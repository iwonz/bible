<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Abdias</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Abdias</h1>
  <h2>Chapter 1</h2>
  <p class="verse" id="Obad.1.1"><sup><a href="#Obad.1.1" class="verse-number">1</a></sup> visio Abdiae haec dicit Dominus Deus ad Edom auditum audivimus a Domino et legatum ad gentes misit surgite et consurgamus adversum eum in proelium</p>
  <p class="verse" id="Obad.1.2"><sup><a href="#Obad.1.2" class="verse-number">2</a></sup> ecce parvulum te dedi in gentibus contemptibilis tu es valde</p>
  <p class="verse" id="Obad.1.3"><sup><a href="#Obad.1.3" class="verse-number">3</a></sup> superbia cordis tui extulit te habitantem in scissuris petrae exaltantem solium suum qui dicit in corde suo quis detrahet me in terram</p>
  <p class="verse" id="Obad.1.4"><sup><a href="#Obad.1.4" class="verse-number">4</a></sup> si exaltatus fueris ut aquila et si inter sidera posueris nidum tuum inde detraham te dicit Dominus</p>
  <p class="verse" id="Obad.1.5"><sup><a href="#Obad.1.5" class="verse-number">5</a></sup> si fures introissent ad te si latrones per noctem quomodo conticuisses nonne furati essent sufficientia sibi si vindemiatores introissent ad te numquid saltim racemos reliquissent tibi</p>
  <p class="verse" id="Obad.1.6"><sup><a href="#Obad.1.6" class="verse-number">6</a></sup> quomodo scrutati sunt Esau investigaverunt abscondita eius</p>
  <p class="verse" id="Obad.1.7"><sup><a href="#Obad.1.7" class="verse-number">7</a></sup> usque ad terminum emiserunt te omnes viri foederis tui inluserunt tibi invaluerunt adversum te viri pacis tuae qui comedunt tecum ponent insidias subter te non est prudentia in eo</p>
  <p class="verse" id="Obad.1.8"><sup><a href="#Obad.1.8" class="verse-number">8</a></sup> numquid non in die illa dicit Dominus perdam sapientes de Idumea et prudentiam de monte Esau</p>
  <p class="verse" id="Obad.1.9"><sup><a href="#Obad.1.9" class="verse-number">9</a></sup> et timebunt fortes tui a meridie ut intereat vir de monte Esau</p>
  <p class="verse" id="Obad.1.10"><sup><a href="#Obad.1.10" class="verse-number">10</a></sup> propter interfectionem et propter iniquitatem in fratrem tuum Iacob operiet te confusio et peribis in aeternum</p>
  <p class="verse" id="Obad.1.11"><sup><a href="#Obad.1.11" class="verse-number">11</a></sup> in die cum stares adversus quando capiebant alieni exercitum eius et extranei ingrediebantur portas eius et super Hierusalem mittebant sortem tu quoque eras quasi unus ex eis</p>
  <p class="verse" id="Obad.1.12"><sup><a href="#Obad.1.12" class="verse-number">12</a></sup> et non despicies in die fratris tui in die peregrinationis eius et non laetaberis super filios Iuda in die perditionis eorum et non magnificabis os tuum in die angustiae</p>
  <p class="verse" id="Obad.1.13"><sup><a href="#Obad.1.13" class="verse-number">13</a></sup> neque ingredieris portam populi mei in die ruinae eorum neque despicies et tu in malis eius in die vastitatis illius et non emitteris adversum exercitum eius in die vastitatis illius</p>
  <p class="verse" id="Obad.1.14"><sup><a href="#Obad.1.14" class="verse-number">14</a></sup> neque stabis in exitibus ut interficias eos qui fugerint et non concludes reliquos eius in die tribulationis</p>
  <p class="verse" id="Obad.1.15"><sup><a href="#Obad.1.15" class="verse-number">15</a></sup> quoniam iuxta est dies Domini super omnes gentes sicut fecisti fiet tibi retributionem tuam convertet in caput tuum</p>
  <p class="verse" id="Obad.1.16"><sup><a href="#Obad.1.16" class="verse-number">16</a></sup> quomodo enim bibisti super montem sanctum meum bibent omnes gentes iugiter et bibent et absorbent et erunt quasi non sint</p>
  <p class="verse" id="Obad.1.17"><sup><a href="#Obad.1.17" class="verse-number">17</a></sup> et in monte Sion erit salvatio et erit sanctus et possidebit domus Iacob eos qui se possederant</p>
  <p class="verse" id="Obad.1.18"><sup><a href="#Obad.1.18" class="verse-number">18</a></sup> et erit domus Iacob ignis et domus Ioseph flamma et domus Esau stipula et succendentur in eis et devorabunt eos et non erunt reliquiae domus Esau quia Dominus locutus est</p>
  <p class="verse" id="Obad.1.19"><sup><a href="#Obad.1.19" class="verse-number">19</a></sup> et hereditabunt hii qui ad austrum montem Esau et qui in campestribus Philisthim et possidebunt regionem Ephraim et regionem Samariae et Beniamin possidebit Galaad</p>
  <p class="verse" id="Obad.1.20"><sup><a href="#Obad.1.20" class="verse-number">20</a></sup> et transmigratio exercitus huius filiorum Israhel omnia Chananeorum usque ad Saraptham et transmigratio Hierusalem quae in Bosforo est possidebit civitates austri</p>
  <p class="verse" id="Obad.1.21"><sup><a href="#Obad.1.21" class="verse-number">21</a></sup> et ascendent salvatores in montem Sion iudicare montem Esau et erit Domino regnum</p>
</body>
</html>
