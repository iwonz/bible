<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula ad Philemonem</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula ad Philemonem</h1>
  <h2>Chapter 1</h2>
  <p class="verse" id="Phlm.1.1"><sup><a href="#Phlm.1.1" class="verse-number">1</a></sup> Paulus vinctus Iesu Christi et Timotheus frater Philemoni dilecto et adiutori nostro</p>
  <p class="verse" id="Phlm.1.2"><sup><a href="#Phlm.1.2" class="verse-number">2</a></sup> et Appiae sorori et Archippo commilitoni nostro et ecclesiae quae in domo tua est</p>
  <p class="verse" id="Phlm.1.3"><sup><a href="#Phlm.1.3" class="verse-number">3</a></sup> gratia vobis et pax a Deo Patre nostro et Domino Iesu Christo</p>
  <p class="verse" id="Phlm.1.4"><sup><a href="#Phlm.1.4" class="verse-number">4</a></sup> gratias ago Deo meo semper memoriam tui faciens in orationibus meis</p>
  <p class="verse" id="Phlm.1.5"><sup><a href="#Phlm.1.5" class="verse-number">5</a></sup> audiens caritatem tuam et fidem quam habes in Domino Iesu et in omnes sanctos</p>
  <p class="verse" id="Phlm.1.6"><sup><a href="#Phlm.1.6" class="verse-number">6</a></sup> ut communicatio fidei tuae evidens fiat in agnitione omnis boni in nobis in Christo Iesu</p>
  <p class="verse" id="Phlm.1.7"><sup><a href="#Phlm.1.7" class="verse-number">7</a></sup> gaudium enim magnum habui et consolationem in caritate tua quia viscera sanctorum requieverunt per te frater</p>
  <p class="verse" id="Phlm.1.8"><sup><a href="#Phlm.1.8" class="verse-number">8</a></sup> propter quod multam fiduciam habentes in Christo Iesu imperandi tibi quod ad rem pertinet</p>
  <p class="verse" id="Phlm.1.9"><sup><a href="#Phlm.1.9" class="verse-number">9</a></sup> propter caritatem magis obsecro cum sis talis ut Paulus senex nunc autem et vinctus Iesu Christi</p>
  <p class="verse" id="Phlm.1.10"><sup><a href="#Phlm.1.10" class="verse-number">10</a></sup> obsecro te de meo filio quem genui in vinculis Onesimo</p>
  <p class="verse" id="Phlm.1.11"><sup><a href="#Phlm.1.11" class="verse-number">11</a></sup> qui tibi aliquando inutilis fuit nunc autem et tibi et mihi utilis</p>
  <p class="verse" id="Phlm.1.12"><sup><a href="#Phlm.1.12" class="verse-number">12</a></sup> quem remisi tu autem illum id est mea viscera suscipe</p>
  <p class="verse" id="Phlm.1.13"><sup><a href="#Phlm.1.13" class="verse-number">13</a></sup> quem ego volueram mecum detinere ut pro te mihi ministraret in vinculis evangelii</p>
  <p class="verse" id="Phlm.1.14"><sup><a href="#Phlm.1.14" class="verse-number">14</a></sup> sine consilio autem tuo nihil volui facere uti ne velut ex necessitate bonum tuum esset sed voluntarium</p>
  <p class="verse" id="Phlm.1.15"><sup><a href="#Phlm.1.15" class="verse-number">15</a></sup> forsitan enim ideo discessit ad horam a te ut aeternum illum recipere</p>
  <p class="verse" id="Phlm.1.16"><sup><a href="#Phlm.1.16" class="verse-number">16</a></sup> iam non ut servum sed plus servo carissimum fratrem maxime mihi quanto autem magis tibi et in carne et in Domino</p>
  <p class="verse" id="Phlm.1.17"><sup><a href="#Phlm.1.17" class="verse-number">17</a></sup> si ergo habes me socium suscipe illum sicut me</p>
  <p class="verse" id="Phlm.1.18"><sup><a href="#Phlm.1.18" class="verse-number">18</a></sup> si autem aliquid nocuit tibi aut debet hoc mihi inputa</p>
  <p class="verse" id="Phlm.1.19"><sup><a href="#Phlm.1.19" class="verse-number">19</a></sup> ego Paulus scripsi mea manu ego reddam ut non dicam tibi quod et te ipsum mihi debes</p>
  <p class="verse" id="Phlm.1.20"><sup><a href="#Phlm.1.20" class="verse-number">20</a></sup> ita frater ego te fruar in Domino refice viscera mea in Domino</p>
  <p class="verse" id="Phlm.1.21"><sup><a href="#Phlm.1.21" class="verse-number">21</a></sup> confidens oboedientia tua scripsi tibi sciens quoniam et super id quod dico facies</p>
  <p class="verse" id="Phlm.1.22"><sup><a href="#Phlm.1.22" class="verse-number">22</a></sup> simul autem et para mihi hospitium nam spero per orationes vestras donari me vobis</p>
  <p class="verse" id="Phlm.1.23"><sup><a href="#Phlm.1.23" class="verse-number">23</a></sup> salutat te Epaphras concaptivus meus in Christo Iesu</p>
  <p class="verse" id="Phlm.1.24"><sup><a href="#Phlm.1.24" class="verse-number">24</a></sup> Marcus Aristarchus Demas Lucas adiutores mei</p>
  <p class="verse" id="Phlm.1.25"><sup><a href="#Phlm.1.25" class="verse-number">25</a></sup> gratia Domini nostri Iesu Christi cum spiritu vestro amen</p>
</body>
</html>
