<?xml version="1.0" encoding="UTF-8"?>
<usx version="3.0">
  <book code="PHLM" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus vinctus Iesu Christi et Timotheus frater Philemoni dilecto et adiutori nostro
    <verse number="2" style="v"/>et Appiae sorori et Archippo commilitoni nostro et ecclesiae quae in domo tua est
    <verse number="3" style="v"/>gratia vobis et pax a Deo Patre nostro et Domino Iesu Christo
    <verse number="4" style="v"/>gratias ago Deo meo semper memoriam tui faciens in orationibus meis
    <verse number="5" style="v"/>audiens caritatem tuam et fidem quam habes in Domino Iesu et in omnes sanctos
    <verse number="6" style="v"/>ut communicatio fidei tuae evidens fiat in agnitione omnis boni in nobis in Christo Iesu
    <verse number="7" style="v"/>gaudium enim magnum habui et consolationem in caritate tua quia viscera sanctorum requieverunt per te frater
    <verse number="8" style="v"/>propter quod multam fiduciam habentes in Christo Iesu imperandi tibi quod ad rem pertinet
    <verse number="9" style="v"/>propter caritatem magis obsecro cum sis talis ut Paulus senex nunc autem et vinctus Iesu Christi
    <verse number="10" style="v"/>obsecro te de meo filio quem genui in vinculis Onesimo
    <verse number="11" style="v"/>qui tibi aliquando inutilis fuit nunc autem et tibi et mihi utilis
    <verse number="12" style="v"/>quem remisi tu autem illum id est mea viscera suscipe
    <verse number="13" style="v"/>quem ego volueram mecum detinere ut pro te mihi ministraret in vinculis evangelii
    <verse number="14" style="v"/>sine consilio autem tuo nihil volui facere uti ne velut ex necessitate bonum tuum esset sed voluntarium
    <verse number="15" style="v"/>forsitan enim ideo discessit ad horam a te ut aeternum illum recipere
    <verse number="16" style="v"/>iam non ut servum sed plus servo carissimum fratrem maxime mihi quanto autem magis tibi et in carne et in Domino
    <verse number="17" style="v"/>si ergo habes me socium suscipe illum sicut me
    <verse number="18" style="v"/>si autem aliquid nocuit tibi aut debet hoc mihi inputa
    <verse number="19" style="v"/>ego Paulus scripsi mea manu ego reddam ut non dicam tibi quod et te ipsum mihi debes
    <verse number="20" style="v"/>ita frater ego te fruar in Domino refice viscera mea in Domino
    <verse number="21" style="v"/>confidens oboedientia tua scripsi tibi sciens quoniam et super id quod dico facies
    <verse number="22" style="v"/>simul autem et para mihi hospitium nam spero per orationes vestras donari me vobis
    <verse number="23" style="v"/>salutat te Epaphras concaptivus meus in Christo Iesu
    <verse number="24" style="v"/>Marcus Aristarchus Demas Lucas adiutores mei
    <verse number="25" style="v"/>gratia Domini nostri Iesu Christi cum spiritu vestro amen
  </para>
</usx>
