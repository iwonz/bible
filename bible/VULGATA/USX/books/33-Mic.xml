<?xml version="1.0" encoding="UTF-8"?>
<usx version="3.0">
  <book code="MIC" style="id"/>
  <chapter number="1" style="c"/>
  <para style="p">
    <verse number="1" style="v"/>verbum Domini quod factum est ad Micham Morasthiten in diebus Ioatham Ahaz Ezechiae regum Iuda quod vidit super Samariam et Hierusalem
    <verse number="2" style="v"/>audite populi omnes et adtendat terra et plenitudo eius et sit Dominus Deus vobis in testem Dominus de templo sancto suo
    <verse number="3" style="v"/>quia ecce Dominus egreditur de loco suo et descendet et calcabit super excelsa terrae
    <verse number="4" style="v"/>et consumentur montes subtus eum et valles scindentur sicut cera a facie ignis sicut aquae quae decurrunt in praeceps
    <verse number="5" style="v"/>in scelere Iacob omne istud et in peccatis domus Israhel quod scelus Iacob nonne Samaria et quae excelsa Iudae nonne Hierusalem
    <verse number="6" style="v"/>et ponam Samariam quasi acervum lapidum in agro cum plantatur vinea et detraham in vallem lapides eius et fundamenta eius revelabo
    <verse number="7" style="v"/>et omnia sculptilia eius concidentur et omnes mercedes eius conburentur igni et omnia idola eius ponam in perditionem quia de mercedibus meretricis congregata sunt et usque ad mercedem meretricis revertentur
    <verse number="8" style="v"/>super hoc plangam et ululabo vadam spoliatus et nudus faciam planctum velut draconum et luctum quasi strutionum
    <verse number="9" style="v"/>quia desperata est plaga eius quia venit usque ad Iudam tetigit portam populi mei usque ad Hierusalem
    <verse number="10" style="v"/>in Geth nolite adnuntiare lacrimis ne ploretis in domo Pulveris pulvere vos conspergite
    <verse number="11" style="v"/>et transite vobis habitatio Pulchra confusa ignominia non est egressa quae habitat in Exitu planctum domus Vicinae accipiet ex vobis quae stetit sibimet
    <verse number="12" style="v"/>quia infirmata est in bonum quae habitat in Amaritudinibus quia descendit malum a Domino in portam Hierusalem
    <verse number="13" style="v"/>tumultus quadrigae stuporis habitanti Lachis principium peccati est filiae Sion quia in te inventa sunt scelera Israhel
    <verse number="14" style="v"/>propterea dabit emissarios super hereditatem Geth domus Mendacii in deceptionem regibus Israhel
    <verse number="15" style="v"/>adhuc heredem adducam tibi quae habitas in Maresa usque Adollam veniet gloria Israhel
    <verse number="16" style="v"/>decalvare et tondere super filios deliciarum tuarum dilata calvitium tuum sicut aquila quoniam captivi ducti sunt ex te
  </para>
  <chapter number="2" style="c"/>
  <para style="p">
    <verse number="1" style="v"/>vae qui cogitatis inutile et operamini malum in cubilibus vestris in luce matutina faciunt illud quoniam contra Deum est manus eorum
    <verse number="2" style="v"/>et concupierunt agros et violenter tulerunt et domos rapuerunt et calumniabantur virum et domum eius virum et hereditatem eius
    <verse number="3" style="v"/>idcirco haec dicit Dominus ecce ego cogito super familiam istam malum unde non auferetis colla vestra et non ambulabitis superbi quoniam tempus pessimum est
    <verse number="4" style="v"/>in die illa sumetur super vos parabola et cantabitur canticum cum suavitate dicentium depopulatione vastati sumus pars populi mei commutata est quomodo recedet a me cum revertatur qui regiones nostras dividat
    <verse number="5" style="v"/>propter hoc non erit tibi mittens funiculum sortis in coetu Domini
    <verse number="6" style="v"/>ne loquamini loquentes non stillabit super istos non conprehendet confusio
    <verse number="7" style="v"/>dicit domus Iacob numquid adbreviatus est spiritus Domini aut tales sunt cogitationes eius nonne verba mea bona sunt cum eo qui recte graditur
    <verse number="8" style="v"/>et e contrario populus meus in adversarium consurrexit desuper tunica pallium sustulistis eos qui transiebant simpliciter convertistis in bellum
    <verse number="9" style="v"/>mulieres populi mei eiecistis de domo deliciarum suarum a parvulis earum tulistis laudem meam in perpetuum
    <verse number="10" style="v"/>surgite et ite quia non habetis hic requiem propter inmunditiam eius corrumpetur putredine pessima
    <verse number="11" style="v"/>utinam non essem vir habens spiritum et mendacium potius loquerer stillabo tibi in vinum et in ebrietatem et erit super quem stillatur populus iste
    <verse number="12" style="v"/>congregatione congregabo Iacob totum te in unum conducam reliquias Israhel pariter ponam illum quasi gregem in ovili quasi pecus in medio caularum tumultuabuntur a multitudine hominum
    <verse number="13" style="v"/>ascendet enim pandens iter ante eos divident et transibunt portam et egredientur per eam et transibit rex eorum coram eis et Dominus in capite eorum
  </para>
  <chapter number="3" style="c"/>
  <para style="p">
    <verse number="1" style="v"/>et dixi audite principes Iacob et duces domus Israhel numquid non vestrum est scire iudicium
    <verse number="2" style="v"/>qui odio habetis bonum et diligitis malum qui violenter tollitis pelles eorum desuper eos et carnem eorum desuper ossibus eorum
    <verse number="3" style="v"/>qui comederunt carnem populi mei et pellem eorum desuper excoriaverunt et ossa eorum confregerunt et conciderunt sicut in lebete et quasi carnem in medio ollae
    <verse number="4" style="v"/>tunc clamabunt ad Dominum et non exaudiet eos et abscondet faciem suam ab eis in tempore illo sicut nequiter egerunt in adinventionibus suis
    <verse number="5" style="v"/>haec dicit Dominus super prophetas qui seducunt populum meum qui mordent dentibus suis et praedicant pacem et si quis non dederit in ore eorum quippiam sanctificant super eum proelium
    <verse number="6" style="v"/>propterea nox vobis pro visione erit et tenebrae vobis pro divinatione et occumbet sol super prophetas et obtenebrabitur super eos dies
    <verse number="7" style="v"/>et confundentur qui vident visiones et confundentur divini et operient vultus suos omnes quia non est responsum Dei
    <verse number="8" style="v"/>verumtamen ego repletus sum fortitudine spiritus Domini iudicio et virtute ut adnuntiem Iacob scelus suum et Israhel peccatum suum
    <verse number="9" style="v"/>audite haec principes domus Iacob et iudices domus Israhel qui abominamini iudicium et omnia recta pervertitis
    <verse number="10" style="v"/>qui aedificatis Sion in sanguinibus et Hierusalem in iniquitate
    <verse number="11" style="v"/>principes eius in muneribus iudicabant et sacerdotes eius in mercede docebant et prophetae eius in pecunia divinabant et super Dominum requiescebant dicentes numquid non Dominus in medio nostrum non venient super nos mala
    <verse number="12" style="v"/>propter hoc causa vestri Sion quasi ager arabitur et Hierusalem quasi acervus lapidum erit et mons templi in excelsa silvarum
  </para>
  <chapter number="4" style="c"/>
  <para style="p">
    <verse number="1" style="v"/>et in novissimo dierum erit mons domus Domini praeparatus in vertice montium et sublimis super colles et fluent ad eum populi
    <verse number="2" style="v"/>et properabunt gentes multae et dicent venite ascendamus ad montem Domini et ad domum Dei Iacob et docebit nos de viis suis et ibimus in semitis eius quia de Sion egredietur lex et verbum Domini de Hierusalem
    <verse number="3" style="v"/>et iudicabit inter populos multos et corripiet gentes fortes usque in longinquum et concident gladios suos in vomeres et hastas suas in ligones non sumet gens adversus gentem gladium et non discent ultra belligerare
    <verse number="4" style="v"/>et sedebit vir subtus vineam suam et subtus ficum suam et non erit qui deterreat quia os Domini exercituum locutum est
    <verse number="5" style="v"/>quia omnes populi ambulabunt unusquisque in nomine dei sui nos autem ambulabimus in nomine Domini Dei nostri in aeternum et ultra
    <verse number="6" style="v"/>in die illa dicit Dominus congregabo claudicantem et eam quam eieceram colligam et quam adflixeram
    <verse number="7" style="v"/>et ponam claudicantem in reliquias et eam quae laboraverat in gentem robustam et regnabit Dominus super eos in monte Sion ex hoc nunc et usque in aeternum
    <verse number="8" style="v"/>et tu turris Gregis nebulosa filiae Sion usque ad te veniet et veniet potestas prima regnum filiae Hierusalem
    <verse number="9" style="v"/>nunc quare maerore contraheris numquid rex non est tibi aut consiliarius tuus periit quia conprehendit te dolor sicut parturientem
    <verse number="10" style="v"/>dole et satage filia Sion quasi parturiens quia nunc egredieris de civitate et habitabis in regione et venies usque ad Babylonem ibi liberaberis ibi redimet te Dominus de manu inimicorum tuorum
    <verse number="11" style="v"/>et nunc congregatae sunt super te gentes multae quae dicunt lapidetur et aspiciat in Sion oculus noster
    <verse number="12" style="v"/>ipsi autem non cognoverunt cogitationes Domini et non intellexerunt consilium eius quia congregavit eos quasi faenum areae
    <verse number="13" style="v"/>surge et tritura filia Sion quia cornu tuum ponam ferreum et ungulas tuas ponam aereas et comminues populos multos et interficiam Domino rapinas eorum et fortitudinem eorum Domino universae terrae
  </para>
  <chapter number="5" style="c"/>
  <para style="p">
    <verse number="1" style="v"/>nunc vastaberis filia latronis obsidionem posuerunt super nos in virga percutient maxillam iudicis Israhel
    <verse number="2" style="v"/>et tu Bethleem Ephrata parvulus es in milibus Iuda ex te mihi egredietur qui sit dominator in Israhel et egressus eius ab initio a diebus aeternitatis
    <verse number="3" style="v"/>propter hoc dabit eos usque ad tempus in quo parturiens pariet reliquiae fratrum eius convertentur ad filios Israhel
    <verse number="4" style="v"/>et stabit et pascet in fortitudine Domini in sublimitate nominis Domini Dei sui et convertentur quia nunc magnificabitur usque ad terminos terrae
    <verse number="5" style="v"/>et erit iste pax Assyrius cum venerit in terram nostram et quando calcaverit in domibus nostris et suscitabimus super eum septem pastores et octo primates homines
    <verse number="6" style="v"/>et pascent terram Assur in gladio et terram Nemrod in lanceis eius et liberabit ab Assur cum venerit in terram nostram et cum calcaverit in finibus nostris
    <verse number="7" style="v"/>et erunt reliquiae Iacob in medio populorum multorum quasi ros a Domino et quasi stillae super herbam quae non expectat virum et non praestolatur filios hominum
    <verse number="8" style="v"/>et erunt reliquiae Iacob in gentibus in medio populorum multorum quasi leo in iumentis silvarum et quasi catulus leonis in gregibus pecorum qui cum transierit et conculcaverit et ceperit non est qui eruat
    <verse number="9" style="v"/>exaltabitur manus tua super hostes tuos et omnes inimici tui interibunt
    <verse number="10" style="v"/>et erit in die illa dicit Dominus auferam equos tuos de medio tui et disperdam quadrigas tuas
    <verse number="11" style="v"/>et perdam civitates terrae tuae et destruam omnes munitiones tuas et auferam maleficia de manu tua et divinationes non erunt in te
    <verse number="12" style="v"/>et perire faciam sculptilia tua et statuas tuas de medio tui et non adorabis ultra opera manuum tuarum
    <verse number="13" style="v"/>et evellam lucos tuos de medio tui et conteram civitates tuas
    <verse number="14" style="v"/>et faciam in furore et in indignatione ultionem in omnibus gentibus quae non audierunt
  </para>
  <chapter number="6" style="c"/>
  <para style="p">
    <verse number="1" style="v"/>audite quae Dominus loquitur surge contende iudicio adversum montes et audiant colles vocem tuam
    <verse number="2" style="v"/>audiant montes iudicium Domini et fortia fundamenta terrae quia iudicium Domini cum populo suo et cum Israhel diiudicabitur
    <verse number="3" style="v"/>populus meus quid feci tibi et quid molestus fui tibi responde mihi
    <verse number="4" style="v"/>quia eduxi te de terra Aegypti et de domo servientium liberavi te et misi ante faciem tuam Mosen et Aaron et Mariam
    <verse number="5" style="v"/>populus meus memento quaeso quid cogitaverit Balac rex Moab et quid responderit ei Balaam filius Beor de Setthim usque ad Galgalam ut cognosceret iustitias Domini
    <verse number="6" style="v"/>quid dignum offeram Domino curvem genu Deo excelso numquid offeram ei holocaustomata et vitulos anniculos
    <verse number="7" style="v"/>numquid placari potest Dominus in milibus arietum aut in multis milibus hircorum pinguium numquid dabo primogenitum meum pro scelere meo fructum ventris mei pro peccato animae meae
    <verse number="8" style="v"/>indicabo tibi o homo quid sit bonum et quid Dominus quaerat a te utique facere iudicium et diligere misericordiam et sollicitum ambulare cum Deo tuo
    <verse number="9" style="v"/>vox Domini ad civitatem clamat et salus erit timentibus nomen tuum audite tribus et quis adprobabit illud
    <verse number="10" style="v"/>adhuc ignis in domo impii thesauri iniquitatis et mensura minor irae plena
    <verse number="11" style="v"/>numquid iustificabo stateram impiam et saccelli pondera dolosa
    <verse number="12" style="v"/>in quibus divites eius repleti sunt iniquitate et habitantes in ea loquebantur mendacium et lingua eorum fraudulenta in ore eorum
    <verse number="13" style="v"/>et ego ergo coepi percutere te perditione super peccatis tuis
    <verse number="14" style="v"/>tu comedes et non saturaberis et humiliatio tua in medio tui et adprehendes et non salvabis et quos salvaveris in gladium dabo
    <verse number="15" style="v"/>tu seminabis et non metes tu calcabis olivam et non ungueris oleo et mustum et non bibes vinum
    <verse number="16" style="v"/>et custodisti praecepta Omri et omne opus domus Achab et ambulasti in voluntatibus eorum ut darem te in perditionem et habitantes in ea in sibilum et obprobrium populi mei portabitis
  </para>
  <chapter number="7" style="c"/>
  <para style="p">
    <verse number="1" style="v"/>vae mihi quia factus sum sicut qui colligit in autumno racemos vindemiae non est botrus ad comedendum praecoquas ficus desideravit anima mea
    <verse number="2" style="v"/>periit sanctus de terra et rectus in hominibus non est omnes in sanguine insidiantur vir fratrem suum venatur ad mortem
    <verse number="3" style="v"/>malum manuum suarum dicunt bonum princeps postulat et iudex in reddendo est et magnus locutus est desiderium animae suae et conturbaverunt eam
    <verse number="4" style="v"/>qui optimus in eis est quasi paliurus et qui rectus quasi spina de sepe dies speculationis tuae visitatio tua venit nunc erit vastitas eorum
    <verse number="5" style="v"/>nolite credere amico et nolite confidere in duce ab ea quae dormit in sinu tuo custodi claustra oris tui
    <verse number="6" style="v"/>quia filius contumeliam facit patri filia consurgit adversus matrem suam nurus contra socrum suam inimici hominis domestici eius
    <verse number="7" style="v"/>ego autem ad Dominum aspiciam expectabo Deum salvatorem meum audiet me Deus meus
    <verse number="8" style="v"/>ne laeteris inimica mea super me quia cecidi consurgam cum sedero in tenebris Dominus lux mea est
    <verse number="9" style="v"/>iram Domini portabo quoniam peccavi ei donec iudicet causam meam et faciat iudicium meum educet me in lucem videbo in iustitiam eius
    <verse number="10" style="v"/>et aspiciet inimica mea et operietur confusione quae dicit ad me ubi est Dominus Deus tuus oculi mei videbunt in eam nunc erit in conculcationem ut lutum platearum
    <verse number="11" style="v"/>dies ut aedificentur maceriae tuae in die illa longe fiet lex
    <verse number="12" style="v"/>in die illa et usque ad te veniet Assur et usque ad civitates munitas et a civitatibus munitis usque ad flumen et ad mare de mari et ad montem de monte
    <verse number="13" style="v"/>et erit terra in desolationem propter habitatores suos et propter fructum cogitationum eorum
    <verse number="14" style="v"/>pasce populum tuum in virga tua gregem hereditatis tuae habitantes solos in saltu in medio Carmeli pascentur Basan et Galaad iuxta dies antiquos
    <verse number="15" style="v"/>secundum dies egressionis tuae de terra Aegypti ostendam ei mirabilia
    <verse number="16" style="v"/>videbunt gentes et confundentur super omni fortitudine sua ponent manus super os aures eorum surdae erunt
    <verse number="17" style="v"/>lingent pulverem sicut serpens velut reptilia terrae proturbabuntur de aedibus suis Dominum Deum nostrum desiderabunt et timebunt te
    <verse number="18" style="v"/>quis Deus similis tui qui aufers iniquitatem et transis peccatum reliquiarum hereditatis tuae non inmittet ultra furorem suum quoniam volens misericordiam est
    <verse number="19" style="v"/>revertetur et miserebitur nostri deponet iniquitates nostras et proiciet in profundum maris omnia peccata nostra
    <verse number="20" style="v"/>dabis veritatem Iacob misericordiam Abraham quae iurasti patribus nostris a diebus antiquis
  </para>
</usx>
