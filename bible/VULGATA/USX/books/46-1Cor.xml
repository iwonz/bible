<?xml version="1.0" encoding="UTF-8"?>
<usx version="3.0">
  <book code="1COR" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus vocatus apostolus Christi Iesu per voluntatem Dei et Sosthenes frater
    <verse number="2" style="v"/>ecclesiae Dei quae est Corinthi sanctificatis in Christo Iesu vocatis sanctis cum omnibus qui invocant nomen Domini nostri Iesu Christi in omni loco ipsorum et nostro
    <verse number="3" style="v"/>gratia vobis et pax a Deo Patre nostro et Domino Iesu Christo
    <verse number="4" style="v"/>gratias ago Deo meo semper pro vobis in gratia Dei quae data est vobis in Christo Iesu
    <verse number="5" style="v"/>quia in omnibus divites facti estis in illo in omni verbo et in omni scientia
    <verse number="6" style="v"/>sicut testimonium Christi confirmatum est in vobis
    <verse number="7" style="v"/>ita ut nihil vobis desit in ulla gratia expectantibus revelationem Domini nostri Iesu Christi
    <verse number="8" style="v"/>qui et confirmabit vos usque ad finem sine crimine in die adventus Domini nostri Iesu Christi
    <verse number="9" style="v"/>fidelis Deus per quem vocati estis in societatem Filii eius Iesu Christi Domini nostri
    <verse number="10" style="v"/>obsecro autem vos fratres per nomen Domini nostri Iesu Christi ut id ipsum dicatis omnes et non sint in vobis scismata sitis autem perfecti in eodem sensu et in eadem sententia
    <verse number="11" style="v"/>significatum est enim mihi de vobis fratres mei ab his qui sunt Chloes quia contentiones inter vos sunt
    <verse number="12" style="v"/>hoc autem dico quod unusquisque vestrum dicit ego quidem sum Pauli ego autem Apollo ego vero Cephae ego autem Christi
    <verse number="13" style="v"/>divisus est Christus numquid Paulus crucifixus est pro vobis aut in nomine Pauli baptizati estis
    <verse number="14" style="v"/>gratias ago Deo quod neminem vestrum baptizavi nisi Crispum et Gaium
    <verse number="15" style="v"/>ne quis dicat quod in nomine meo baptizati sitis
    <verse number="16" style="v"/>baptizavi autem et Stephanae domum ceterum nescio si quem alium baptizaverim
    <verse number="17" style="v"/>non enim misit me Christus baptizare sed evangelizare non in sapientia verbi ut non evacuetur crux Christi
    <verse number="18" style="v"/>verbum enim crucis pereuntibus quidem stultitia est his autem qui salvi fiunt id est nobis virtus Dei est
    <verse number="19" style="v"/>scriptum est enim perdam sapientiam sapientium et prudentiam prudentium reprobabo
    <verse number="20" style="v"/>ubi sapiens ubi scriba ubi conquisitor huius saeculi nonne stultam fecit Deus sapientiam huius mundi
    <verse number="21" style="v"/>nam quia in Dei sapientia non cognovit mundus per sapientiam Deum placuit Deo per stultitiam praedicationis salvos facere credentes
    <verse number="22" style="v"/>quoniam et Iudaei signa petunt et Graeci sapientiam quaerunt
    <verse number="23" style="v"/>nos autem praedicamus Christum crucifixum Iudaeis quidem scandalum gentibus autem stultitiam
    <verse number="24" style="v"/>ipsis autem vocatis Iudaeis atque Graecis Christum Dei virtutem et Dei sapientiam
    <verse number="25" style="v"/>quia quod stultum est Dei sapientius est hominibus et quod infirmum est Dei fortius est hominibus
    <verse number="26" style="v"/>videte enim vocationem vestram fratres quia non multi sapientes secundum carnem non multi potentes non multi nobiles
    <verse number="27" style="v"/>sed quae stulta sunt mundi elegit Deus ut confundat sapientes et infirma mundi elegit Deus ut confundat fortia
    <verse number="28" style="v"/>et ignobilia mundi et contemptibilia elegit Deus et quae non sunt ut ea quae sunt destrueret
    <verse number="29" style="v"/>ut non glorietur omnis caro in conspectu eius
    <verse number="30" style="v"/>ex ipso autem vos estis in Christo Iesu qui factus est sapientia nobis a Deo et iustitia et sanctificatio et redemptio
    <verse number="31" style="v"/>ut quemadmodum scriptum est qui gloriatur in Domino glorietur
  </para>
  <chapter number="2" style="c"/>
  <para style="p">
    <verse number="1" style="v"/>et ego cum venissem ad vos fratres veni non per sublimitatem sermonis aut sapientiae adnuntians vobis testimonium Christi
    <verse number="2" style="v"/>non enim iudicavi scire me aliquid inter vos nisi Iesum Christum et hunc crucifixum
    <verse number="3" style="v"/>et ego in infirmitate et timore et tremore multo fui apud vos
    <verse number="4" style="v"/>et sermo meus et praedicatio mea non in persuasibilibus sapientiae verbis sed in ostensione Spiritus et virtutis
    <verse number="5" style="v"/>ut fides vestra non sit in sapientia hominum sed in virtute Dei
    <verse number="6" style="v"/>sapientiam autem loquimur inter perfectos sapientiam vero non huius saeculi neque principum huius saeculi qui destruuntur
    <verse number="7" style="v"/>sed loquimur Dei sapientiam in mysterio quae abscondita est quam praedestinavit Deus ante saecula in gloriam nostram
    <verse number="8" style="v"/>quam nemo principum huius saeculi cognovit si enim cognovissent numquam Dominum gloriae crucifixissent
    <verse number="9" style="v"/>sed sicut scriptum est quod oculus non vidit nec auris audivit nec in cor hominis ascendit quae praeparavit Deus his qui diligunt illum
    <verse number="10" style="v"/>nobis autem revelavit Deus per Spiritum suum Spiritus enim omnia scrutatur etiam profunda Dei
    <verse number="11" style="v"/>quis enim scit hominum quae sint hominis nisi spiritus hominis qui in ipso est ita et quae Dei sunt nemo cognovit nisi Spiritus Dei
    <verse number="12" style="v"/>nos autem non spiritum mundi accepimus sed Spiritum qui ex Deo est ut sciamus quae a Deo donata sunt nobis
    <verse number="13" style="v"/>quae et loquimur non in doctis humanae sapientiae verbis sed in doctrina Spiritus spiritalibus spiritalia conparantes
    <verse number="14" style="v"/>animalis autem homo non percipit ea quae sunt Spiritus Dei stultitia est enim illi et non potest intellegere quia spiritaliter examinatur
    <verse number="15" style="v"/>spiritalis autem iudicat omnia et ipse a nemine iudicatur
    <verse number="16" style="v"/>quis enim cognovit sensum Domini qui instruat eum nos autem sensum Christi habemus
  </para>
  <chapter number="3" style="c"/>
  <para style="p">
    <verse number="1" style="v"/>et ego fratres non potui vobis loqui quasi spiritalibus sed quasi carnalibus tamquam parvulis in Christo
    <verse number="2" style="v"/>lac vobis potum dedi non escam nondum enim poteratis sed ne nunc quidem potestis adhuc enim estis carnales
    <verse number="3" style="v"/>cum enim sit inter vos zelus et contentio nonne carnales estis et secundum hominem ambulatis
    <verse number="4" style="v"/>cum enim quis dicit ego quidem sum Pauli alius autem ego Apollo nonne homines estis quid igitur est Apollo quid vero Paulus
    <verse number="5" style="v"/>ministri eius cui credidistis et unicuique sicut Dominus dedit
    <verse number="6" style="v"/>ego plantavi Apollo rigavit sed Deus incrementum dedit
    <verse number="7" style="v"/>itaque neque qui plantat est aliquid neque qui rigat sed qui incrementum dat Deus
    <verse number="8" style="v"/>qui plantat autem et qui rigat unum sunt unusquisque autem propriam mercedem accipiet secundum suum laborem
    <verse number="9" style="v"/>Dei enim sumus adiutores Dei agricultura estis Dei aedificatio estis
    <verse number="10" style="v"/>secundum gratiam Dei quae data est mihi ut sapiens architectus fundamentum posui alius autem superaedificat unusquisque autem videat quomodo superaedificet
    <verse number="11" style="v"/>fundamentum enim aliud nemo potest ponere praeter id quod positum est qui est Christus Iesus
    <verse number="12" style="v"/>si quis autem superaedificat supra fundamentum hoc aurum argentum lapides pretiosos ligna faenum stipulam
    <verse number="13" style="v"/>uniuscuiusque opus manifestum erit dies enim declarabit quia in igne revelabitur et uniuscuiusque opus quale sit ignis probabit
    <verse number="14" style="v"/>si cuius opus manserit quod superaedificavit mercedem accipiet
    <verse number="15" style="v"/>si cuius opus arserit detrimentum patietur ipse autem salvus erit sic tamen quasi per ignem
    <verse number="16" style="v"/>nescitis quia templum Dei estis et Spiritus Dei habitat in vobis
    <verse number="17" style="v"/>si quis autem templum Dei violaverit disperdet illum Deus templum enim Dei sanctum est quod estis vos
    <verse number="18" style="v"/>nemo se seducat si quis videtur inter vos sapiens esse in hoc saeculo stultus fiat ut sit sapiens
    <verse number="19" style="v"/>sapientia enim huius mundi stultitia est apud Deum scriptum est enim conprehendam sapientes in astutia eorum
    <verse number="20" style="v"/>et iterum Dominus novit cogitationes sapientium quoniam vanae sunt
    <verse number="21" style="v"/>itaque nemo glorietur in hominibus omnia enim vestra sunt
    <verse number="22" style="v"/>sive Paulus sive Apollo sive Cephas sive mundus sive vita sive mors sive praesentia sive futura omnia enim vestra sunt
    <verse number="23" style="v"/>vos autem Christi Christus autem Dei
  </para>
  <chapter number="4" style="c"/>
  <para style="p">
    <verse number="1" style="v"/>sic nos existimet homo ut ministros Christi et dispensatores mysteriorum Dei
    <verse number="2" style="v"/>hic iam quaeritur inter dispensatores ut fidelis quis inveniatur
    <verse number="3" style="v"/>mihi autem pro minimo est ut a vobis iudicer aut ab humano die sed neque me ipsum iudico
    <verse number="4" style="v"/>nihil enim mihi conscius sum sed non in hoc iustificatus sum qui autem iudicat me Dominus est
    <verse number="5" style="v"/>itaque nolite ante tempus iudicare quoadusque veniat Dominus qui et inluminabit abscondita tenebrarum et manifestabit consilia cordium et tunc laus erit unicuique a Deo
    <verse number="6" style="v"/>haec autem fratres transfiguravi in me et Apollo propter vos ut in nobis discatis ne supra quam scriptum est unus adversus alterum infletur pro alio
    <verse number="7" style="v"/>quis enim te discernit quid autem habes quod non accepisti si autem accepisti quid gloriaris quasi non acceperis
    <verse number="8" style="v"/>iam saturati estis iam divites facti estis sine nobis regnastis et utinam regnaretis ut et nos vobiscum regnaremus
    <verse number="9" style="v"/>puto enim Deus nos apostolos novissimos ostendit tamquam morti destinatos quia spectaculum facti sumus mundo et angelis et hominibus
    <verse number="10" style="v"/>nos stulti propter Christum vos autem prudentes in Christo nos infirmi vos autem fortes vos nobiles nos autem ignobiles
    <verse number="11" style="v"/>usque in hanc horam et esurimus et sitimus et nudi sumus et colaphis caedimur et instabiles sumus
    <verse number="12" style="v"/>et laboramus operantes manibus nostris maledicimur et benedicimus persecutionem patimur et sustinemus
    <verse number="13" style="v"/>blasphemamur et obsecramus tamquam purgamenta huius mundi facti sumus omnium peripsima usque adhuc
    <verse number="14" style="v"/>non ut confundam vos haec scribo sed ut filios meos carissimos moneo
    <verse number="15" style="v"/>nam si decem milia pedagogorum habeatis in Christo sed non multos patres nam in Christo Iesu per evangelium ego vos genui
    <verse number="16" style="v"/>rogo ergo vos imitatores mei estote
    <verse number="17" style="v"/>ideo misi ad vos Timotheum qui est filius meus carissimus et fidelis in Domino qui vos commonefaciat vias meas quae sunt in Christo sicut ubique in omni ecclesia doceo
    <verse number="18" style="v"/>tamquam non venturus sim ad vos sic inflati sunt quidam
    <verse number="19" style="v"/>veniam autem cito ad vos si Dominus voluerit et cognoscam non sermonem eorum qui inflati sunt sed virtutem
    <verse number="20" style="v"/>non enim in sermone est regnum Dei sed in virtute
    <verse number="21" style="v"/>quid vultis in virga veniam ad vos an in caritate et spiritu mansuetudinis
  </para>
  <chapter number="5" style="c"/>
  <para style="p">
    <verse number="1" style="v"/>omnino auditur inter vos fornicatio et talis fornicatio qualis nec inter gentes ita ut uxorem patris aliquis habeat
    <verse number="2" style="v"/>et vos inflati estis et non magis luctum habuistis ut tollatur de medio vestrum qui hoc opus fecit
    <verse number="3" style="v"/>ego quidem absens corpore praesens autem spiritu iam iudicavi ut praesens eum qui sic operatus est
    <verse number="4" style="v"/>in nomine Domini nostri Iesu Christi congregatis vobis et meo spiritu cum virtute Domini Iesu
    <verse number="5" style="v"/>tradere huiusmodi Satanae in interitum carnis ut spiritus salvus sit in die Domini Iesu
    <verse number="6" style="v"/>non bona gloriatio vestra nescitis quia modicum fermentum totam massam corrumpit
    <verse number="7" style="v"/>expurgate vetus fermentum ut sitis nova consparsio sicut estis azymi etenim pascha nostrum immolatus est Christus
    <verse number="8" style="v"/>itaque epulemur non in fermento veteri neque in fermento malitiae et nequitiae sed in azymis sinceritatis et veritatis
    <verse number="9" style="v"/>scripsi vobis in epistula ne commisceamini fornicariis
    <verse number="10" style="v"/>non utique fornicariis huius mundi aut avaris aut rapacibus aut idolis servientibus alioquin debueratis de hoc mundo exisse
    <verse number="11" style="v"/>nunc autem scripsi vobis non commisceri si is qui frater nominatur est fornicator aut avarus aut idolis serviens aut maledicus aut ebriosus aut rapax cum eiusmodi nec cibum sumere
    <verse number="12" style="v"/>quid enim mihi de his qui foris sunt iudicare nonne de his qui intus sunt vos iudicatis
    <verse number="13" style="v"/>nam eos qui foris sunt Deus iudicabit auferte malum ex vobis ipsis
  </para>
  <chapter number="6" style="c"/>
  <para style="p">
    <verse number="1" style="v"/>audet aliquis vestrum habens negotium adversus alterum iudicari apud iniquos et non apud sanctos
    <verse number="2" style="v"/>an nescitis quoniam sancti de mundo iudicabunt et si in vobis iudicabitur mundus indigni estis qui de minimis iudicetis
    <verse number="3" style="v"/>nescitis quoniam angelos iudicabimus quanto magis saecularia
    <verse number="4" style="v"/>saecularia igitur iudicia si habueritis contemptibiles qui sunt in ecclesia illos constituite ad iudicandum
    <verse number="5" style="v"/>ad verecundiam vestram dico sic non est inter vos sapiens quisquam qui possit iudicare inter fratrem suum
    <verse number="6" style="v"/>sed frater cum fratre iudicio contendit et hoc apud infideles
    <verse number="7" style="v"/>iam quidem omnino delictum est in vobis quod iudicia habetis inter vos quare non magis iniuriam accipitis quare non magis fraudem patimini
    <verse number="8" style="v"/>sed vos iniuriam facitis et fraudatis et hoc fratribus
    <verse number="9" style="v"/>an nescitis quia iniqui regnum Dei non possidebunt nolite errare neque fornicarii neque idolis servientes neque adulteri
    <verse number="10" style="v"/>neque molles neque masculorum concubitores neque fures neque avari neque ebriosi neque maledici neque rapaces regnum Dei possidebunt
    <verse number="11" style="v"/>et haec quidam fuistis sed abluti estis sed sanctificati estis sed iustificati estis in nomine Domini nostri Iesu Christi et in Spiritu Dei nostri
    <verse number="12" style="v"/>omnia mihi licent sed non omnia expediunt omnia mihi licent sed ego sub nullius redigar potestate
    <verse number="13" style="v"/>esca ventri et venter escis Deus autem et hunc et haec destruet corpus autem non fornicationi sed Domino et Dominus corpori
    <verse number="14" style="v"/>Deus vero et Dominum suscitavit et nos suscitabit per virtutem suam
    <verse number="15" style="v"/>nescitis quoniam corpora vestra membra Christi sunt tollens ergo membra Christi faciam membra meretricis absit
    <verse number="16" style="v"/>an nescitis quoniam qui adheret meretrici unum corpus efficitur erunt enim inquit duo in carne una
    <verse number="17" style="v"/>qui autem adheret Domino unus spiritus est
    <verse number="18" style="v"/>fugite fornicationem omne peccatum quodcumque fecerit homo extra corpus est qui autem fornicatur in corpus suum peccat
    <verse number="19" style="v"/>an nescitis quoniam membra vestra templum est Spiritus Sancti qui in vobis est quem habetis a Deo et non estis vestri
    <verse number="20" style="v"/>empti enim estis pretio magno glorificate et portate Deum in corpore vestro
  </para>
  <chapter number="7" style="c"/>
  <para style="p">
    <verse number="1" style="v"/>de quibus autem scripsistis bonum est homini mulierem non tangere
    <verse number="2" style="v"/>propter fornicationes autem unusquisque suam uxorem habeat et unaquaeque suum virum habeat
    <verse number="3" style="v"/>uxori vir debitum reddat similiter autem et uxor viro
    <verse number="4" style="v"/>mulier sui corporis potestatem non habet sed vir similiter autem et vir sui corporis potestatem non habet sed mulier
    <verse number="5" style="v"/>nolite fraudare invicem nisi forte ex consensu ad tempus ut vacetis orationi et iterum revertimini in id ipsum ne temptet vos Satanas propter incontinentiam vestram
    <verse number="6" style="v"/>hoc autem dico secundum indulgentiam non secundum imperium
    <verse number="7" style="v"/>volo autem omnes homines esse sicut me ipsum sed unusquisque proprium habet donum ex Deo alius quidem sic alius vero sic
    <verse number="8" style="v"/>dico autem non nuptis et viduis bonum est illis si sic maneant sicut et ego
    <verse number="9" style="v"/>quod si non se continent nubant melius est enim nubere quam uri
    <verse number="10" style="v"/>his autem qui matrimonio iuncti sunt praecipio non ego sed Dominus uxorem a viro non discedere
    <verse number="11" style="v"/>quod si discesserit manere innuptam aut viro suo reconciliari et vir uxorem ne dimittat
    <verse number="12" style="v"/>nam ceteris ego dico non Dominus si quis frater uxorem habet infidelem et haec consentit habitare cum illo non dimittat illam
    <verse number="13" style="v"/>et si qua mulier habet virum infidelem et hic consentit habitare cum illa non dimittat virum
    <verse number="14" style="v"/>sanctificatus est enim vir infidelis in muliere fideli et sanctificata est mulier infidelis per virum fidelem alioquin filii vestri inmundi essent nunc autem sancti sunt
    <verse number="15" style="v"/>quod si infidelis discedit discedat non est enim servituti subiectus frater aut soror in eiusmodi in pace autem vocavit nos Deus
    <verse number="16" style="v"/>unde enim scis mulier si virum salvum facies aut unde scis vir si mulierem salvam facies
    <verse number="17" style="v"/>nisi unicuique sicut divisit Dominus unumquemque sicut vocavit Deus ita ambulet et sic in omnibus ecclesiis doceo
    <verse number="18" style="v"/>circumcisus aliquis vocatus est non adducat praeputium in praeputio aliquis vocatus est non circumcidatur
    <verse number="19" style="v"/>circumcisio nihil est et praeputium nihil est sed observatio mandatorum Dei
    <verse number="20" style="v"/>unusquisque in qua vocatione vocatus est in ea permaneat
    <verse number="21" style="v"/>servus vocatus es non sit tibi curae sed et si potes liber fieri magis utere
    <verse number="22" style="v"/>qui enim in Domino vocatus est servus libertus est Domini similiter qui liber vocatus est servus est Christi
    <verse number="23" style="v"/>pretio empti estis nolite fieri servi hominum
    <verse number="24" style="v"/>unusquisque in quo vocatus est fratres in hoc maneat apud Deum
    <verse number="25" style="v"/>de virginibus autem praeceptum Domini non habeo consilium autem do tamquam misericordiam consecutus a Domino ut sim fidelis
    <verse number="26" style="v"/>existimo ergo hoc bonum esse propter instantem necessitatem quoniam bonum est homini sic esse
    <verse number="27" style="v"/>alligatus es uxori noli quaerere solutionem solutus es ab uxore noli quaerere uxorem
    <verse number="28" style="v"/>si autem acceperis uxorem non peccasti et si nupserit virgo non peccavit tribulationem tamen carnis habebunt huiusmodi ego autem vobis parco
    <verse number="29" style="v"/>hoc itaque dico fratres tempus breve est reliquum est ut qui habent uxores tamquam non habentes sint
    <verse number="30" style="v"/>et qui flent tamquam non flentes et qui gaudent tamquam non gaudentes et qui emunt tamquam non possidentes
    <verse number="31" style="v"/>et qui utuntur hoc mundo tamquam non utantur praeterit enim figura huius mundi
    <verse number="32" style="v"/>volo autem vos sine sollicitudine esse qui sine uxore est sollicitus est quae Domini sunt quomodo placeat Deo
    <verse number="33" style="v"/>qui autem cum uxore est sollicitus est quae sunt mundi quomodo placeat uxori et divisus est
    <verse number="34" style="v"/>et mulier innupta et virgo cogitat quae Domini sunt ut sit sancta et corpore et spiritu quae autem nupta est cogitat quae sunt mundi quomodo placeat viro
    <verse number="35" style="v"/>porro hoc ad utilitatem vestram dico non ut laqueum vobis iniciam sed ad id quod honestum est et quod facultatem praebeat sine inpedimento Dominum observandi
    <verse number="36" style="v"/>si quis autem turpem se videri existimat super virgine sua quod sit superadulta et ita oportet fieri quod vult faciat non peccat nubat
    <verse number="37" style="v"/>nam qui statuit in corde suo firmus non habens necessitatem potestatem autem habet suae voluntatis et hoc iudicavit in corde suo servare virginem suam bene facit
    <verse number="38" style="v"/>igitur et qui matrimonio iungit virginem suam bene facit et qui non iungit melius facit
    <verse number="39" style="v"/>mulier alligata est quanto tempore vir eius vivit quod si dormierit vir eius liberata est cui vult nubat tantum in Domino
    <verse number="40" style="v"/>beatior autem erit si sic permanserit secundum meum consilium puto autem quod et ego Spiritum Dei habeo
  </para>
  <chapter number="8" style="c"/>
  <para style="p">
    <verse number="1" style="v"/>de his autem quae idolis sacrificantur scimus quia omnes scientiam habemus scientia inflat caritas vero aedificat
    <verse number="2" style="v"/>si quis se existimat scire aliquid nondum cognovit quemadmodum oporteat eum scire
    <verse number="3" style="v"/>si quis autem diligit Deum hic cognitus est ab eo
    <verse number="4" style="v"/>de escis autem quae idolis immolantur scimus quia nihil est idolum in mundo et quod nullus Deus nisi unus
    <verse number="5" style="v"/>nam et si sunt qui dicantur dii sive in caelo sive in terra siquidem sunt dii multi et domini multi
    <verse number="6" style="v"/>nobis tamen unus Deus Pater ex quo omnia et nos in illum et unus Dominus Iesus Christus per quem omnia et nos per ipsum
    <verse number="7" style="v"/>sed non in omnibus est scientia quidam autem conscientia usque nunc idoli quasi idolothytum manducant et conscientia ipsorum cum sit infirma polluitur
    <verse number="8" style="v"/>esca autem nos non commendat Deo neque si non manducaverimus deficiemus neque si manducaverimus abundabimus
    <verse number="9" style="v"/>videte autem ne forte haec licentia vestra offendiculum fiat infirmibus
    <verse number="10" style="v"/>si enim quis viderit eum qui habet scientiam in idolio recumbentem nonne conscientia eius cum sit infirma aedificabitur ad manducandum idolothyta
    <verse number="11" style="v"/>et peribit infirmus in tua scientia frater propter quem Christus mortuus est
    <verse number="12" style="v"/>sic autem peccantes in fratres et percutientes conscientiam eorum infirmam in Christo peccatis
    <verse number="13" style="v"/>quapropter si esca scandalizat fratrem meum non manducabo carnem in aeternum ne fratrem meum scandalizem
  </para>
  <chapter number="9" style="c"/>
  <para style="p">
    <verse number="1" style="v"/>non sum liber non sum apostolus nonne Iesum Dominum nostrum vidi non opus meum vos estis in Domino
    <verse number="2" style="v"/>si aliis non sum apostolus sed tamen vobis sum nam signaculum apostolatus mei vos estis in Domino
    <verse number="3" style="v"/>mea defensio apud eos qui me interrogant haec est
    <verse number="4" style="v"/>numquid non habemus potestatem manducandi et bibendi
    <verse number="5" style="v"/>numquid non habemus potestatem sororem mulierem circumducendi sicut et ceteri apostoli et fratres Domini et Cephas
    <verse number="6" style="v"/>aut solus ego et Barnabas non habemus potestatem hoc operandi
    <verse number="7" style="v"/>quis militat suis stipendiis umquam quis plantat vineam et fructum eius non edit quis pascit gregem et de lacte gregis non manducat
    <verse number="8" style="v"/>numquid secundum hominem haec dico an et lex haec non dicit
    <verse number="9" style="v"/>scriptum est enim in lege Mosi non alligabis os bovi trituranti numquid de bubus cura est Deo
    <verse number="10" style="v"/>an propter nos utique dicit nam propter nos scripta sunt quoniam debet in spe qui arat arare et qui triturat in spe fructus percipiendi
    <verse number="11" style="v"/>si nos vobis spiritalia seminavimus magnum est si nos carnalia vestra metamus
    <verse number="12" style="v"/>si alii potestatis vestrae participes sunt non potius nos sed non usi sumus hac potestate sed omnia sustinemus ne quod offendiculum demus evangelio Christi
    <verse number="13" style="v"/>nescitis quoniam qui in sacrario operantur quae de sacrario sunt edunt qui altario deserviunt cum altario participantur
    <verse number="14" style="v"/>ita et Dominus ordinavit his qui evangelium adnuntiant de evangelio vivere
    <verse number="15" style="v"/>ego autem nullo horum usus sum non scripsi autem haec ut ita fiant in me bonum est enim mihi magis mori quam ut gloriam meam quis evacuet
    <verse number="16" style="v"/>nam si evangelizavero non est mihi gloria necessitas enim mihi incumbit vae enim mihi est si non evangelizavero
    <verse number="17" style="v"/>si enim volens hoc ago mercedem habeo si autem invitus dispensatio mihi credita est
    <verse number="18" style="v"/>quae est ergo merces mea ut evangelium praedicans sine sumptu ponam evangelium ut non abutar potestate mea in evangelio
    <verse number="19" style="v"/>nam cum liber essem ex omnibus omnium me servum feci ut plures lucri facerem
    <verse number="20" style="v"/>et factus sum Iudaeis tamquam Iudaeus ut Iudaeos lucrarer
    <verse number="21" style="v"/>his qui sub lege sunt quasi sub lege essem cum ipse non essem sub lege ut eos qui sub lege erant lucri facerem his qui sine lege erant tamquam sine lege essem cum sine lege Dei non essem sed in lege essem Christi ut lucri facerem eos qui sine lege erant
    <verse number="22" style="v"/>factus sum infirmis infirmus ut infirmos lucri facerem omnibus omnia factus sum ut omnes facerem salvos
    <verse number="23" style="v"/>omnia autem facio propter evangelium ut particeps eius efficiar
    <verse number="24" style="v"/>nescitis quod hii qui in stadio currunt omnes quidem currunt sed unus accipit bravium sic currite ut conprehendatis
    <verse number="25" style="v"/>omnis autem qui in agone contendit ab omnibus se abstinet et illi quidem ut corruptibilem coronam accipiant nos autem incorruptam
    <verse number="26" style="v"/>ego igitur sic curro non quasi in incertum sic pugno non quasi aerem verberans
    <verse number="27" style="v"/>sed castigo corpus meum et in servitutem redigo ne forte cum aliis praedicaverim ipse reprobus efficiar
  </para>
  <chapter number="10" style="c"/>
  <para style="p">
    <verse number="1" style="v"/>nolo enim vos ignorare fratres quoniam patres nostri omnes sub nube fuerunt et omnes mare transierunt
    <verse number="2" style="v"/>et omnes in Mose baptizati sunt in nube et in mari
    <verse number="3" style="v"/>et omnes eandem escam spiritalem manducaverunt
    <verse number="4" style="v"/>et omnes eundem potum spiritalem biberunt bibebant autem de spiritali consequenti eos petra petra autem erat Christus
    <verse number="5" style="v"/>sed non in pluribus eorum beneplacitum est Deo nam prostrati sunt in deserto
    <verse number="6" style="v"/>haec autem in figura facta sunt nostri ut non simus concupiscentes malorum sicut et illi concupierunt
    <verse number="7" style="v"/>neque idolorum cultores efficiamini sicut quidam ex ipsis quemadmodum scriptum est sedit populus manducare et bibere et surrexerunt ludere
    <verse number="8" style="v"/>neque fornicemur sicut quidam ex ipsis fornicati sunt et ceciderunt una die viginti tria milia
    <verse number="9" style="v"/>neque temptemus Christum sicut quidam eorum temptaverunt et a serpentibus perierunt
    <verse number="10" style="v"/>neque murmuraveritis sicut quidam eorum murmuraverunt et perierunt ab exterminatore
    <verse number="11" style="v"/>haec autem omnia in figura contingebant illis scripta sunt autem ad correptionem nostram in quos fines saeculorum devenerunt
    <verse number="12" style="v"/>itaque qui se existimat stare videat ne cadat
    <verse number="13" style="v"/>temptatio vos non adprehendat nisi humana fidelis autem Deus qui non patietur vos temptari super id quod potestis sed faciet cum temptatione etiam proventum ut possitis sustinere
    <verse number="14" style="v"/>propter quod carissimi mihi fugite ab idolorum cultura
    <verse number="15" style="v"/>ut prudentibus loquor vos iudicate quod dico
    <verse number="16" style="v"/>calicem benedictionis cui benedicimus nonne communicatio sanguinis Christi est et panis quem frangimus nonne participatio corporis Domini est
    <verse number="17" style="v"/>quoniam unus panis unum corpus multi sumus omnes quidem de uno pane participamur
    <verse number="18" style="v"/>videte Israhel secundum carnem nonne qui edunt hostias participes sunt altaris
    <verse number="19" style="v"/>quid ergo dico quod idolis immolatum sit aliquid aut quod idolum sit aliquid
    <verse number="20" style="v"/>sed quae immolant gentes daemoniis immolant et non Deo nolo autem vos socios fieri daemoniorum non potestis calicem Domini bibere et calicem daemoniorum
    <verse number="21" style="v"/>non potestis mensae Domini participes esse et mensae daemoniorum
    <verse number="22" style="v"/>an aemulamur Dominum numquid fortiores illo sumus omnia licent sed non omnia expediunt
    <verse number="23" style="v"/>omnia licent sed non omnia aedificant
    <verse number="24" style="v"/>nemo quod suum est quaerat sed quod alterius
    <verse number="25" style="v"/>omne quod in macello venit manducate nihil interrogantes propter conscientiam
    <verse number="26" style="v"/>Domini est terra et plenitudo eius
    <verse number="27" style="v"/>si quis vocat vos infidelium et vultis ire omne quod vobis adponitur manducate nihil interrogantes propter conscientiam
    <verse number="28" style="v"/>si quis autem dixerit hoc immolaticium est idolis nolite manducare propter illum qui indicavit et propter conscientiam
    <verse number="29" style="v"/>conscientiam autem dico non tuam sed alterius ut quid enim libertas mea iudicatur ab alia conscientia
    <verse number="30" style="v"/>si ego cum gratia participo quid blasphemor pro eo quod gratias ago
    <verse number="31" style="v"/>sive ergo manducatis sive bibitis vel aliud quid facitis omnia in gloriam Dei facite
    <verse number="32" style="v"/>sine offensione estote Iudaeis et gentilibus et ecclesiae Dei
    <verse number="33" style="v"/>sicut et ego per omnia omnibus placeo non quaerens quod mihi utile est sed quod multis ut salvi fiant
  </para>
  <chapter number="11" style="c"/>
  <para style="p">
    <verse number="1" style="v"/>imitatores mei estote sicut et ego Christi
    <verse number="2" style="v"/>laudo autem vos fratres quod omnia mei memores estis et sicut tradidi vobis praecepta mea tenetis
    <verse number="3" style="v"/>volo autem vos scire quod omnis viri caput Christus est caput autem mulieris vir caput vero Christi Deus
    <verse number="4" style="v"/>omnis vir orans aut prophetans velato capite deturpat caput suum
    <verse number="5" style="v"/>omnis autem mulier orans aut prophetans non velato capite deturpat caput suum unum est enim atque si decalvetur
    <verse number="6" style="v"/>nam si non velatur mulier et tondeatur si vero turpe est mulieri tonderi aut decalvari velet caput suum
    <verse number="7" style="v"/>vir quidem non debet velare caput quoniam imago et gloria est Dei mulier autem gloria viri est
    <verse number="8" style="v"/>non enim vir ex muliere est sed mulier ex viro
    <verse number="9" style="v"/>etenim non est creatus vir propter mulierem sed mulier propter virum
    <verse number="10" style="v"/>ideo debet mulier potestatem habere supra caput propter angelos
    <verse number="11" style="v"/>verumtamen neque vir sine muliere neque mulier sine viro in Domino
    <verse number="12" style="v"/>nam sicut mulier de viro ita et vir per mulierem omnia autem ex Deo
    <verse number="13" style="v"/>vos ipsi iudicate decet mulierem non velatam orare Deum
    <verse number="14" style="v"/>nec ipsa natura docet vos quod vir quidem si comam nutriat ignominia est illi
    <verse number="15" style="v"/>mulier vero si comam nutriat gloria est illi quoniam capilli pro velamine ei dati sunt
    <verse number="16" style="v"/>si quis autem videtur contentiosus esse nos talem consuetudinem non habemus neque ecclesiae Dei
    <verse number="17" style="v"/>hoc autem praecipio non laudans quod non in melius sed in deterius convenitis
    <verse number="18" style="v"/>primum quidem convenientibus vobis in ecclesia audio scissuras esse et ex parte credo
    <verse number="19" style="v"/>nam oportet et hereses esse ut et qui probati sunt manifesti fiant in vobis
    <verse number="20" style="v"/>convenientibus ergo vobis in unum iam non est dominicam cenam manducare
    <verse number="21" style="v"/>unusquisque enim suam cenam praesumit ad manducandum et alius quidem esurit alius autem ebrius est
    <verse number="22" style="v"/>numquid domos non habetis ad manducandum et bibendum aut ecclesiam Dei contemnitis et confunditis eos qui non habent quid dicam vobis laudo vos in hoc non laudo
    <verse number="23" style="v"/>ego enim accepi a Domino quod et tradidi vobis quoniam Dominus Iesus in qua nocte tradebatur accepit panem
    <verse number="24" style="v"/>et gratias agens fregit et dixit hoc est corpus meum pro vobis hoc facite in meam commemorationem
    <verse number="25" style="v"/>similiter et calicem postquam cenavit dicens hic calix novum testamentum est in meo sanguine hoc facite quotienscumque bibetis in meam commemorationem
    <verse number="26" style="v"/>quotienscumque enim manducabitis panem hunc et calicem bibetis mortem Domini adnuntiatis donec veniat
    <verse number="27" style="v"/>itaque quicumque manducaverit panem vel biberit calicem Domini indigne reus erit corporis et sanguinis Domini
    <verse number="28" style="v"/>probet autem se ipsum homo et sic de pane illo edat et de calice bibat
    <verse number="29" style="v"/>qui enim manducat et bibit indigne iudicium sibi manducat et bibit non diiudicans corpus
    <verse number="30" style="v"/>ideo inter vos multi infirmes et inbecilles et dormiunt multi
    <verse number="31" style="v"/>quod si nosmet ipsos diiudicaremus non utique iudicaremur
    <verse number="32" style="v"/>dum iudicamur autem a Domino corripimur ut non cum hoc mundo damnemur
    <verse number="33" style="v"/>itaque fratres mei cum convenitis ad manducandum invicem expectate
    <verse number="34" style="v"/>si quis esurit domi manducet ut non in iudicium conveniatis cetera autem cum venero disponam
  </para>
  <chapter number="12" style="c"/>
  <para style="p">
    <verse number="1" style="v"/>de spiritalibus autem nolo vos ignorare fratres
    <verse number="2" style="v"/>scitis quoniam cum gentes essetis ad simulacra muta prout ducebamini euntes
    <verse number="3" style="v"/>ideo notum vobis facio quod nemo in Spiritu Dei loquens dicit anathema Iesu et nemo potest dicere Dominus Iesus nisi in Spiritu Sancto
    <verse number="4" style="v"/>divisiones vero gratiarum sunt idem autem Spiritus
    <verse number="5" style="v"/>et divisiones ministrationum sunt idem autem Dominus
    <verse number="6" style="v"/>et divisiones operationum sunt idem vero Deus qui operatur omnia in omnibus
    <verse number="7" style="v"/>unicuique autem datur manifestatio Spiritus ad utilitatem
    <verse number="8" style="v"/>alii quidem per Spiritum datur sermo sapientiae alii autem sermo scientiae secundum eundem Spiritum
    <verse number="9" style="v"/>alteri fides in eodem Spiritu alii gratia sanitatum in uno Spiritu
    <verse number="10" style="v"/>alii operatio virtutum alii prophetatio alii discretio spirituum alii genera linguarum alii interpretatio sermonum
    <verse number="11" style="v"/>haec autem omnia operatur unus atque idem Spiritus dividens singulis prout vult
    <verse number="12" style="v"/>sicut enim corpus unum est et membra habet multa omnia autem membra corporis cum sint multa unum corpus sunt ita et Christus
    <verse number="13" style="v"/>etenim in uno Spiritu omnes nos in unum corpus baptizati sumus sive Iudaei sive gentiles sive servi sive liberi et omnes unum Spiritum potati sumus
    <verse number="14" style="v"/>nam et corpus non est unum membrum sed multa
    <verse number="15" style="v"/>si dixerit pes quoniam non sum manus non sum de corpore non ideo non est de corpore
    <verse number="16" style="v"/>et si dixerit auris quia non sum oculus non sum de corpore non ideo non est de corpore
    <verse number="17" style="v"/>si totum corpus oculus ubi auditus si totum auditus ubi odoratus
    <verse number="18" style="v"/>nunc autem posuit Deus membra unumquodque eorum in corpore sicut voluit
    <verse number="19" style="v"/>quod si essent omnia unum membrum ubi corpus
    <verse number="20" style="v"/>nunc autem multa quidem membra unum autem corpus
    <verse number="21" style="v"/>non potest dicere oculus manui opera tua non indigeo aut iterum caput pedibus non estis mihi necessarii
    <verse number="22" style="v"/>sed multo magis quae videntur membra corporis infirmiora esse necessariora sunt
    <verse number="23" style="v"/>et quae putamus ignobiliora membra esse corporis his honorem abundantiorem circumdamus et quae inhonesta sunt nostra abundantiorem honestatem habent
    <verse number="24" style="v"/>honesta autem nostra nullius egent sed Deus temperavit corpus ei cui deerat abundantiorem tribuendo honorem
    <verse number="25" style="v"/>ut non sit scisma in corpore sed id ipsum pro invicem sollicita sint membra
    <verse number="26" style="v"/>et si quid patitur unum membrum conpatiuntur omnia membra sive gloriatur unum membrum congaudent omnia membra
    <verse number="27" style="v"/>vos autem estis corpus Christi et membra de membro
    <verse number="28" style="v"/>et quosdam quidem posuit Deus in ecclesia primum apostolos secundo prophetas tertio doctores deinde virtutes exin gratias curationum opitulationes gubernationes genera linguarum
    <verse number="29" style="v"/>numquid omnes apostoli numquid omnes prophetae numquid omnes doctores
    <verse number="30" style="v"/>numquid omnes virtutes numquid omnes gratiam habent curationum numquid omnes linguis loquuntur numquid omnes interpretantur
    <verse number="31" style="v"/>aemulamini autem charismata maiora et adhuc excellentiorem viam vobis demonstro
  </para>
  <chapter number="13" style="c"/>
  <para style="p">
    <verse number="1" style="v"/>si linguis hominum loquar et angelorum caritatem autem non habeam factus sum velut aes sonans aut cymbalum tinniens
    <verse number="2" style="v"/>et si habuero prophetiam et noverim mysteria omnia et omnem scientiam et habuero omnem fidem ita ut montes transferam caritatem autem non habuero nihil sum
    <verse number="3" style="v"/>et si distribuero in cibos pauperum omnes facultates meas et si tradidero corpus meum ut ardeam caritatem autem non habuero nihil mihi prodest
    <verse number="4" style="v"/>caritas patiens est benigna est caritas non aemulatur non agit perperam non inflatur
    <verse number="5" style="v"/>non est ambitiosa non quaerit quae sua sunt non inritatur non cogitat malum
    <verse number="6" style="v"/>non gaudet super iniquitatem congaudet autem veritati
    <verse number="7" style="v"/>omnia suffert omnia credit omnia sperat omnia sustinet
    <verse number="8" style="v"/>caritas numquam excidit sive prophetiae evacuabuntur sive linguae cessabunt sive scientia destruetur
    <verse number="9" style="v"/>ex parte enim cognoscimus et ex parte prophetamus
    <verse number="10" style="v"/>cum autem venerit quod perfectum est evacuabitur quod ex parte est
    <verse number="11" style="v"/>cum essem parvulus loquebar ut parvulus sapiebam ut parvulus cogitabam ut parvulus quando factus sum vir evacuavi quae erant parvuli
    <verse number="12" style="v"/>videmus nunc per speculum in enigmate tunc autem facie ad faciem nunc cognosco ex parte tunc autem cognoscam sicut et cognitus sum
    <verse number="13" style="v"/>nunc autem manet fides spes caritas tria haec maior autem his est caritas
  </para>
  <chapter number="14" style="c"/>
  <para style="p">
    <verse number="1" style="v"/>sectamini caritatem aemulamini spiritalia magis autem ut prophetetis
    <verse number="2" style="v"/>qui enim loquitur lingua non hominibus loquitur sed Deo nemo enim audit Spiritu autem loquitur mysteria
    <verse number="3" style="v"/>nam qui prophetat hominibus loquitur aedificationem et exhortationem et consolationes
    <verse number="4" style="v"/>qui loquitur lingua semet ipsum aedificat qui autem prophetat ecclesiam aedificat
    <verse number="5" style="v"/>volo autem omnes vos loqui linguis magis autem prophetare nam maior est qui prophetat quam qui loquitur linguis nisi si forte ut interpretetur ut ecclesia aedificationem accipiat
    <verse number="6" style="v"/>nunc autem fratres si venero ad vos linguis loquens quid vobis prodero nisi si vobis loquar aut in revelatione aut scientia aut prophetia aut in doctrina
    <verse number="7" style="v"/>tamen quae sine anima sunt vocem dantia sive tibia sive cithara nisi distinctionem sonituum dederint quomodo scietur quod canitur aut quod citharizatur
    <verse number="8" style="v"/>etenim si incertam vocem det tuba quis parabit se ad bellum
    <verse number="9" style="v"/>ita et vos per linguam nisi manifestum sermonem dederitis quomodo scietur id quod dicitur eritis enim in aera loquentes
    <verse number="10" style="v"/>tam multa ut puta genera linguarum sunt in mundo et nihil sine voce est
    <verse number="11" style="v"/>si ergo nesciero virtutem vocis ero ei cui loquor barbarus et qui loquitur mihi barbarus
    <verse number="12" style="v"/>sic et vos quoniam aemulatores estis spirituum ad aedificationem ecclesiae quaerite ut abundetis
    <verse number="13" style="v"/>et ideo qui loquitur lingua oret ut interpretetur
    <verse number="14" style="v"/>nam si orem lingua spiritus meus orat mens autem mea sine fructu est
    <verse number="15" style="v"/>quid ergo est orabo spiritu orabo et mente psallam spiritu psallam et mente
    <verse number="16" style="v"/>ceterum si benedixeris spiritu qui supplet locum idiotae quomodo dicet amen super tuam benedictionem quoniam quid dicas nescit
    <verse number="17" style="v"/>nam tu quidem bene gratias agis sed alter non aedificatur
    <verse number="18" style="v"/>gratias ago Deo quod omnium vestrum lingua loquor
    <verse number="19" style="v"/>sed in ecclesia volo quinque verba sensu meo loqui ut et alios instruam quam decem milia verborum in lingua
    <verse number="20" style="v"/>fratres nolite pueri effici sensibus sed malitia parvuli estote sensibus autem perfecti estote
    <verse number="21" style="v"/>in lege scriptum est quoniam in aliis linguis et labiis aliis loquar populo huic et nec sic exaudient me dicit Dominus
    <verse number="22" style="v"/>itaque linguae in signum sunt non fidelibus sed infidelibus prophetia autem non infidelibus sed fidelibus
    <verse number="23" style="v"/>si ergo conveniat universa ecclesia in unum et omnes linguis loquantur intrent autem idiotae aut infideles nonne dicent quod insanitis
    <verse number="24" style="v"/>si autem omnes prophetent intret autem quis infidelis vel idiota convincitur ab omnibus diiudicatur ab omnibus
    <verse number="25" style="v"/>occulta cordis eius manifesta fiunt et ita cadens in faciem adorabit Deum pronuntians quod vere Deus in vobis est
    <verse number="26" style="v"/>quid ergo est fratres cum convenitis unusquisque vestrum psalmum habet doctrinam habet apocalypsin habet linguam habet interpretationem habet omnia ad aedificationem fiant
    <verse number="27" style="v"/>sive lingua quis loquitur secundum duos aut ut multum tres et per partes et unus interpretetur
    <verse number="28" style="v"/>si autem non fuerit interpres taceat in ecclesia sibi autem loquatur et Deo
    <verse number="29" style="v"/>prophetae duo aut tres dicant et ceteri diiudicent
    <verse number="30" style="v"/>quod si alii revelatum fuerit sedenti prior taceat
    <verse number="31" style="v"/>potestis enim omnes per singulos prophetare ut omnes discant et omnes exhortentur
    <verse number="32" style="v"/>et spiritus prophetarum prophetis subiecti sunt
    <verse number="33" style="v"/>non enim est dissensionis Deus sed pacis sicut in omnibus ecclesiis sanctorum
    <verse number="34" style="v"/>mulieres in ecclesiis taceant non enim permittitur eis loqui sed subditas esse sicut et lex dicit
    <verse number="35" style="v"/>si quid autem volunt discere domi viros suos interrogent turpe est enim mulieri loqui in ecclesia
    <verse number="36" style="v"/>an a vobis verbum Dei processit aut in vos solos pervenit
    <verse number="37" style="v"/>si quis videtur propheta esse aut spiritalis cognoscat quae scribo vobis quia Domini sunt mandata
    <verse number="38" style="v"/>si quis autem ignorat ignorabitur
    <verse number="39" style="v"/>itaque fratres aemulamini prophetare et loqui linguis nolite prohibere
    <verse number="40" style="v"/>omnia autem honeste et secundum ordinem fiant
  </para>
  <chapter number="15" style="c"/>
  <para style="p">
    <verse number="1" style="v"/>notum autem vobis facio fratres evangelium quod praedicavi vobis quod et accepistis in quo et statis
    <verse number="2" style="v"/>per quod et salvamini qua ratione praedicaverim vobis si tenetis nisi si frustra credidistis
    <verse number="3" style="v"/>tradidi enim vobis in primis quod et accepi quoniam Christus mortuus est pro peccatis nostris secundum scripturas
    <verse number="4" style="v"/>et quia sepultus est et quia resurrexit tertia die secundum scripturas
    <verse number="5" style="v"/>et quia visus est Cephae et post haec undecim
    <verse number="6" style="v"/>deinde visus est plus quam quingentis fratribus simul ex quibus multi manent usque adhuc quidam autem dormierunt
    <verse number="7" style="v"/>deinde visus est Iacobo deinde apostolis omnibus
    <verse number="8" style="v"/>novissime autem omnium tamquam abortivo visus est et mihi
    <verse number="9" style="v"/>ego enim sum minimus apostolorum qui non sum dignus vocari apostolus quoniam persecutus sum ecclesiam Dei
    <verse number="10" style="v"/>gratia autem Dei sum id quod sum et gratia eius in me vacua non fuit sed abundantius illis omnibus laboravi non ego autem sed gratia Dei mecum
    <verse number="11" style="v"/>sive enim ego sive illi sic praedicamus et sic credidistis
    <verse number="12" style="v"/>si autem Christus praedicatur quod resurrexit a mortuis quomodo quidam dicunt in vobis quoniam resurrectio mortuorum non est
    <verse number="13" style="v"/>si autem resurrectio mortuorum non est neque Christus resurrexit
    <verse number="14" style="v"/>si autem Christus non resurrexit inanis est ergo praedicatio nostra inanis est et fides vestra
    <verse number="15" style="v"/>invenimur autem et falsi testes Dei quoniam testimonium diximus adversus Deum quod suscitaverit Christum quem non suscitavit si mortui non resurgunt
    <verse number="16" style="v"/>nam si mortui non resurgunt neque Christus resurrexit
    <verse number="17" style="v"/>quod si Christus non resurrexit vana est fides vestra adhuc enim estis in peccatis vestris
    <verse number="18" style="v"/>ergo et qui dormierunt in Christo perierunt
    <verse number="19" style="v"/>si in hac vita tantum in Christo sperantes sumus miserabiliores sumus omnibus hominibus
    <verse number="20" style="v"/>nunc autem Christus resurrexit a mortuis primitiae dormientium
    <verse number="21" style="v"/>quoniam enim per hominem mors et per hominem resurrectio mortuorum
    <verse number="22" style="v"/>et sicut in Adam omnes moriuntur ita et in Christo omnes vivificabuntur
    <verse number="23" style="v"/>unusquisque autem in suo ordine primitiae Christus deinde hii qui sunt Christi in adventu eius
    <verse number="24" style="v"/>deinde finis cum tradiderit regnum Deo et Patri cum evacuaverit omnem principatum et potestatem et virtutem
    <verse number="25" style="v"/>oportet autem illum regnare donec ponat omnes inimicos sub pedibus eius
    <verse number="26" style="v"/>novissima autem inimica destruetur mors omnia enim subiecit sub pedibus eius cum autem dicat
    <verse number="27" style="v"/>omnia subiecta sunt sine dubio praeter eum qui subiecit ei omnia
    <verse number="28" style="v"/>cum autem subiecta fuerint illi omnia tunc ipse Filius subiectus erit illi qui sibi subiecit omnia ut sit Deus omnia in omnibus
    <verse number="29" style="v"/>alioquin quid facient qui baptizantur pro mortuis si omnino mortui non resurgunt ut quid et baptizantur pro illis
    <verse number="30" style="v"/>ut quid et nos periclitamur omni hora
    <verse number="31" style="v"/>cotidie morior per vestram gloriam fratres quam habeo in Christo Iesu Domino nostro
    <verse number="32" style="v"/>si secundum hominem ad bestias pugnavi Ephesi quid mihi prodest si mortui non resurgunt manducemus et bibamus cras enim moriemur
    <verse number="33" style="v"/>nolite seduci corrumpunt mores bonos conloquia mala
    <verse number="34" style="v"/>evigilate iuste et nolite peccare ignorantiam enim Dei quidam habent ad reverentiam vobis loquor
    <verse number="35" style="v"/>sed dicet aliquis quomodo resurgunt mortui quali autem corpore veniunt
    <verse number="36" style="v"/>insipiens tu quod seminas non vivificatur nisi prius moriatur
    <verse number="37" style="v"/>et quod seminas non corpus quod futurum est seminas sed nudum granum ut puta tritici aut alicuius ceterorum
    <verse number="38" style="v"/>Deus autem dat illi corpus sicut voluit et unicuique seminum proprium corpus
    <verse number="39" style="v"/>non omnis caro eadem caro sed alia hominum alia pecorum alia caro volucrum alia autem piscium
    <verse number="40" style="v"/>et corpora caelestia et corpora terrestria sed alia quidem caelestium gloria alia autem terrestrium
    <verse number="41" style="v"/>alia claritas solis alia claritas lunae et alia claritas stellarum stella enim ab stella differt in claritate
    <verse number="42" style="v"/>sic et resurrectio mortuorum seminatur in corruptione surgit in incorruptione
    <verse number="43" style="v"/>seminatur in ignobilitate surgit in gloria seminatur in infirmitate surgit in virtute
    <verse number="44" style="v"/>seminatur corpus animale surgit corpus spiritale si est corpus animale est et spiritale sic et scriptum est
    <verse number="45" style="v"/>factus est primus homo Adam in animam viventem novissimus Adam in spiritum vivificantem
    <verse number="46" style="v"/>sed non prius quod spiritale est sed quod animale est deinde quod spiritale
    <verse number="47" style="v"/>primus homo de terra terrenus secundus homo de caelo caelestis
    <verse number="48" style="v"/>qualis terrenus tales et terreni et qualis caelestis tales et caelestes
    <verse number="49" style="v"/>igitur sicut portavimus imaginem terreni portemus et imaginem caelestis
    <verse number="50" style="v"/>hoc autem dico fratres quoniam caro et sanguis regnum Dei possidere non possunt neque corruptio incorruptelam possidebit
    <verse number="51" style="v"/>ecce mysterium vobis dico omnes quidem resurgemus sed non omnes inmutabimur
    <verse number="52" style="v"/>in momento in ictu oculi in novissima tuba canet enim et mortui resurgent incorrupti et nos inmutabimur
    <verse number="53" style="v"/>oportet enim corruptibile hoc induere incorruptelam et mortale hoc induere inmortalitatem
    <verse number="54" style="v"/>cum autem mortale hoc induerit inmortalitatem tunc fiet sermo qui scriptus est absorta est mors in victoria
    <verse number="55" style="v"/>ubi est mors victoria tua ubi est mors stimulus tuus
    <verse number="56" style="v"/>stimulus autem mortis peccatum est virtus vero peccati lex
    <verse number="57" style="v"/>Deo autem gratias qui dedit nobis victoriam per Dominum nostrum Iesum Christum
    <verse number="58" style="v"/>itaque fratres mei dilecti stabiles estote et inmobiles abundantes in opere Domini semper scientes quod labor vester non est inanis in Domino
  </para>
  <chapter number="16" style="c"/>
  <para style="p">
    <verse number="1" style="v"/>de collectis autem quae fiunt in sanctos sicut ordinavi ecclesiis Galatiae ita et vos facite
    <verse number="2" style="v"/>per unam sabbati unusquisque vestrum apud se ponat recondens quod ei beneplacuerit ut non cum venero tunc collectae fiant
    <verse number="3" style="v"/>cum autem praesens fuero quos probaveritis per epistulas hos mittam perferre gratiam vestram in Hierusalem
    <verse number="4" style="v"/>quod si dignum fuerit ut et ego eam mecum ibunt
    <verse number="5" style="v"/>veniam autem ad vos cum Macedoniam pertransiero nam Macedoniam pertransibo
    <verse number="6" style="v"/>apud vos autem forsitan manebo vel etiam hiemabo ut vos me deducatis quocumque iero
    <verse number="7" style="v"/>nolo enim vos modo in transitu videre spero enim me aliquantum temporis manere apud vos si Dominus permiserit
    <verse number="8" style="v"/>permanebo autem Ephesi usque ad pentecosten
    <verse number="9" style="v"/>ostium enim mihi apertum est magnum et evidens et adversarii multi
    <verse number="10" style="v"/>si autem venerit Timotheus videte ut sine timore sit apud vos opus enim Domini operatur sicut et ego
    <verse number="11" style="v"/>ne quis ergo illum spernat deducite autem illum in pace ut veniat ad me expecto enim illum cum fratribus
    <verse number="12" style="v"/>de Apollo autem fratre multum rogavi eum ut veniret ad vos cum fratribus et utique non fuit voluntas ut nunc veniret veniet autem cum ei vacuum fuerit
    <verse number="13" style="v"/>vigilate state in fide viriliter agite et confortamini
    <verse number="14" style="v"/>omnia vestra in caritate fiant
    <verse number="15" style="v"/>obsecro autem vos fratres nostis domum Stephanae et Fortunati quoniam sunt primitiae Achaiae et in ministerium sanctorum ordinaverunt se ipsos
    <verse number="16" style="v"/>ut et vos subditi sitis eiusmodi et omni cooperanti et laboranti
    <verse number="17" style="v"/>gaudeo autem in praesentia Stephanae et Fortunati et Achaici quoniam id quod vobis deerat ipsi suppleverunt
    <verse number="18" style="v"/>refecerunt enim et meum spiritum et vestrum cognoscite ergo qui eiusmodi sunt
    <verse number="19" style="v"/>salutant vos ecclesiae Asiae salutant vos in Domino multum Aquila et Prisca cum domestica sua ecclesia
    <verse number="20" style="v"/>salutant vos fratres omnes salutate invicem in osculo sancto
    <verse number="21" style="v"/>salutatio mea manu Pauli
    <verse number="22" style="v"/>si quis non amat Dominum Iesum Christum sit anathema maranatha
    <verse number="23" style="v"/>gratia Domini Iesu vobiscum
    <verse number="24" style="v"/>caritas mea cum omnibus vobis in Christo Iesu amen
  </para>
</usx>
