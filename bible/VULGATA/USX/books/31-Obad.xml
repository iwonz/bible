<?xml version="1.0" encoding="UTF-8"?>
<usx version="3.0">
  <book code="OBAD" style="id"/>
  <chapter number="1" style="c"/>
  <para style="p">
    <verse number="1" style="v"/>visio Abdiae haec dicit Dominus Deus ad Edom auditum audivimus a Domino et legatum ad gentes misit surgite et consurgamus adversum eum in proelium
    <verse number="2" style="v"/>ecce parvulum te dedi in gentibus contemptibilis tu es valde
    <verse number="3" style="v"/>superbia cordis tui extulit te habitantem in scissuris petrae exaltantem solium suum qui dicit in corde suo quis detrahet me in terram
    <verse number="4" style="v"/>si exaltatus fueris ut aquila et si inter sidera posueris nidum tuum inde detraham te dicit Dominus
    <verse number="5" style="v"/>si fures introissent ad te si latrones per noctem quomodo conticuisses nonne furati essent sufficientia sibi si vindemiatores introissent ad te numquid saltim racemos reliquissent tibi
    <verse number="6" style="v"/>quomodo scrutati sunt Esau investigaverunt abscondita eius
    <verse number="7" style="v"/>usque ad terminum emiserunt te omnes viri foederis tui inluserunt tibi invaluerunt adversum te viri pacis tuae qui comedunt tecum ponent insidias subter te non est prudentia in eo
    <verse number="8" style="v"/>numquid non in die illa dicit Dominus perdam sapientes de Idumea et prudentiam de monte Esau
    <verse number="9" style="v"/>et timebunt fortes tui a meridie ut intereat vir de monte Esau
    <verse number="10" style="v"/>propter interfectionem et propter iniquitatem in fratrem tuum Iacob operiet te confusio et peribis in aeternum
    <verse number="11" style="v"/>in die cum stares adversus quando capiebant alieni exercitum eius et extranei ingrediebantur portas eius et super Hierusalem mittebant sortem tu quoque eras quasi unus ex eis
    <verse number="12" style="v"/>et non despicies in die fratris tui in die peregrinationis eius et non laetaberis super filios Iuda in die perditionis eorum et non magnificabis os tuum in die angustiae
    <verse number="13" style="v"/>neque ingredieris portam populi mei in die ruinae eorum neque despicies et tu in malis eius in die vastitatis illius et non emitteris adversum exercitum eius in die vastitatis illius
    <verse number="14" style="v"/>neque stabis in exitibus ut interficias eos qui fugerint et non concludes reliquos eius in die tribulationis
    <verse number="15" style="v"/>quoniam iuxta est dies Domini super omnes gentes sicut fecisti fiet tibi retributionem tuam convertet in caput tuum
    <verse number="16" style="v"/>quomodo enim bibisti super montem sanctum meum bibent omnes gentes iugiter et bibent et absorbent et erunt quasi non sint
    <verse number="17" style="v"/>et in monte Sion erit salvatio et erit sanctus et possidebit domus Iacob eos qui se possederant
    <verse number="18" style="v"/>et erit domus Iacob ignis et domus Ioseph flamma et domus Esau stipula et succendentur in eis et devorabunt eos et non erunt reliquiae domus Esau quia Dominus locutus est
    <verse number="19" style="v"/>et hereditabunt hii qui ad austrum montem Esau et qui in campestribus Philisthim et possidebunt regionem Ephraim et regionem Samariae et Beniamin possidebit Galaad
    <verse number="20" style="v"/>et transmigratio exercitus huius filiorum Israhel omnia Chananeorum usque ad Saraptham et transmigratio Hierusalem quae in Bosforo est possidebit civitates austri
    <verse number="21" style="v"/>et ascendent salvatores in montem Sion iudicare montem Esau et erit Domino regnum
  </para>
</usx>
