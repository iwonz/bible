<?xml version="1.0" encoding="UTF-8"?>
<usx version="3.0">
  <book code="1JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>quod fuit ab initio quod audivimus quod vidimus oculis nostris quod perspeximus et manus nostrae temptaverunt de verbo vitae
    <verse number="2" style="v"/>et vita manifestata est et vidimus et testamur et adnuntiamus vobis vitam aeternam quae erat apud Patrem et apparuit nobis
    <verse number="3" style="v"/>quod vidimus et audivimus adnuntiamus et vobis ut et vos societatem habeatis nobiscum et societas nostra sit cum Patre et cum Filio eius Iesu Christo
    <verse number="4" style="v"/>et haec scribimus vobis ut gaudium nostrum sit plenum
    <verse number="5" style="v"/>et haec est adnuntiatio quam audivimus ab eo et adnuntiamus vobis quoniam Deus lux est et tenebrae in eo non sunt ullae
    <verse number="6" style="v"/>si dixerimus quoniam societatem habemus cum eo et in tenebris ambulamus mentimur et non facimus veritatem
    <verse number="7" style="v"/>si autem in luce ambulemus sicut et ipse est in luce societatem habemus ad invicem et sanguis Iesu Filii eius mundat nos ab omni peccato
    <verse number="8" style="v"/>si dixerimus quoniam peccatum non habemus ipsi nos seducimus et veritas in nobis non est
    <verse number="9" style="v"/>si confiteamur peccata nostra fidelis est et iustus ut remittat nobis peccata et emundet nos ab omni iniquitate
    <verse number="10" style="v"/>si dixerimus quoniam non peccavimus mendacem facimus eum et verbum eius non est in nobis
  </para>
  <chapter number="2" style="c"/>
  <para style="p">
    <verse number="1" style="v"/>filioli mei haec scribo vobis ut non peccetis sed et si quis peccaverit advocatum habemus apud Patrem Iesum Christum iustum
    <verse number="2" style="v"/>et ipse est propitiatio pro peccatis nostris non pro nostris autem tantum sed etiam pro totius mundi
    <verse number="3" style="v"/>et in hoc scimus quoniam cognovimus eum si mandata eius observemus
    <verse number="4" style="v"/>qui dicit se nosse eum et mandata eius non custodit mendax est in hoc veritas non est
    <verse number="5" style="v"/>qui autem servat verbum eius vere in hoc caritas Dei perfecta est in hoc scimus quoniam in ipso sumus
    <verse number="6" style="v"/>qui dicit se in ipso manere debet sicut ille ambulavit et ipse ambulare
    <verse number="7" style="v"/>carissimi non mandatum novum scribo vobis sed mandatum vetus quod habuistis ab initio mandatum vetus est verbum quod audistis
    <verse number="8" style="v"/>iterum mandatum novum scribo vobis quod est verum et in ipso et in vobis quoniam tenebrae transeunt et lumen verum iam lucet
    <verse number="9" style="v"/>qui dicit se in luce esse et fratrem suum odit in tenebris est usque adhuc
    <verse number="10" style="v"/>qui diligit fratrem suum in lumine manet et scandalum in eo non est
    <verse number="11" style="v"/>qui autem odit fratrem suum in tenebris est et in tenebris ambulat et nescit quo eat quoniam tenebrae obcaecaverunt oculos eius
    <verse number="12" style="v"/>scribo vobis filioli quoniam remittuntur vobis peccata propter nomen eius
    <verse number="13" style="v"/>scribo vobis patres quoniam cognovistis eum qui ab initio est scribo vobis adulescentes quoniam vicistis malignum
    <verse number="14" style="v"/>scripsi vobis infantes quoniam cognovistis Patrem scripsi vobis patres quia cognovistis eum qui ab initio scripsi vobis adulescentes quia fortes estis et verbum Dei in vobis manet et vicistis malignum
    <verse number="15" style="v"/>nolite diligere mundum neque ea quae in mundo sunt si quis diligit mundum non est caritas Patris in eo
    <verse number="16" style="v"/>quoniam omne quod est in mundo concupiscentia carnis et concupiscentia oculorum est et superbia vitae quae non est ex Patre sed ex mundo est
    <verse number="17" style="v"/>et mundus transit et concupiscentia eius qui autem facit voluntatem Dei manet in aeternum
    <verse number="18" style="v"/>filioli novissima hora est et sicut audistis quia antichristus venit nunc antichristi multi facti sunt unde scimus quoniam novissima hora est
    <verse number="19" style="v"/>ex nobis prodierunt sed non erant ex nobis nam si fuissent ex nobis permansissent utique nobiscum sed ut manifesti sint quoniam non sunt omnes ex nobis
    <verse number="20" style="v"/>sed vos unctionem habetis a Sancto et nostis omnia
    <verse number="21" style="v"/>non scripsi vobis quasi ignorantibus veritatem sed quasi scientibus eam et quoniam omne mendacium ex veritate non est
    <verse number="22" style="v"/>quis est mendax nisi is qui negat quoniam Iesus non est Christus hic est antichristus qui negat Patrem et Filium
    <verse number="23" style="v"/>omnis qui negat Filium nec Patrem habet qui confitetur Filium et Patrem habet
    <verse number="24" style="v"/>vos quod audistis ab initio in vobis permaneat si in vobis permanserit quod ab initio audistis et vos in Filio et Patre manebitis
    <verse number="25" style="v"/>et haec est repromissio quam ipse pollicitus est nobis vitam aeternam
    <verse number="26" style="v"/>haec scripsi vobis de eis qui seducunt vos
    <verse number="27" style="v"/>et vos unctionem quam accepistis ab eo manet in vobis et non necesse habetis ut aliquis doceat vos sed sicut unctio eius docet vos de omnibus et verum est et non est mendacium et sicut docuit vos manete in eo
    <verse number="28" style="v"/>et nunc filioli manete in eo ut cum apparuerit habeamus fiduciam et non confundamur ab eo in adventu eius
    <verse number="29" style="v"/>si scitis quoniam iustus est scitote quoniam et omnis qui facit iustitiam ex ipso natus est
  </para>
  <chapter number="3" style="c"/>
  <para style="p">
    <verse number="1" style="v"/>videte qualem caritatem dedit nobis Pater ut filii Dei nominemur et sumus propter hoc mundus non novit nos quia non novit eum
    <verse number="2" style="v"/>carissimi nunc filii Dei sumus et nondum apparuit quid erimus scimus quoniam cum apparuerit similes ei erimus quoniam videbimus eum sicuti est
    <verse number="3" style="v"/>et omnis qui habet spem hanc in eo sanctificat se sicut et ille sanctus est
    <verse number="4" style="v"/>omnis qui facit peccatum et iniquitatem facit et peccatum est iniquitas
    <verse number="5" style="v"/>et scitis quoniam ille apparuit ut peccata tolleret et peccatum in eo non est
    <verse number="6" style="v"/>omnis qui in eo manet non peccat omnis qui peccat non vidit eum nec cognovit eum
    <verse number="7" style="v"/>filioli nemo vos seducat qui facit iustitiam iustus est sicut et ille iustus est
    <verse number="8" style="v"/>qui facit peccatum ex diabolo est quoniam ab initio diabolus peccat in hoc apparuit Filius Dei ut dissolvat opera diaboli
    <verse number="9" style="v"/>omnis qui natus est ex Deo peccatum non facit quoniam semen ipsius in eo manet et non potest peccare quoniam ex Deo natus est
    <verse number="10" style="v"/>in hoc manifesti sunt filii Dei et filii diaboli omnis qui non est iustus non est de Deo et qui non diligit fratrem suum
    <verse number="11" style="v"/>quoniam haec est adnuntiatio quam audistis ab initio ut diligamus alterutrum
    <verse number="12" style="v"/>non sicut Cain ex maligno erat et occidit fratrem suum et propter quid occidit eum quoniam opera eius maligna erant fratris autem eius iusta
    <verse number="13" style="v"/>nolite mirari fratres si odit vos mundus
    <verse number="14" style="v"/>nos scimus quoniam translati sumus de morte in vitam quoniam diligimus fratres qui non diligit manet in morte
    <verse number="15" style="v"/>omnis qui odit fratrem suum homicida est et scitis quoniam omnis homicida non habet vitam aeternam in se manentem
    <verse number="16" style="v"/>in hoc cognovimus caritatem quoniam ille pro nobis animam suam posuit et nos debemus pro fratribus animas ponere
    <verse number="17" style="v"/>qui habuerit substantiam mundi et viderit fratrem suum necesse habere et clauserit viscera sua ab eo quomodo caritas Dei manet in eo
    <verse number="18" style="v"/>filioli non diligamus verbo nec lingua sed opere et veritate
    <verse number="19" style="v"/>in hoc cognoscimus quoniam ex veritate sumus et in conspectu eius suadeamus corda nostra
    <verse number="20" style="v"/>quoniam si reprehenderit nos cor maior est Deus corde nostro et novit omnia
    <verse number="21" style="v"/>carissimi si cor non reprehenderit nos fiduciam habemus ad Deum
    <verse number="22" style="v"/>et quodcumque petierimus accipiemus ab eo quoniam mandata eius custodimus et ea quae sunt placita coram eo facimus
    <verse number="23" style="v"/>et hoc est mandatum eius ut credamus in nomine Filii eius Iesu Christi et diligamus alterutrum sicut dedit mandatum nobis
    <verse number="24" style="v"/>et qui servat mandata eius in illo manet et ipse in eo et in hoc scimus quoniam manet in nobis de Spiritu quem nobis dedit
  </para>
  <chapter number="4" style="c"/>
  <para style="p">
    <verse number="1" style="v"/>carissimi nolite omni spiritui credere sed probate spiritus si ex Deo sint quoniam multi pseudoprophetae exierunt in mundum
    <verse number="2" style="v"/>in hoc cognoscitur Spiritus Dei omnis spiritus qui confitetur Iesum Christum in carne venisse ex Deo est
    <verse number="3" style="v"/>et omnis spiritus qui solvit Iesum ex Deo non est et hoc est antichristi quod audistis quoniam venit et nunc iam in mundo est
    <verse number="4" style="v"/>vos ex Deo estis filioli et vicistis eos quoniam maior est qui in vobis est quam qui in mundo
    <verse number="5" style="v"/>ipsi de mundo sunt ideo de mundo loquuntur et mundus eos audit
    <verse number="6" style="v"/>nos ex Deo sumus qui novit Deum audit nos qui non est ex Deo non audit nos in hoc cognoscimus Spiritum veritatis et spiritum erroris
    <verse number="7" style="v"/>carissimi diligamus invicem quoniam caritas ex Deo est et omnis qui diligit ex Deo natus est et cognoscit Deum
    <verse number="8" style="v"/>qui non diligit non novit Deum quoniam Deus caritas est
    <verse number="9" style="v"/>in hoc apparuit caritas Dei in nobis quoniam Filium suum unigenitum misit Deus in mundum ut vivamus per eum
    <verse number="10" style="v"/>in hoc est caritas non quasi nos dilexerimus Deum sed quoniam ipse dilexit nos et misit Filium suum propitiationem pro peccatis nostris
    <verse number="11" style="v"/>carissimi si sic Deus dilexit nos et nos debemus alterutrum diligere
    <verse number="12" style="v"/>Deum nemo vidit umquam si diligamus invicem Deus in nobis manet et caritas eius in nobis perfecta est
    <verse number="13" style="v"/>in hoc intellegimus quoniam in eo manemus et ipse in nobis quoniam de Spiritu suo dedit nobis
    <verse number="14" style="v"/>et nos vidimus et testificamur quoniam Pater misit Filium salvatorem mundi
    <verse number="15" style="v"/>quisque confessus fuerit quoniam Iesus est Filius Dei Deus in eo manet et ipse in Deo
    <verse number="16" style="v"/>et nos cognovimus et credidimus caritati quam habet Deus in nobis Deus caritas est et qui manet in caritate in Deo manet et Deus in eo
    <verse number="17" style="v"/>in hoc perfecta est caritas nobiscum ut fiduciam habeamus in die iudicii quia sicut ille est et nos sumus in hoc mundo
    <verse number="18" style="v"/>timor non est in caritate sed perfecta caritas foras mittit timorem quoniam timor poenam habet qui autem timet non est perfectus in caritate
    <verse number="19" style="v"/>nos ergo diligamus quoniam Deus prior dilexit nos
    <verse number="20" style="v"/>si quis dixerit quoniam diligo Deum et fratrem suum oderit mendax est qui enim non diligit fratrem suum quem vidit Deum quem non vidit quomodo potest diligere
    <verse number="21" style="v"/>et hoc mandatum habemus ab eo ut qui diligit Deum diligat et fratrem suum
  </para>
  <chapter number="5" style="c"/>
  <para style="p">
    <verse number="1" style="v"/>omnis qui credit quoniam Iesus est Christus ex Deo natus est et omnis qui diligit eum qui genuit diligit eum qui natus est ex eo
    <verse number="2" style="v"/>in hoc cognoscimus quoniam diligimus natos Dei cum Deum diligamus et mandata eius faciamus
    <verse number="3" style="v"/>haec est enim caritas Dei ut mandata eius custodiamus et mandata eius gravia non sunt
    <verse number="4" style="v"/>quoniam omne quod natum est ex Deo vincit mundum et haec est victoria quae vincit mundum fides nostra
    <verse number="5" style="v"/>quis est qui vincit mundum nisi qui credit quoniam Iesus est Filius Dei
    <verse number="6" style="v"/>hic est qui venit per aquam et sanguinem Iesus Christus non in aqua solum sed in aqua et sanguine et Spiritus est qui testificatur quoniam Christus est veritas
    <verse number="7" style="v"/>quia tres sunt qui testimonium dant
    <verse number="8" style="v"/>Spiritus et aqua et sanguis et tres unum sunt
    <verse number="9" style="v"/>si testimonium hominum accipimus testimonium Dei maius est quoniam hoc est testimonium Dei quod maius est quia testificatus est de Filio suo
    <verse number="10" style="v"/>qui credit in Filio Dei habet testimonium Dei in se qui non credit Filio mendacem facit eum quoniam non credidit in testimonio quod testificatus est Deus de Filio suo
    <verse number="11" style="v"/>et hoc est testimonium quoniam vitam aeternam dedit nobis Deus et haec vita in Filio eius est
    <verse number="12" style="v"/>qui habet Filium habet vitam qui non habet Filium Dei vitam non habet
    <verse number="13" style="v"/>haec scripsi vobis ut sciatis quoniam vitam habetis aeternam qui creditis in nomine Filii Dei
    <verse number="14" style="v"/>et haec est fiducia quam habemus ad eum quia quodcumque petierimus secundum voluntatem eius audit nos
    <verse number="15" style="v"/>et scimus quoniam audit nos quicquid petierimus scimus quoniam habemus petitiones quas postulavimus ab eo
    <verse number="16" style="v"/>qui scit fratrem suum peccare peccatum non ad mortem petet et dabit ei vitam peccantibus non ad mortem est peccatum ad mortem non pro illo dico ut roget
    <verse number="17" style="v"/>omnis iniquitas peccatum est et est peccatum non ad mortem
    <verse number="18" style="v"/>scimus quoniam omnis qui natus est ex Deo non peccat sed generatio Dei conservat eum et malignus non tangit eum
    <verse number="19" style="v"/>scimus quoniam ex Deo sumus et mundus totus in maligno positus est
    <verse number="20" style="v"/>et scimus quoniam Filius Dei venit et dedit nobis sensum ut cognoscamus verum Deum et simus in vero Filio eius hic est verus Deus et vita aeterna
    <verse number="21" style="v"/>filioli custodite vos a simulacris
  </para>
</usx>
