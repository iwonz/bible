<?xml version="1.0" encoding="UTF-8"?>
<usx version="3.0">
  <book code="3JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>senior Gaio carissimo quem ego diligo in veritate
    <verse number="2" style="v"/>carissime de omnibus orationem facio prospere te ingredi et valere sicut prospere agit anima tua
    <verse number="3" style="v"/>gavisus sum valde venientibus fratribus et testimonium perhibentibus veritati tuae sicut tu in veritate ambulas
    <verse number="4" style="v"/>maiorem horum non habeo gratiam quam ut audiam filios meos in veritate ambulantes
    <verse number="5" style="v"/>carissime fideliter facis quicquid operaris in fratres et hoc in peregrinos
    <verse number="6" style="v"/>qui testimonium reddiderunt caritati tuae in conspectu ecclesiae quos bene facies deducens digne Deo
    <verse number="7" style="v"/>pro nomine enim profecti sunt nihil accipientes a gentibus
    <verse number="8" style="v"/>nos ergo debemus suscipere huiusmodi ut cooperatores simus veritatis
    <verse number="9" style="v"/>scripsissem forsitan ecclesiae sed is qui amat primatum gerere in eis Diotrepes non recipit nos
    <verse number="10" style="v"/>propter hoc si venero commoneam eius opera quae facit verbis malignis garriens in nos et quasi non ei ista sufficiant nec ipse suscipit fratres et eos qui cupiunt prohibet et de ecclesia eicit
    <verse number="11" style="v"/>carissime noli imitari malum sed quod bonum est qui benefacit ex Deo est qui malefacit non vidit Deum
    <verse number="12" style="v"/>Demetrio testimonium redditur ab omnibus et ab ipsa veritate et nos autem testimonium perhibemus et nosti quoniam testimonium nostrum verum est
    <verse number="13" style="v"/>multa habui scribere tibi sed nolui per atramentum et calamum scribere tibi
    <verse number="14" style="v"/>spero autem protinus te videre et os ad os loquemur
    <verse number="15" style="v"/>pax tibi salutant te amici saluta amicos per nomen
  </para>
</usx>
