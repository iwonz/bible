<?xml version="1.0" encoding="UTF-8"?>
<usx version="3.0">
  <book code="PROV" style="id"/>
  <chapter number="1" style="c"/>
  <para style="p">
    <verse number="1" style="v"/>parabolae Salomonis filii David regis Israhel
    <verse number="2" style="v"/>ad sciendam sapientiam et disciplinam
    <verse number="3" style="v"/>ad intellegenda verba prudentiae et suscipiendam eruditionem doctrinae iustitiam et iudicium et aequitatem
    <verse number="4" style="v"/>ut detur parvulis astutia adulescenti scientia et intellectus
    <verse number="5" style="v"/>audiens sapiens sapientior erit et intellegens gubernacula possidebit
    <verse number="6" style="v"/>animadvertet parabolam et interpretationem verba sapientium et enigmata eorum
    <verse number="7" style="v"/>timor Domini principium scientiae sapientiam atque doctrinam stulti despiciunt
    <verse number="8" style="v"/>audi fili mi disciplinam patris tui et ne dimittas legem matris tuae
    <verse number="9" style="v"/>ut addatur gratia capiti tuo et torques collo tuo
    <verse number="10" style="v"/>fili mi si te lactaverint peccatores ne adquiescas
    <verse number="11" style="v"/>si dixerint veni nobiscum insidiemur sanguini abscondamus tendiculas contra insontem frustra
    <verse number="12" style="v"/>degluttiamus eum sicut infernus viventem et integrum quasi descendentem in lacum
    <verse number="13" style="v"/>omnem pretiosam substantiam repperiemus implebimus domos nostras spoliis
    <verse number="14" style="v"/>sortem mitte nobiscum marsuppium unum sit omnium nostrum
    <verse number="15" style="v"/>fili mi ne ambules cum eis prohibe pedem tuum a semitis eorum
    <verse number="16" style="v"/>pedes enim illorum ad malum currunt et festinant ut effundant sanguinem
    <verse number="17" style="v"/>frustra autem iacitur rete ante oculos pinnatorum
    <verse number="18" style="v"/>ipsique contra sanguinem suum insidiantur et moliuntur fraudes contra animas suas
    <verse number="19" style="v"/>sic semitae omnis avari animas possidentium rapiunt
    <verse number="20" style="v"/>sapientia foris praedicat in plateis dat vocem suam
    <verse number="21" style="v"/>in capite turbarum clamitat in foribus portarum urbis profert verba sua dicens
    <verse number="22" style="v"/>usquequo parvuli diligitis infantiam et stulti ea quae sibi sunt noxia cupiunt et inprudentes odibunt scientiam
    <verse number="23" style="v"/>convertimini ad correptionem meam en proferam vobis spiritum meum et ostendam verba mea
    <verse number="24" style="v"/>quia vocavi et rennuistis extendi manum meam et non fuit qui aspiceret
    <verse number="25" style="v"/>despexistis omne consilium meum et increpationes meas neglexistis
    <verse number="26" style="v"/>ego quoque in interitu vestro ridebo et subsannabo cum vobis quod timebatis advenerit
    <verse number="27" style="v"/>cum inruerit repentina calamitas et interitus quasi tempestas ingruerit quando venerit super vos tribulatio et angustia
    <verse number="28" style="v"/>tunc invocabunt me et non exaudiam mane consurgent et non invenient me
    <verse number="29" style="v"/>eo quod exosam habuerint disciplinam et timorem Domini non susceperint
    <verse number="30" style="v"/>nec adquieverint consilio meo et detraxerint universae correptioni meae
    <verse number="31" style="v"/>comedent igitur fructus viae suae suisque consiliis saturabuntur
    <verse number="32" style="v"/>aversio parvulorum interficiet eos et prosperitas stultorum perdet illos
    <verse number="33" style="v"/>qui autem me audierit absque terrore requiescet et abundantia perfruetur malorum timore sublato
  </para>
  <chapter number="2" style="c"/>
  <para style="p">
    <verse number="1" style="v"/>fili mi si susceperis sermones meos et mandata mea absconderis penes te
    <verse number="2" style="v"/>ut audiat sapientiam auris tua inclina cor tuum ad noscendam prudentiam
    <verse number="3" style="v"/>si enim sapientiam invocaveris et inclinaveris cor tuum prudentiae
    <verse number="4" style="v"/>si quaesieris eam quasi pecuniam et sicut thesauros effoderis illam
    <verse number="5" style="v"/>tunc intelleges timorem Domini et scientiam Dei invenies
    <verse number="6" style="v"/>quia Dominus dat sapientiam et ex ore eius scientia et prudentia
    <verse number="7" style="v"/>custodiet rectorum salutem et proteget gradientes simpliciter
    <verse number="8" style="v"/>servans semitas iustitiae et vias sanctorum custodiens
    <verse number="9" style="v"/>tunc intelleges iustitiam et iudicium et aequitatem et omnem semitam bonam
    <verse number="10" style="v"/>si intraverit sapientia cor tuum et scientia animae tuae placuerit
    <verse number="11" style="v"/>consilium custodiet te prudentia servabit te
    <verse number="12" style="v"/>ut eruaris de via mala ab homine qui perversa loquitur
    <verse number="13" style="v"/>qui relinquunt iter rectum et ambulant per vias tenebrosas
    <verse number="14" style="v"/>qui laetantur cum malefecerint et exultant in rebus pessimis
    <verse number="15" style="v"/>quorum viae perversae et infames gressus eorum
    <verse number="16" style="v"/>ut eruaris a muliere aliena et ab extranea quae mollit sermones suos
    <verse number="17" style="v"/>et relinquit ducem pubertatis suae
    <verse number="18" style="v"/>et pacti Dei sui oblita est inclinata est enim ad mortem domus eius et ad impios semitae ipsius
    <verse number="19" style="v"/>omnes qui ingrediuntur ad eam non revertentur nec adprehendent semitas vitae
    <verse number="20" style="v"/>ut ambules in via bona et calles iustorum custodias
    <verse number="21" style="v"/>qui enim recti sunt habitabunt in terra et simplices permanebunt in ea
    <verse number="22" style="v"/>impii vero de terra perdentur et qui inique agunt auferentur ex ea
  </para>
  <chapter number="3" style="c"/>
  <para style="p">
    <verse number="1" style="v"/>fili mi ne obliviscaris legis meae et praecepta mea custodiat cor tuum
    <verse number="2" style="v"/>longitudinem enim dierum et annos vitae et pacem adponent tibi
    <verse number="3" style="v"/>misericordia et veritas non te deserant circumda eas gutturi tuo et describe in tabulis cordis tui
    <verse number="4" style="v"/>et invenies gratiam et disciplinam bonam coram Deo et hominibus
    <verse number="5" style="v"/>habe fiduciam in Domino ex toto corde tuo et ne innitaris prudentiae tuae
    <verse number="6" style="v"/>in omnibus viis tuis cogita illum et ipse diriget gressus tuos
    <verse number="7" style="v"/>ne sis sapiens apud temet ipsum time Dominum et recede a malo
    <verse number="8" style="v"/>sanitas quippe erit umbilico tuo et inrigatio ossuum tuorum
    <verse number="9" style="v"/>honora Dominum de tua substantia et de primitiis omnium frugum tuarum
    <verse number="10" style="v"/>et implebuntur horrea tua saturitate et vino torcularia redundabunt
    <verse number="11" style="v"/>disciplinam Domini fili mi ne abicias nec deficias cum ab eo corriperis
    <verse number="12" style="v"/>quem enim diligit Dominus corripit et quasi pater in filio conplacet sibi
    <verse number="13" style="v"/>beatus homo qui invenit sapientiam et qui affluit prudentia
    <verse number="14" style="v"/>melior est adquisitio eius negotiatione argenti et auro primo fructus eius
    <verse number="15" style="v"/>pretiosior est cunctis opibus et omnia quae desiderantur huic non valent conparari
    <verse number="16" style="v"/>longitudo dierum in dextera eius in sinistra illius divitiae et gloria
    <verse number="17" style="v"/>viae eius viae pulchrae et omnes semitae illius pacificae
    <verse number="18" style="v"/>lignum vitae est his qui adprehenderint eam et qui tenuerit eam beatus
    <verse number="19" style="v"/>Dominus sapientia fundavit terram stabilivit caelos prudentia
    <verse number="20" style="v"/>sapientia illius eruperunt abyssi et nubes rore concrescunt
    <verse number="21" style="v"/>fili mi ne effluant haec ab oculis tuis custodi legem atque consilium
    <verse number="22" style="v"/>et erit vita animae tuae et gratia faucibus tuis
    <verse number="23" style="v"/>tunc ambulabis fiducialiter in via tua et pes tuus non inpinget
    <verse number="24" style="v"/>si dormieris non timebis quiesces et suavis erit somnus tuus
    <verse number="25" style="v"/>ne paveas repentino terrore et inruentes tibi potentias impiorum
    <verse number="26" style="v"/>Dominus enim erit in latere tuo et custodiet pedem tuum ne capiaris
    <verse number="27" style="v"/>noli prohibere benefacere eum qui potest si vales et ipse benefac
    <verse number="28" style="v"/>ne dicas amico tuo vade et revertere et cras dabo tibi cum statim possis dare
    <verse number="29" style="v"/>ne moliaris amico tuo malum cum ille in te habeat fiduciam
    <verse number="30" style="v"/>ne contendas adversus hominem frustra cum ipse tibi nihil mali fecerit
    <verse number="31" style="v"/>ne aemuleris hominem iniustum nec imiteris vias eius
    <verse number="32" style="v"/>quia abominatio Domini est omnis inlusor et cum simplicibus sermocinatio eius
    <verse number="33" style="v"/>egestas a Domino in domo impii habitacula autem iustorum benedicentur
    <verse number="34" style="v"/>inlusores ipse deludet et mansuetis dabit gratiam
    <verse number="35" style="v"/>gloriam sapientes possidebunt stultorum exaltatio ignominia
  </para>
  <chapter number="4" style="c"/>
  <para style="p">
    <verse number="1" style="v"/>audite filii disciplinam patris et adtendite ut sciatis prudentiam
    <verse number="2" style="v"/>donum bonum tribuam vobis legem meam ne derelinquatis
    <verse number="3" style="v"/>nam et ego filius fui patris mei tenellus et unigenitus coram matre mea
    <verse number="4" style="v"/>et docebat me atque dicebat suscipiat verba mea cor tuum custodi praecepta mea et vives
    <verse number="5" style="v"/>posside sapientiam posside prudentiam ne obliviscaris neque declines a verbis oris mei
    <verse number="6" style="v"/>ne dimittas eam et custodiet te dilige eam et servabit te
    <verse number="7" style="v"/>principium sapientiae posside sapientiam et in omni possessione tua adquire prudentiam
    <verse number="8" style="v"/>arripe illam et exaltabit te glorificaberis ab ea cum eam fueris amplexatus
    <verse number="9" style="v"/>dabit capiti tuo augmenta gratiarum et corona inclita proteget te
    <verse number="10" style="v"/>audi fili mi et suscipe verba mea ut multiplicentur tibi anni vitae
    <verse number="11" style="v"/>viam sapientiae monstravi tibi duxi te per semitas aequitatis
    <verse number="12" style="v"/>quas cum ingressus fueris non artabuntur gressus tui et currens non habebis offendiculum
    <verse number="13" style="v"/>tene disciplinam ne dimittas eam custodi illam quia ipsa est vita tua
    <verse number="14" style="v"/>ne delecteris semitis impiorum nec tibi placeat malorum via
    <verse number="15" style="v"/>fuge ab ea ne transeas per illam declina et desere eam
    <verse number="16" style="v"/>non enim dormiunt nisi malefecerint et rapitur somnus ab eis nisi subplantaverint
    <verse number="17" style="v"/>comedunt panem impietatis et vinum iniquitatis bibunt
    <verse number="18" style="v"/>iustorum autem semita quasi lux splendens procedit et crescit usque ad perfectam diem
    <verse number="19" style="v"/>via impiorum tenebrosa nesciunt ubi corruant
    <verse number="20" style="v"/>fili mi ausculta sermones meos et ad eloquia mea inclina aurem tuam
    <verse number="21" style="v"/>ne recedant ab oculis tuis custodi ea in medio cordis tui
    <verse number="22" style="v"/>vita enim sunt invenientibus ea et universae carni sanitas
    <verse number="23" style="v"/>omni custodia serva cor tuum quia ex ipso vita procedit
    <verse number="24" style="v"/>remove a te os pravum et detrahentia labia sint procul a te
    <verse number="25" style="v"/>oculi tui recta videant et palpebrae tuae praecedant gressus tuos
    <verse number="26" style="v"/>dirige semitam pedibus tuis et omnes viae tuae stabilientur
    <verse number="27" style="v"/>ne declines ad dexteram et ad sinistram averte pedem tuum a malo
  </para>
  <chapter number="5" style="c"/>
  <para style="p">
    <verse number="1" style="v"/>fili mi adtende sapientiam meam et prudentiae meae inclina aurem tuam
    <verse number="2" style="v"/>ut custodias cogitationes et disciplinam labia tua conservent
    <verse number="3" style="v"/>favus enim stillans labia meretricis et nitidius oleo guttur eius
    <verse number="4" style="v"/>novissima autem illius amara quasi absinthium et acuta quasi gladius biceps
    <verse number="5" style="v"/>pedes eius descendunt in mortem et ad inferos gressus illius penetrant
    <verse number="6" style="v"/>per semitam vitae non ambulat vagi sunt gressus eius et investigabiles
    <verse number="7" style="v"/>nunc ergo fili audi me et ne recedas a verbis oris mei
    <verse number="8" style="v"/>longe fac ab ea viam tuam et ne adpropinques foribus domus eius
    <verse number="9" style="v"/>ne des alienis honorem tuum et annos tuos crudeli
    <verse number="10" style="v"/>ne forte impleantur extranei viribus tuis et labores tui sint in domo aliena
    <verse number="11" style="v"/>et gemas in novissimis quando consumpseris carnes et corpus tuum et dicas
    <verse number="12" style="v"/>cur detestatus sum disciplinam et increpationibus non adquievit cor meum
    <verse number="13" style="v"/>nec audivi vocem docentium me et magistris non inclinavi aurem meam
    <verse number="14" style="v"/>paene fui in omni malo in medio ecclesiae et synagogae
    <verse number="15" style="v"/>bibe aquam de cisterna tua et fluenta putei tui
    <verse number="16" style="v"/>deriventur fontes tui foras et in plateis aquas tuas divide
    <verse number="17" style="v"/>habeto eas solus nec sint alieni participes tui
    <verse number="18" style="v"/>sit vena tua benedicta et laetare cum muliere adulescentiae tuae
    <verse number="19" style="v"/>cerva carissima et gratissimus hinulus ubera eius inebrient te omni tempore in amore illius delectare iugiter
    <verse number="20" style="v"/>quare seduceris fili mi ab aliena et foveris sinu alterius
    <verse number="21" style="v"/>respicit Dominus vias hominis et omnes gressus illius considerat
    <verse number="22" style="v"/>iniquitates suae capiunt impium et funibus peccatorum suorum constringitur
    <verse number="23" style="v"/>ipse morietur quia non habuit disciplinam et multitudine stultitiae suae decipietur
  </para>
  <chapter number="6" style="c"/>
  <para style="p">
    <verse number="1" style="v"/>fili mi si spoponderis pro amico tuo defixisti apud extraneum manum tuam
    <verse number="2" style="v"/>inlaqueatus es verbis oris tui et captus propriis sermonibus
    <verse number="3" style="v"/>fac ergo quod dico fili mi et temet ipsum libera quia incidisti in manu proximi tui discurre festina suscita amicum tuum
    <verse number="4" style="v"/>ne dederis somnum oculis tuis nec dormitent palpebrae tuae
    <verse number="5" style="v"/>eruere quasi dammula de manu et quasi avis de insidiis aucupis
    <verse number="6" style="v"/>vade ad formicam o piger et considera vias eius et disce sapientiam
    <verse number="7" style="v"/>quae cum non habeat ducem nec praeceptorem nec principem
    <verse number="8" style="v"/>parat aestate cibum sibi et congregat in messe quod comedat
    <verse number="9" style="v"/>usquequo piger dormis quando consurges ex somno tuo
    <verse number="10" style="v"/>paululum dormies paululum dormitabis paululum conseres manus ut dormias
    <verse number="11" style="v"/>et veniet tibi quasi viator egestas et pauperies quasi vir armatus
    <verse number="12" style="v"/>homo apostata vir inutilis graditur ore perverso
    <verse number="13" style="v"/>annuit oculis terit pede digito loquitur
    <verse number="14" style="v"/>pravo corde machinatur malum et in omni tempore iurgia seminat
    <verse number="15" style="v"/>huic extemplo veniet perditio sua et subito conteretur nec habebit ultra medicinam
    <verse number="16" style="v"/>sex sunt quae odit Dominus et septimum detestatur anima eius
    <verse number="17" style="v"/>oculos sublimes linguam mendacem manus effundentes innoxium sanguinem
    <verse number="18" style="v"/>cor machinans cogitationes pessimas pedes veloces ad currendum in malum
    <verse number="19" style="v"/>proferentem mendacia testem fallacem et eum qui seminat inter fratres discordias
    <verse number="20" style="v"/>conserva fili mi praecepta patris tui et ne dimittas legem matris tuae
    <verse number="21" style="v"/>liga ea in corde tuo iugiter et circumda gutturi tuo
    <verse number="22" style="v"/>cum ambulaveris gradiantur tecum cum dormieris custodiant te et evigilans loquere cum eis
    <verse number="23" style="v"/>quia mandatum lucerna est et lex lux et via vitae increpatio disciplinae
    <verse number="24" style="v"/>ut custodiant te a muliere mala et a blanda lingua extraneae
    <verse number="25" style="v"/>non concupiscat pulchritudinem eius cor tuum nec capiaris nutibus illius
    <verse number="26" style="v"/>pretium enim scorti vix unius est panis mulier autem viri pretiosam animam capit
    <verse number="27" style="v"/>numquid abscondere potest homo ignem in sinu suo ut vestimenta illius non ardeant
    <verse number="28" style="v"/>aut ambulare super prunas et non conburentur plantae eius
    <verse number="29" style="v"/>sic qui ingreditur ad mulierem proximi sui non erit mundus cum tetigerit eam
    <verse number="30" style="v"/>non grandis est culpae cum quis furatus fuerit furatur enim ut esurientem impleat animam
    <verse number="31" style="v"/>deprehensus quoque reddet septuplum et omnem substantiam domus suae tradet
    <verse number="32" style="v"/>qui autem adulter est propter cordis inopiam perdet animam suam
    <verse number="33" style="v"/>turpitudinem et ignominiam congregat sibi et obprobrium illius non delebitur
    <verse number="34" style="v"/>quia zelus et furor viri non parcet in die vindictae
    <verse number="35" style="v"/>nec adquiescet cuiusquam precibus nec suscipiet pro redemptione dona plurima
  </para>
  <chapter number="7" style="c"/>
  <para style="p">
    <verse number="1" style="v"/>fili mi custodi sermones meos et praecepta mea reconde tibi
    <verse number="2" style="v"/>serva mandata mea et vives et legem meam quasi pupillam oculi tui
    <verse number="3" style="v"/>liga eam in digitis tuis scribe illam in tabulis cordis tui
    <verse number="4" style="v"/>dic sapientiae soror mea es et prudentiam voca amicam tuam
    <verse number="5" style="v"/>ut custodiat te a muliere extranea et ab aliena quae verba sua dulcia facit
    <verse number="6" style="v"/>de fenestra enim domus meae per cancellos prospexi
    <verse number="7" style="v"/>et video parvulos considero vecordem iuvenem
    <verse number="8" style="v"/>qui transit in platea iuxta angulum et propter viam domus illius graditur
    <verse number="9" style="v"/>in obscuro advesperascente die in noctis tenebris et caligine
    <verse number="10" style="v"/>et ecce mulier occurrit illi ornatu meretricio praeparata ad capiendas animas garrula et vaga
    <verse number="11" style="v"/>quietis inpatiens nec valens in domo consistere pedibus suis
    <verse number="12" style="v"/>nunc foris nunc in plateis nunc iuxta angulos insidians
    <verse number="13" style="v"/>adprehensumque deosculatur iuvenem et procaci vultu blanditur dicens
    <verse number="14" style="v"/>victimas pro salute debui hodie reddidi vota mea
    <verse number="15" style="v"/>idcirco egressa sum in occursum tuum desiderans te videre et repperi
    <verse number="16" style="v"/>intexui funibus lectum meum stravi tapetibus pictis ex Aegypto
    <verse number="17" style="v"/>aspersi cubile meum murra et aloe et cinnamomo
    <verse number="18" style="v"/>veni inebriemur uberibus donec inlucescat dies et fruamur cupitis amplexibus
    <verse number="19" style="v"/>non est enim vir in domo sua abiit via longissima
    <verse number="20" style="v"/>sacculum pecuniae secum tulit in die plenae lunae reversurus est domum suam
    <verse number="21" style="v"/>inretivit eum multis sermonibus et blanditiis labiorum protraxit illum
    <verse number="22" style="v"/>statim eam sequitur quasi bos ductus ad victimam et quasi agnus lasciviens et ignorans quod ad vincula stultus trahatur
    <verse number="23" style="v"/>donec transfigat sagitta iecur eius velut si avis festinet ad laqueum et nescit quia de periculo animae illius agitur
    <verse number="24" style="v"/>nunc ergo fili audi me et adtende verba oris mei
    <verse number="25" style="v"/>ne abstrahatur in viis illius mens tua neque decipiaris semitis eius
    <verse number="26" style="v"/>multos enim vulneratos deiecit et fortissimi quique interfecti sunt ab ea
    <verse number="27" style="v"/>viae inferi domus eius penetrantes interiora mortis
  </para>
  <chapter number="8" style="c"/>
  <para style="p">
    <verse number="1" style="v"/>numquid non sapientia clamitat et prudentia dat vocem suam
    <verse number="2" style="v"/>in summis excelsisque verticibus super viam in mediis semitis stans
    <verse number="3" style="v"/>iuxta portas civitatis in ipsis foribus loquitur dicens
    <verse number="4" style="v"/>o viri ad vos clamito et vox mea ad filios hominum
    <verse number="5" style="v"/>intellegite parvuli astutiam et insipientes animadvertite
    <verse number="6" style="v"/>audite quoniam de rebus magnis locutura sum et aperientur labia mea ut recta praedicent
    <verse number="7" style="v"/>veritatem meditabitur guttur meum et labia mea detestabuntur impium
    <verse number="8" style="v"/>iusti sunt omnes sermones mei non est in eis pravum quid neque perversum
    <verse number="9" style="v"/>recti sunt intellegentibus et aequi invenientibus scientiam
    <verse number="10" style="v"/>accipite disciplinam meam et non pecuniam doctrinam magis quam aurum eligite
    <verse number="11" style="v"/>melior est enim sapientia cunctis pretiosissimis et omne desiderabile ei non potest conparari
    <verse number="12" style="v"/>ego sapientia habito in consilio et eruditis intersum cogitationibus
    <verse number="13" style="v"/>timor Domini odit malum arrogantiam et superbiam et viam pravam et os bilingue detestor
    <verse number="14" style="v"/>meum est consilium et aequitas mea prudentia mea est fortitudo
    <verse number="15" style="v"/>per me reges regnant et legum conditores iusta decernunt
    <verse number="16" style="v"/>per me principes imperant et potentes decernunt iustitiam
    <verse number="17" style="v"/>ego diligentes me diligo et qui mane vigilant ad me invenient me
    <verse number="18" style="v"/>mecum sunt divitiae et gloria opes superbae et iustitia
    <verse number="19" style="v"/>melior est fructus meus auro et pretioso lapide et genimina mea argento electo
    <verse number="20" style="v"/>in viis iustitiae ambulo in medio semitarum iudicii
    <verse number="21" style="v"/>ut ditem diligentes me et thesauros eorum repleam
    <verse number="22" style="v"/>Dominus possedit me initium viarum suarum antequam quicquam faceret a principio
    <verse number="23" style="v"/>ab aeterno ordita sum et ex antiquis antequam terra fieret
    <verse number="24" style="v"/>necdum erant abyssi et ego iam concepta eram necdum fontes aquarum eruperant
    <verse number="25" style="v"/>necdum montes gravi mole constiterant ante colles ego parturiebar
    <verse number="26" style="v"/>adhuc terram non fecerat et flumina et cardines orbis terrae
    <verse number="27" style="v"/>quando praeparabat caelos aderam quando certa lege et gyro vallabat abyssos
    <verse number="28" style="v"/>quando aethera firmabat sursum et librabat fontes aquarum
    <verse number="29" style="v"/>quando circumdabat mari terminum suum et legem ponebat aquis ne transirent fines suos quando adpendebat fundamenta terrae
    <verse number="30" style="v"/>cum eo eram cuncta conponens et delectabar per singulos dies ludens coram eo omni tempore
    <verse number="31" style="v"/>ludens in orbe terrarum et deliciae meae esse cum filiis hominum
    <verse number="32" style="v"/>nunc ergo filii audite me beati qui custodiunt vias meas
    <verse number="33" style="v"/>audite disciplinam et estote sapientes et nolite abicere eam
    <verse number="34" style="v"/>beatus homo qui audit me qui vigilat ad fores meas cotidie et observat ad postes ostii mei
    <verse number="35" style="v"/>qui me invenerit inveniet vitam et hauriet salutem a Domino
    <verse number="36" style="v"/>qui autem in me peccaverit laedet animam suam omnes qui me oderunt diligunt mortem
  </para>
  <chapter number="9" style="c"/>
  <para style="p">
    <verse number="1" style="v"/>sapientia aedificavit sibi domum excidit columnas septem
    <verse number="2" style="v"/>immolavit victimas suas miscuit vinum et proposuit mensam suam
    <verse number="3" style="v"/>misit ancillas suas ut vocarent ad arcem et ad moenia civitatis
    <verse number="4" style="v"/>si quis est parvulus veniat ad me et insipientibus locuta est
    <verse number="5" style="v"/>venite comedite panem meum et bibite vinum quod miscui vobis
    <verse number="6" style="v"/>relinquite infantiam et vivite et ambulate per vias prudentiae
    <verse number="7" style="v"/>qui erudit derisorem ipse sibi facit iniuriam et qui arguit impium generat maculam sibi
    <verse number="8" style="v"/>noli arguere derisorem ne oderit te argue sapientem et diliget te
    <verse number="9" style="v"/>da sapienti et addetur ei sapientia doce iustum et festinabit accipere
    <verse number="10" style="v"/>principium sapientiae timor Domini et scientia sanctorum prudentia
    <verse number="11" style="v"/>per me enim multiplicabuntur dies tui et addentur tibi anni vitae
    <verse number="12" style="v"/>si sapiens fueris tibimet ipsi eris si inlusor solus portabis malum
    <verse number="13" style="v"/>mulier stulta et clamosa plenaque inlecebris et nihil omnino sciens
    <verse number="14" style="v"/>sedit in foribus domus suae super sellam in excelso urbis loco
    <verse number="15" style="v"/>ut vocaret transeuntes viam et pergentes itinere suo
    <verse number="16" style="v"/>quis est parvulus declinet ad me et vecordi locuta est
    <verse number="17" style="v"/>aquae furtivae dulciores sunt et panis absconditus suavior
    <verse number="18" style="v"/>et ignoravit quod gigantes ibi sint et in profundis inferni convivae eius
  </para>
  <chapter number="10" style="c"/>
  <para style="p">
    <verse number="1" style="v"/>parabolae Salomonis filius sapiens laetificat patrem filius vero stultus maestitia est matris suae
    <verse number="2" style="v"/>non proderunt thesauri impietatis iustitia vero liberabit a morte
    <verse number="3" style="v"/>non adfliget Dominus fame animam iusti et insidias impiorum subvertet
    <verse number="4" style="v"/>egestatem operata est manus remissa manus autem fortium divitias parat
    <verse number="5" style="v"/>qui congregat in messe filius sapiens est qui autem stertit aestate filius confusionis
    <verse number="6" style="v"/>benedictio super caput iusti os autem impiorum operit iniquitatem
    <verse number="7" style="v"/>memoria iusti cum laudibus et nomen impiorum putrescet
    <verse number="8" style="v"/>sapiens corde praecepta suscipiet stultus caeditur labiis
    <verse number="9" style="v"/>qui ambulat simpliciter ambulat confidenter qui autem depravat vias suas manifestus erit
    <verse number="10" style="v"/>qui annuit oculo dabit dolorem stultus labiis verberabitur
    <verse number="11" style="v"/>vena vitae os iusti et os impiorum operiet iniquitatem
    <verse number="12" style="v"/>odium suscitat rixas et universa delicta operit caritas
    <verse number="13" style="v"/>in labiis sapientis invenietur sapientia et virga in dorso eius qui indiget corde
    <verse number="14" style="v"/>sapientes abscondunt scientiam os autem stulti confusioni proximum est
    <verse number="15" style="v"/>substantia divitis urbs fortitudinis eius pavor pauperum egestas eorum
    <verse number="16" style="v"/>opus iusti ad vitam fructus impii ad peccatum
    <verse number="17" style="v"/>via vitae custodienti disciplinam qui autem increpationes relinquit errat
    <verse number="18" style="v"/>abscondunt odium labia mendacia qui profert contumeliam insipiens est
    <verse number="19" style="v"/>in multiloquio peccatum non deerit qui autem moderatur labia sua prudentissimus est
    <verse number="20" style="v"/>argentum electum lingua iusti cor impiorum pro nihilo
    <verse number="21" style="v"/>labia iusti erudiunt plurimos qui autem indocti sunt in cordis egestate morientur
    <verse number="22" style="v"/>benedictio Domini divites facit nec sociabitur ei adflictio
    <verse number="23" style="v"/>quasi per risum stultus operatur scelus sapientia autem est viro prudentia
    <verse number="24" style="v"/>quod timet impius veniet super eum desiderium suum iustis dabitur
    <verse number="25" style="v"/>quasi tempestas transiens non erit impius iustus autem quasi fundamentum sempiternum
    <verse number="26" style="v"/>sicut acetum dentibus et fumus oculis sic piger his qui miserunt eum
    <verse number="27" style="v"/>timor Domini adponet dies et anni impiorum breviabuntur
    <verse number="28" style="v"/>expectatio iustorum laetitia spes autem impiorum peribit
    <verse number="29" style="v"/>fortitudo simplicis via Domini et pavor his qui operantur malum
    <verse number="30" style="v"/>iustus in aeternum non commovebitur impii autem non habitabunt in terram
    <verse number="31" style="v"/>os iusti parturiet sapientiam lingua pravorum peribit
    <verse number="32" style="v"/>labia iusti considerant placita et os impiorum perversa
  </para>
  <chapter number="11" style="c"/>
  <para style="p">
    <verse number="1" style="v"/>statera dolosa abominatio apud Dominum et pondus aequum voluntas eius
    <verse number="2" style="v"/>ubi fuerit superbia ibi erit et contumelia ubi autem humilitas ibi et sapientia
    <verse number="3" style="v"/>simplicitas iustorum diriget eos et subplantatio perversorum vastabit illos
    <verse number="4" style="v"/>non proderunt divitiae in die ultionis iustitia autem liberabit a morte
    <verse number="5" style="v"/>iustitia simplicis diriget viam eius et in impietate sua corruet impius
    <verse number="6" style="v"/>iustitia rectorum liberabit eos et in insidiis suis capientur iniqui
    <verse number="7" style="v"/>mortuo homine impio nulla erit ultra spes et expectatio sollicitorum peribit
    <verse number="8" style="v"/>iustus de angustia liberatus est et tradetur impius pro eo
    <verse number="9" style="v"/>simulator ore decipit amicum suum iusti autem liberabuntur scientia
    <verse number="10" style="v"/>in bonis iustorum exultabit civitas et in perditione impiorum erit laudatio
    <verse number="11" style="v"/>benedictione iustorum exaltabitur civitas et ore impiorum subvertetur
    <verse number="12" style="v"/>qui despicit amicum suum indigens corde est vir autem prudens tacebit
    <verse number="13" style="v"/>qui ambulat fraudulenter revelat arcana qui autem fidelis est animi celat commissum
    <verse number="14" style="v"/>ubi non est gubernator populus corruet salus autem ubi multa consilia
    <verse number="15" style="v"/>adfligetur malo qui fidem facit pro extraneo qui autem cavet laqueos securus erit
    <verse number="16" style="v"/>mulier gratiosa inveniet gloriam et robusti habebunt divitias
    <verse number="17" style="v"/>benefacit animae suae vir misericors qui autem crudelis est et propinquos abicit
    <verse number="18" style="v"/>impius facit opus instabile seminanti autem iustitiam merces fidelis
    <verse number="19" style="v"/>clementia praeparat vitam et sectatio malorum mortem
    <verse number="20" style="v"/>abominabile Domino pravum cor et voluntas eius in his qui simpliciter ambulant
    <verse number="21" style="v"/>manus in manu non erit innocens malus semen autem iustorum salvabitur
    <verse number="22" style="v"/>circulus aureus in naribus suis mulier pulchra et fatua
    <verse number="23" style="v"/>desiderium iustorum omne bonum est praestolatio impiorum furor
    <verse number="24" style="v"/>alii dividunt propria et ditiores fiunt alii rapiunt non sua et semper in egestate sunt
    <verse number="25" style="v"/>anima quae benedicit inpinguabitur et qui inebriat ipse quoque inebriabitur
    <verse number="26" style="v"/>qui abscondit frumenta maledicetur in populis benedictio autem super caput vendentium
    <verse number="27" style="v"/>bene consurgit diluculo qui quaerit bona qui autem investigator malorum est opprimetur ab eis
    <verse number="28" style="v"/>qui confidet in divitiis suis corruet iusti autem quasi virens folium germinabunt
    <verse number="29" style="v"/>qui conturbat domum suam possidebit ventos et qui stultus est serviet sapienti
    <verse number="30" style="v"/>fructus iusti lignum vitae et qui suscipit animas sapiens est
    <verse number="31" style="v"/>si iustus in terra recipit quanto magis impius et peccator
  </para>
  <chapter number="12" style="c"/>
  <para style="p">
    <verse number="1" style="v"/>qui diligit disciplinam diligit scientiam qui autem odit increpationes insipiens est
    <verse number="2" style="v"/>qui bonus est hauriet a Domino gratiam qui autem confidit cogitationibus suis impie agit
    <verse number="3" style="v"/>non roborabitur homo ex impietate et radix iustorum non commovebitur
    <verse number="4" style="v"/>mulier diligens corona viro suo et putredo in ossibus eius quae confusione res dignas gerit
    <verse number="5" style="v"/>cogitationes iustorum iudicia et consilia impiorum fraudulentia
    <verse number="6" style="v"/>verba impiorum insidiantur sanguini os iustorum liberabit eos
    <verse number="7" style="v"/>verte impios et non erunt domus autem iustorum permanebit
    <verse number="8" style="v"/>doctrina sua noscetur vir qui autem vanus et excors est patebit contemptui
    <verse number="9" style="v"/>melior est pauper et sufficiens sibi quam gloriosus et indigens pane
    <verse number="10" style="v"/>novit iustus animas iumentorum suorum viscera autem impiorum crudelia
    <verse number="11" style="v"/>qui operatur terram suam saturabitur panibus qui autem sectatur otium stultissimus est
    <verse number="12" style="v"/>desiderium impii munimentum est pessimorum radix autem iustorum proficiet
    <verse number="13" style="v"/>propter peccata labiorum ruina proximat malo effugiet autem iustus de angustia
    <verse number="14" style="v"/>de fructu oris sui unusquisque replebitur bonis et iuxta opera manuum suarum retribuetur ei
    <verse number="15" style="v"/>via stulti recta in oculis eius qui autem sapiens est audit consilia
    <verse number="16" style="v"/>fatuus statim indicat iram suam qui autem dissimulat iniuriam callidus est
    <verse number="17" style="v"/>qui quod novit loquitur index iustitiae est qui autem mentitur testis est fraudulentus
    <verse number="18" style="v"/>est qui promittit et quasi gladio pungitur conscientiae lingua autem sapientium sanitas est
    <verse number="19" style="v"/>labium veritatis firmum erit in perpetuum qui autem testis est repentinus concinnat linguam mendacii
    <verse number="20" style="v"/>dolus in corde cogitantium mala qui autem ineunt pacis consilia sequitur eos gaudium
    <verse number="21" style="v"/>non contristabit iustum quicquid ei acciderit impii autem replebuntur malo
    <verse number="22" style="v"/>abominatio Domino labia mendacia qui autem fideliter agunt placent ei
    <verse number="23" style="v"/>homo versutus celat scientiam et cor insipientium provocabit stultitiam
    <verse number="24" style="v"/>manus fortium dominabitur quae autem remissa est tributis serviet
    <verse number="25" style="v"/>maeror in corde viri humiliabit illud et sermone bono laetificabitur
    <verse number="26" style="v"/>qui neglegit damnum propter amicum iustus est iter autem impiorum decipiet eos
    <verse number="27" style="v"/>non inveniet fraudulentus lucrum et substantia hominis erit auri pretium
    <verse number="28" style="v"/>in semita iustitiae vita iter autem devium ducit ad mortem
  </para>
  <chapter number="13" style="c"/>
  <para style="p">
    <verse number="1" style="v"/>filius sapiens doctrina patris qui autem inlusor est non audit cum arguitur
    <verse number="2" style="v"/>de fructu oris homo saturabitur bonis anima autem praevaricatorum iniqua
    <verse number="3" style="v"/>qui custodit os suum custodit animam suam qui autem inconsideratus est ad loquendum sentiet mala
    <verse number="4" style="v"/>vult et non vult piger anima autem operantium inpinguabitur
    <verse number="5" style="v"/>verbum mendax iustus detestabitur impius confundit et confundetur
    <verse number="6" style="v"/>iustitia custodit innocentis viam impietas vero peccato subplantat
    <verse number="7" style="v"/>est quasi dives cum nihil habeat et est quasi pauper cum in multis divitiis sit
    <verse number="8" style="v"/>redemptio animae viri divitiae suae qui autem pauper est increpationem non sustinet
    <verse number="9" style="v"/>lux iustorum laetificat lucerna autem impiorum extinguetur
    <verse number="10" style="v"/>inter superbos semper iurgia sunt qui autem agunt cuncta consilio reguntur sapientia
    <verse number="11" style="v"/>substantia festinata minuetur quae autem paulatim colligitur manu multiplicabitur
    <verse number="12" style="v"/>spes quae differtur adfligit animam lignum vitae desiderium veniens
    <verse number="13" style="v"/>qui detrahit alicui rei ipse se in futurum obligat qui autem timet praeceptum in pace versabitur
    <verse number="14" style="v"/>lex sapientis fons vitae ut declinet a ruina mortis
    <verse number="15" style="v"/>doctrina bona dabit gratiam in itinere contemptorum vorago
    <verse number="16" style="v"/>astutus omnia agit cum consilio qui autem fatuus est aperit stultitiam
    <verse number="17" style="v"/>nuntius impii cadet in malum legatus fidelis sanitas
    <verse number="18" style="v"/>egestas et ignominia ei qui deserit disciplinam qui autem adquiescit arguenti glorificabitur
    <verse number="19" style="v"/>desiderium si conpleatur delectat animam detestantur stulti eos qui fugiunt mala
    <verse number="20" style="v"/>qui cum sapientibus graditur sapiens erit amicus stultorum efficietur similis
    <verse number="21" style="v"/>peccatores persequetur malum et iustis retribuentur bona
    <verse number="22" style="v"/>bonus relinquet heredes filios et nepotes et custoditur iusto substantia peccatoris
    <verse number="23" style="v"/>multi cibi in novalibus patrum et alii congregantur absque iudicio
    <verse number="24" style="v"/>qui parcit virgae suae odit filium suum qui autem diligit illum instanter erudit
    <verse number="25" style="v"/>iustus comedit et replet animam suam venter autem impiorum insaturabilis
  </para>
  <chapter number="14" style="c"/>
  <para style="p">
    <verse number="1" style="v"/>sapiens mulier aedificavit domum suam insipiens instructam quoque destruet manibus
    <verse number="2" style="v"/>ambulans recto itinere et timens Deum despicitur ab eo qui infami graditur via
    <verse number="3" style="v"/>in ore stulti virga superbiae labia sapientium custodiunt eos
    <verse number="4" style="v"/>ubi non sunt boves praesepe vacuum est ubi autem plurimae segetes ibi manifesta fortitudo bovis
    <verse number="5" style="v"/>testis fidelis non mentietur profert mendacium testis dolosus
    <verse number="6" style="v"/>quaerit derisor sapientiam et non inveniet doctrina prudentium facilis
    <verse number="7" style="v"/>vade contra virum stultum et nescito labia prudentiae
    <verse number="8" style="v"/>sapientia callidi est intellegere viam suam et inprudentia stultorum errans
    <verse number="9" style="v"/>stultis inludet peccatum inter iustos morabitur gratia
    <verse number="10" style="v"/>cor quod novit amaritudinem animae suae in gaudio eius non miscebitur extraneus
    <verse number="11" style="v"/>domus impiorum delebitur tabernacula iustorum germinabunt
    <verse number="12" style="v"/>est via quae videtur homini iusta novissima autem eius deducunt ad mortem
    <verse number="13" style="v"/>risus dolore miscebitur et extrema gaudii luctus occupat
    <verse number="14" style="v"/>viis suis replebitur stultus et super eum erit vir bonus
    <verse number="15" style="v"/>innocens credit omni verbo astutus considerat gressus suos
    <verse number="16" style="v"/>sapiens timet et declinat malum stultus transilit et confidit
    <verse number="17" style="v"/>inpatiens operabitur stultitiam et vir versutus odiosus est
    <verse number="18" style="v"/>possidebunt parvuli stultitiam et astuti expectabunt scientiam
    <verse number="19" style="v"/>iacebunt mali ante bonos et impii ante portas iustorum
    <verse number="20" style="v"/>etiam proximo suo pauper odiosus erit amici vero divitum multi
    <verse number="21" style="v"/>qui despicit proximum suum peccat qui autem miseretur pauperi beatus erit
    <verse number="22" style="v"/>errant qui operantur malum misericordia et veritas praeparant bona
    <verse number="23" style="v"/>in omni opere erit abundantia ubi autem verba sunt plurima frequenter egestas
    <verse number="24" style="v"/>corona sapientium divitiae eorum fatuitas stultorum inprudentia
    <verse number="25" style="v"/>liberat animas testis fidelis et profert mendacia versipellis
    <verse number="26" style="v"/>in timore Domini fiducia fortitudinis et filiis eius erit spes
    <verse number="27" style="v"/>timor Domini fons vitae ut declinet a ruina mortis
    <verse number="28" style="v"/>in multitudine populi dignitas regis et in paucitate plebis ignominia principis
    <verse number="29" style="v"/>qui patiens est multa gubernatur prudentia qui autem inpatiens exaltat stultitiam suam
    <verse number="30" style="v"/>vita carnium sanitas cordis putredo ossuum invidia
    <verse number="31" style="v"/>qui calumniatur egentem exprobrat factori eius honorat autem eum qui miseretur pauperis
    <verse number="32" style="v"/>in malitia sua expelletur impius sperat autem iustus in morte sua
    <verse number="33" style="v"/>in corde prudentis requiescit sapientia et indoctos quoque erudiet
    <verse number="34" style="v"/>iustitia elevat gentem miseros facit populos peccatum
    <verse number="35" style="v"/>acceptus est regi minister intellegens iracundiam eius inutilis sustinebit
  </para>
  <chapter number="15" style="c"/>
  <para style="p">
    <verse number="1" style="v"/>responsio mollis frangit iram sermo durus suscitat furorem
    <verse number="2" style="v"/>lingua sapientium ornat scientiam os fatuorum ebullit stultitiam
    <verse number="3" style="v"/>in omni loco oculi Domini contemplantur malos et bonos
    <verse number="4" style="v"/>lingua placabilis lignum vitae quae inmoderata est conteret spiritum
    <verse number="5" style="v"/>stultus inridet disciplinam patris sui qui autem custodit increpationes astutior fiet
    <verse number="6" style="v"/>domus iusti plurima fortitudo et in fructibus impii conturbatur
    <verse number="7" style="v"/>labia sapientium disseminabunt scientiam cor stultorum dissimile erit
    <verse number="8" style="v"/>victimae impiorum abominabiles Domino vota iustorum placabilia
    <verse number="9" style="v"/>abominatio est Domino via impii qui sequitur iustitiam diligetur ab eo
    <verse number="10" style="v"/>doctrina mala deserenti viam qui increpationes odit morietur
    <verse number="11" style="v"/>infernus et perditio coram Domino quanto magis corda filiorum hominum
    <verse number="12" style="v"/>non amat pestilens eum qui se corripit nec ad sapientes graditur
    <verse number="13" style="v"/>cor gaudens exhilarat faciem in maerore animi deicitur spiritus
    <verse number="14" style="v"/>cor sapientis quaerit doctrinam et os stultorum pascetur inperitia
    <verse number="15" style="v"/>omnes dies pauperis mali secura mens quasi iuge convivium
    <verse number="16" style="v"/>melius est parum cum timore Domini quam thesauri magni et insatiabiles
    <verse number="17" style="v"/>melius est vocare ad holera cum caritate quam ad vitulum saginatum cum odio
    <verse number="18" style="v"/>vir iracundus provocat rixas qui patiens est mitigat suscitatas
    <verse number="19" style="v"/>iter pigrorum quasi sepes spinarum via iustorum absque offendiculo
    <verse number="20" style="v"/>filius sapiens laetificat patrem et stultus homo despicit matrem suam
    <verse number="21" style="v"/>stultitia gaudium stulto et vir prudens dirigit gressus
    <verse number="22" style="v"/>dissipantur cogitationes ubi non est consilium ubi vero plures sunt consiliarii confirmantur
    <verse number="23" style="v"/>laetatur homo in sententia oris sui et sermo oportunus est optimus
    <verse number="24" style="v"/>semita vitae super eruditum ut declinet de inferno novissimo
    <verse number="25" style="v"/>domum superborum demolietur Dominus et firmos facit terminos viduae
    <verse number="26" style="v"/>abominatio Domini cogitationes malae et purus sermo pulcherrimus
    <verse number="27" style="v"/>conturbat domum suam qui sectatur avaritiam qui autem odit munera vivet
    <verse number="28" style="v"/>mens iusti meditatur oboedientiam os impiorum redundat malis
    <verse number="29" style="v"/>longe est Dominus ab impiis et orationes iustorum exaudiet
    <verse number="30" style="v"/>lux oculorum laetificat animam fama bona inpinguat ossa
    <verse number="31" style="v"/>auris quae audit increpationes vitae in medio sapientium commorabitur
    <verse number="32" style="v"/>qui abicit disciplinam despicit animam suam qui adquiescit increpationibus possessor est cordis
    <verse number="33" style="v"/>timor Domini disciplina sapientiae et gloriam praecedit humilitas
  </para>
  <chapter number="16" style="c"/>
  <para style="p">
    <verse number="1" style="v"/>hominis est animum praeparare et Dei gubernare linguam
    <verse number="2" style="v"/>omnes viae hominum patent oculis eius spirituum ponderator est Dominus
    <verse number="3" style="v"/>revela Domino opera tua et dirigentur cogitationes tuae
    <verse number="4" style="v"/>universa propter semet ipsum operatus est Dominus impium quoque ad diem malum
    <verse number="5" style="v"/>abominatio Domini omnis arrogans etiam si manus ad manum fuerit non erit innocens
    <verse number="6" style="v"/>misericordia et veritate redimitur iniquitas et in timore Domini declinatur a malo
    <verse number="7" style="v"/>cum placuerint Domino viae hominis inimicos quoque eius convertet ad pacem
    <verse number="8" style="v"/>melius est parum cum iustitia quam multi fructus cum iniquitate
    <verse number="9" style="v"/>cor hominis disponet viam suam sed Domini est dirigere gressus eius
    <verse number="10" style="v"/>divinatio in labiis regis in iudicio non errabit os eius
    <verse number="11" style="v"/>pondus et statera iudicia Domini sunt et opera eius omnes lapides sacculi
    <verse number="12" style="v"/>abominabiles regi qui agunt impie quoniam iustitia firmatur solium
    <verse number="13" style="v"/>voluntas regum labia iusta qui recta loquitur diligetur
    <verse number="14" style="v"/>indignatio regis nuntii mortis et vir sapiens placabit eam
    <verse number="15" style="v"/>in hilaritate vultus regis vita et clementia eius quasi imber serotinus
    <verse number="16" style="v"/>posside sapientiam quia auro melior est et adquire prudentiam quia pretiosior est argento
    <verse number="17" style="v"/>semita iustorum declinat mala custos animae suae servat viam suam
    <verse number="18" style="v"/>contritionem praecedit superbia et ante ruinam exaltatur spiritus
    <verse number="19" style="v"/>melius est humiliari cum mitibus quam dividere spolia cum superbis
    <verse number="20" style="v"/>eruditus in verbo repperiet bona et qui in Domino sperat beatus est
    <verse number="21" style="v"/>qui sapiens corde est appellabitur prudens et qui dulcis eloquio maiora percipiet
    <verse number="22" style="v"/>fons vitae eruditio possidentis doctrina stultorum fatuitas
    <verse number="23" style="v"/>cor sapientis erudiet os eius et labiis illius addet gratiam
    <verse number="24" style="v"/>favus mellis verba conposita dulcedo animae et sanitas ossuum
    <verse number="25" style="v"/>est via quae videtur homini recta et novissimum eius ducit ad mortem
    <verse number="26" style="v"/>anima laborantis laborat sibi quia conpulit eum os suum
    <verse number="27" style="v"/>vir impius fodit malum et in labiis eius ignis ardescit
    <verse number="28" style="v"/>homo perversus suscitat lites et verbosus separat principes
    <verse number="29" style="v"/>vir iniquus lactat amicum suum et ducit eum per viam non bonam
    <verse number="30" style="v"/>qui adtonitis oculis cogitat prava mordens labia sua perficit malum
    <verse number="31" style="v"/>corona dignitatis senectus in viis iustitiae repperietur
    <verse number="32" style="v"/>melior est patiens viro forte et qui dominatur animo suo expugnatore urbium
    <verse number="33" style="v"/>sortes mittuntur in sinu sed a Domino temperantur
  </para>
  <chapter number="17" style="c"/>
  <para style="p">
    <verse number="1" style="v"/>melior est buccella sicca cum gaudio quam domus plena victimis cum iurgio
    <verse number="2" style="v"/>servus sapiens dominabitur filiis stultis et inter fratres hereditatem dividet
    <verse number="3" style="v"/>sicut igne probatur argentum et aurum camino ita corda probat Dominus
    <verse number="4" style="v"/>malus oboedit linguae iniquae et fallax obtemperat labiis mendacibus
    <verse number="5" style="v"/>qui despicit pauperem exprobrat factori eius et qui in ruina laetatur alterius non erit inpunitus
    <verse number="6" style="v"/>corona senum filii filiorum et gloria filiorum patres sui
    <verse number="7" style="v"/>non decent stultum verba conposita nec principem labium mentiens
    <verse number="8" style="v"/>gemma gratissima expectatio praestolantis quocumque se verterit prudenter intellegit
    <verse number="9" style="v"/>qui celat delictum quaerit amicitias qui altero sermone repetit separat foederatos
    <verse number="10" style="v"/>plus proficit correptio apud prudentem quam centum plagae apud stultum
    <verse number="11" style="v"/>semper iurgia quaerit malus angelus autem crudelis mittetur contra eum
    <verse number="12" style="v"/>expedit magis ursae occurrere raptis fetibus quam fatuo confidenti sibi in stultitia sua
    <verse number="13" style="v"/>qui reddit mala pro bonis non recedet malum de domo eius
    <verse number="14" style="v"/>qui dimittit aquam caput est iurgiorum et antequam patiatur contumeliam iudicium deserit
    <verse number="15" style="v"/>et qui iustificat impium et qui condemnat iustum abominabilis est uterque apud Dominum
    <verse number="16" style="v"/>quid prodest habere divitias stultum cum sapientiam emere non possit
    <verse number="17" style="v"/>omni tempore diligit qui amicus est et frater in angustiis conprobatur
    <verse number="18" style="v"/>homo stultus plaudet manibus cum spoponderit pro amico suo
    <verse number="19" style="v"/>qui meditatur discordiam diligit rixas et qui exaltat ostium quaerit ruinam
    <verse number="20" style="v"/>qui perversi cordis est non inveniet bonum et qui vertit linguam incidet in malum
    <verse number="21" style="v"/>natus est stultus in ignominiam suam sed nec pater in fatuo laetabitur
    <verse number="22" style="v"/>animus gaudens aetatem floridam facit spiritus tristis exsiccat ossa
    <verse number="23" style="v"/>munera de sinu impius accipit ut pervertat semitas iudicii
    <verse number="24" style="v"/>in facie prudentis lucet sapientia oculi stultorum in finibus terrae
    <verse number="25" style="v"/>ira patris filius stultus et dolor matris quae genuit eum
    <verse number="26" style="v"/>non est bonum damnum inferre iusto nec percutere principem qui recta iudicat
    <verse number="27" style="v"/>qui moderatur sermones suos doctus et prudens est et pretiosi spiritus vir eruditus
    <verse number="28" style="v"/>stultus quoque si tacuerit sapiens putabitur et si conpresserit labia sua intellegens
  </para>
  <chapter number="18" style="c"/>
  <para style="p">
    <verse number="1" style="v"/>occasiones quaerit qui vult recedere ab amico omni tempore erit exprobrabilis
    <verse number="2" style="v"/>non recipit stultus verba prudentiae nisi ea dixeris quae versantur in corde eius
    <verse number="3" style="v"/>impius cum in profundum venerit peccatorum contemnit sed sequitur eum ignominia et obprobrium
    <verse number="4" style="v"/>aqua profunda verba ex ore viri et torrens redundans fons sapientiae
    <verse number="5" style="v"/>accipere personam impii non est bonum ut declines a veritate iudicii
    <verse number="6" style="v"/>labia stulti inmiscunt se rixis et os eius iurgia provocat
    <verse number="7" style="v"/>os stulti contritio eius et labia illius ruina animae eius
    <verse number="8" style="v"/>verba bilinguis quasi simplicia et ipsa perveniunt usque ad interiora ventris
    <verse number="9" style="v"/>qui mollis et dissolutus est in opere suo frater est sua opera dissipantis
    <verse number="10" style="v"/>turris fortissima nomen Domini ad ipsum currit iustus et exaltabitur
    <verse number="11" style="v"/>substantia divitis urbs roboris eius et quasi murus validus circumdans eum
    <verse number="12" style="v"/>antequam conteratur exaltatur cor hominis et antequam glorificetur humiliatur
    <verse number="13" style="v"/>qui prius respondit quam audiat stultum se esse demonstrat et confusione dignum
    <verse number="14" style="v"/>spiritus viri sustentat inbecillitatem suam spiritum vero ad irascendum facilem quis poterit sustinere
    <verse number="15" style="v"/>cor prudens possidebit scientiam et auris sapientium quaerit doctrinam
    <verse number="16" style="v"/>donum hominis dilatat viam eius et ante principes spatium ei facit
    <verse number="17" style="v"/>iustus prior est accusator sui venit amicus eius et investigavit eum
    <verse number="18" style="v"/>contradictiones conprimit sors et inter potentes quoque diiudicat
    <verse number="19" style="v"/>frater qui adiuvatur a fratre quasi civitas firma et iudicia quasi vectes urbium
    <verse number="20" style="v"/>de fructu oris viri replebitur venter eius et genimina labiorum illius saturabunt eum
    <verse number="21" style="v"/>mors et vita in manu linguae qui diligunt eam comedent fructus eius
    <verse number="22" style="v"/>qui invenit mulierem invenit bonum et hauriet iucunditatem a Domino
    <verse number="23" style="v"/>cum obsecrationibus loquetur pauper et dives effabitur rigide
    <verse number="24" style="v"/>vir amicalis ad societatem magis amicus erit quam frater
  </para>
  <chapter number="19" style="c"/>
  <para style="p">
    <verse number="1" style="v"/>melior est pauper qui ambulat in simplicitate sua quam torquens labia insipiens
    <verse number="2" style="v"/>ubi non est scientia animae non est bonum et qui festinus est pedibus offendit
    <verse number="3" style="v"/>stultitia hominis subplantat gressus eius et contra Deum fervet animo suo
    <verse number="4" style="v"/>divitiae addunt amicos plurimos a paupere autem et hii quos habuit separantur
    <verse number="5" style="v"/>testis falsus non erit inpunitus et qui mendacia loquitur non effugiet
    <verse number="6" style="v"/>multi colunt personam potentis et amici sunt dona tribuenti
    <verse number="7" style="v"/>fratres hominis pauperis oderunt eum insuper et amici procul recesserunt ab eo qui tantum verba sectatur nihil habebit
    <verse number="8" style="v"/>qui autem possessor est mentis diligit animam suam et custos prudentiae inveniet bona
    <verse number="9" style="v"/>testis falsus non erit inpunitus et qui loquitur mendacia peribit
    <verse number="10" style="v"/>non decent stultum deliciae nec servum dominari principibus
    <verse number="11" style="v"/>doctrina viri per patientiam noscitur et gloria eius est iniqua praetergredi
    <verse number="12" style="v"/>sicut fremitus leonis ita et regis ira et sicut ros super herbam ita hilaritas eius
    <verse number="13" style="v"/>dolor patris filius stultus et tecta iugiter perstillantia litigiosa mulier
    <verse number="14" style="v"/>domus et divitiae dantur a patribus a Domino autem proprie uxor prudens
    <verse number="15" style="v"/>pigredo inmittit soporem et anima dissoluta esuriet
    <verse number="16" style="v"/>qui custodit mandatum custodit animam suam qui autem neglegit vias suas mortificabitur
    <verse number="17" style="v"/>feneratur Domino qui miseretur pauperis et vicissitudinem suam reddet ei
    <verse number="18" style="v"/>erudi filium tuum ne desperes ad interfectionem autem eius ne ponas animam tuam
    <verse number="19" style="v"/>qui inpatiens est sustinebit damnum et cum rapuerit aliud adponet
    <verse number="20" style="v"/>audi consilium et suscipe disciplinam ut sis sapiens in novissimis tuis
    <verse number="21" style="v"/>multae cogitationes in corde viri voluntas autem Domini permanebit
    <verse number="22" style="v"/>homo indigens misericors est et melior pauper quam vir mendax
    <verse number="23" style="v"/>timor Domini ad vitam et in plenitudine commorabitur absque visitatione pessimi
    <verse number="24" style="v"/>abscondit piger manum suam sub ascella nec ad os suum adplicat eam
    <verse number="25" style="v"/>pestilente flagellato stultus sapientior erit sin autem corripueris sapientem intelleget disciplinam
    <verse number="26" style="v"/>qui adfligit patrem et fugat matrem ignominiosus est et infelix
    <verse number="27" style="v"/>non cesses fili audire doctrinam nec ignores sermones scientiae
    <verse number="28" style="v"/>testis iniquus deridet iudicium et os impiorum devorat iniquitatem
    <verse number="29" style="v"/>parata sunt derisoribus iudicia et mallei percutientes stultorum corporibus
  </para>
  <chapter number="20" style="c"/>
  <para style="p">
    <verse number="1" style="v"/>luxuriosa res vinum et tumultuosa ebrietas quicumque his delectatur non erit sapiens
    <verse number="2" style="v"/>sicut rugitus leonis ita terror regis qui provocat eum peccat in animam suam
    <verse number="3" style="v"/>honor est homini qui separat se a contentionibus omnes autem stulti miscentur contumeliis
    <verse number="4" style="v"/>propter frigus piger arare noluit mendicabit ergo aestate et non dabitur ei
    <verse number="5" style="v"/>sicut aqua profunda sic consilium in corde viri sed homo sapiens exhauriet illud
    <verse number="6" style="v"/>multi homines misericordes vocantur virum autem fidelem quis inveniet
    <verse number="7" style="v"/>iustus qui ambulat in simplicitate sua beatos post se filios derelinquet
    <verse number="8" style="v"/>rex qui sedet in solio iudicii dissipat omne malum intuitu suo
    <verse number="9" style="v"/>quis potest dicere mundum est cor meum purus sum a peccato
    <verse number="10" style="v"/>pondus et pondus mensura et mensura utrumque abominabile est apud Deum
    <verse number="11" style="v"/>ex studiis suis intellegitur puer si munda et si recta sint opera eius
    <verse number="12" style="v"/>aurem audientem et oculum videntem Dominus fecit utrumque
    <verse number="13" style="v"/>noli diligere somnum ne te egestas opprimat aperi oculos tuos et saturare panibus
    <verse number="14" style="v"/>malum est malum est dicit omnis emptor et cum recesserit tunc gloriabitur
    <verse number="15" style="v"/>est aurum et multitudo gemmarum vas autem pretiosum labia scientiae
    <verse number="16" style="v"/>tolle vestimentum eius qui fideiussor extitit alieni et pro extraneis aufer pignus ab eo
    <verse number="17" style="v"/>suavis est homini panis mendacii et postea implebitur os eius calculo
    <verse number="18" style="v"/>cogitationes consiliis roborantur et gubernaculis tractanda sunt bella
    <verse number="19" style="v"/>ei qui revelat mysteria et ambulat fraudulenter et dilatat labia sua ne commiscearis
    <verse number="20" style="v"/>qui maledicit patri suo et matri extinguetur lucerna eius in mediis tenebris
    <verse number="21" style="v"/>hereditas ad quam festinatur in principio in novissimo benedictione carebit
    <verse number="22" style="v"/>ne dicas reddam malum expecta Dominum et liberabit te
    <verse number="23" style="v"/>abominatio est apud Deum pondus et pondus statera dolosa non est bona
    <verse number="24" style="v"/>a Domino diriguntur gressus viri quis autem hominum intellegere potest viam suam
    <verse number="25" style="v"/>ruina est hominis devorare sanctos et post vota tractare
    <verse number="26" style="v"/>dissipat impios rex sapiens et curvat super eos fornicem
    <verse number="27" style="v"/>lucerna Domini spiraculum hominis quae investigat omnia secreta ventris
    <verse number="28" style="v"/>misericordia et veritas custodiunt regem et roboratur clementia thronus eius
    <verse number="29" style="v"/>exultatio iuvenum fortitudo eorum et dignitas senum canities
    <verse number="30" style="v"/>livor vulneris absterget mala et plagae in secretioribus ventris
  </para>
  <chapter number="21" style="c"/>
  <para style="p">
    <verse number="1" style="v"/>sicut divisiones aquarum ita cor regis in manu Domini quocumque voluerit inclinabit illud
    <verse number="2" style="v"/>omnis via viri recta sibi videtur adpendit autem corda Dominus
    <verse number="3" style="v"/>facere misericordiam et iudicium magis placent Domino quam victimae
    <verse number="4" style="v"/>exaltatio oculorum et dilatatio cordis lucerna impiorum peccatum
    <verse number="5" style="v"/>cogitationes robusti semper in abundantia omnis autem piger semper in egestate
    <verse number="6" style="v"/>qui congregat thesauros lingua mendacii vanus est et inpingetur ad laqueos mortis
    <verse number="7" style="v"/>rapinae impiorum detrahent eos quia noluerunt facere iudicium
    <verse number="8" style="v"/>perversa via viri aliena est qui autem mundus est rectum opus eius
    <verse number="9" style="v"/>melius est sedere in angulo domatis quam cum muliere litigiosa et in domo communi
    <verse number="10" style="v"/>anima impii desiderat malum non miserebitur proximo suo
    <verse number="11" style="v"/>multato pestilente sapientior erit parvulus et si sectetur sapientem sumet scientiam
    <verse number="12" style="v"/>excogitat iustus de domo impii ut detrahat impios in malum
    <verse number="13" style="v"/>qui obturat aurem suam ad clamorem pauperis et ipse clamabit et non exaudietur
    <verse number="14" style="v"/>munus absconditum extinguet iras et donum in sinu indignationem maximam
    <verse number="15" style="v"/>gaudium iusto est facere iudicium et pavor operantibus iniquitatem
    <verse number="16" style="v"/>vir qui erraverit a via doctrinae in coetu gigantum commorabitur
    <verse number="17" style="v"/>qui diligit epulas in egestate erit qui amat vinum et pinguia non ditabitur
    <verse number="18" style="v"/>pro iusto datur impius et pro rectis iniquus
    <verse number="19" style="v"/>melius est habitare in terra deserta quam cum muliere rixosa et iracunda
    <verse number="20" style="v"/>thesaurus desiderabilis et oleum in habitaculo iusti et inprudens homo dissipabit illud
    <verse number="21" style="v"/>qui sequitur iustitiam et misericordiam inveniet vitam et iustitiam et gloriam
    <verse number="22" style="v"/>civitatem fortium ascendit sapiens et destruxit robur fiduciae eius
    <verse number="23" style="v"/>qui custodit os suum et linguam suam custodit ab angustiis animam suam
    <verse number="24" style="v"/>superbus et arrogans vocatur indoctus qui in ira operatur superbiam
    <verse number="25" style="v"/>desideria occidunt pigrum noluerunt enim quicquam manus eius operari
    <verse number="26" style="v"/>tota die concupiscit et desiderat qui autem iustus est tribuet et non cessabit
    <verse number="27" style="v"/>hostiae impiorum abominabiles quia offeruntur ex scelere
    <verse number="28" style="v"/>testis mendax peribit vir oboediens loquitur victoriam
    <verse number="29" style="v"/>vir impius procaciter obfirmat vultum suum qui autem rectus est corrigit viam suam
    <verse number="30" style="v"/>non est sapientia non est prudentia non est consilium contra Dominum
    <verse number="31" style="v"/>equus paratur ad diem belli Dominus autem salutem tribuet
  </para>
  <chapter number="22" style="c"/>
  <para style="p">
    <verse number="1" style="v"/>melius est nomen bonum quam divitiae multae super argentum et aurum gratia bona
    <verse number="2" style="v"/>dives et pauper obviaverunt sibi utriusque operator est Dominus
    <verse number="3" style="v"/>callidus vidit malum et abscondit se innocens pertransiit et adflictus est damno
    <verse number="4" style="v"/>finis modestiae timor Domini divitiae et gloria et vita
    <verse number="5" style="v"/>arma et gladii in via perversi custos animae suae longe recedit ab eis
    <verse number="6" style="v"/>proverbium est adulescens iuxta viam suam etiam cum senuerit non recedet ab ea
    <verse number="7" style="v"/>dives pauperibus imperat et qui accipit mutuum servus est fenerantis
    <verse number="8" style="v"/>qui seminat iniquitatem metet mala et virga irae suae consummabitur
    <verse number="9" style="v"/>qui pronus est ad misericordiam benedicetur de panibus enim suis dedit pauperi
    <verse number="10" style="v"/>eice derisorem et exibit cum eo iurgium cessabuntque causae et contumeliae
    <verse number="11" style="v"/>qui diligit cordis munditiam propter gratiam labiorum suorum habebit amicum regem
    <verse number="12" style="v"/>oculi Domini custodiunt scientiam et subplantantur verba iniqui
    <verse number="13" style="v"/>dicit piger leo foris in medio platearum occidendus sum
    <verse number="14" style="v"/>fovea profunda os alienae cui iratus est Dominus incidet in eam
    <verse number="15" style="v"/>stultitia conligata est in corde pueri et virga disciplinae fugabit eam
    <verse number="16" style="v"/>qui calumniatur pauperem ut augeat divitias suas dabit ipse ditiori et egebit
    <verse number="17" style="v"/>inclina aurem tuam et audi verba sapientium adpone autem cor ad doctrinam meam
    <verse number="18" style="v"/>quae pulchra erit tibi cum servaveris eam in ventre tuo et redundabit in labiis tuis
    <verse number="19" style="v"/>ut sit in Domino fiducia tua unde et ostendi eam tibi hodie
    <verse number="20" style="v"/>ecce descripsi eam tibi tripliciter in cogitationibus et scientia
    <verse number="21" style="v"/>ut ostenderem tibi firmitatem et eloquia veritatis respondere ex his illi qui misit te
    <verse number="22" style="v"/>non facias violentiam pauperi quia pauper est neque conteras egenum in porta
    <verse number="23" style="v"/>quia Dominus iudicabit causam eius et configet eos qui confixerint animam eius
    <verse number="24" style="v"/>noli esse amicus homini iracundo neque ambules cum viro furioso
    <verse number="25" style="v"/>ne forte discas semitas eius et sumas scandalum animae tuae
    <verse number="26" style="v"/>noli esse cum his qui defigunt manus suas et qui vades se offerunt pro debitis
    <verse number="27" style="v"/>si enim non habes unde restituas quid causae est ut tollat operimentum de cubili tuo
    <verse number="28" style="v"/>ne transgrediaris terminos antiquos quos posuerunt patres tui
    <verse number="29" style="v"/>vidisti virum velocem in opere suo coram regibus stabit nec erit ante ignobiles
  </para>
  <chapter number="23" style="c"/>
  <para style="p">
    <verse number="1" style="v"/>quando sederis ut comedas cum principe diligenter adtende quae posita sunt ante faciem tuam
    <verse number="2" style="v"/>et statue cultrum in gutture tuo si tamen habes in potestate animam tuam
    <verse number="3" style="v"/>ne desideres de cibis eius in quo est panis mendacii
    <verse number="4" style="v"/>noli laborare ut diteris sed prudentiae tuae pone modum
    <verse number="5" style="v"/>ne erigas oculos tuos ad opes quas habere non potes quia facient sibi pinnas quasi aquilae et avolabunt in caelum
    <verse number="6" style="v"/>ne comedas cum homine invido et ne desideres cibos eius
    <verse number="7" style="v"/>quoniam in similitudinem arioli et coniectoris aestimat quod ignorat comede et bibe dicet tibi et mens eius non est tecum
    <verse number="8" style="v"/>cibos quos comederas evomes et perdes pulchros sermones tuos
    <verse number="9" style="v"/>in auribus insipientium ne loquaris quia despicient doctrinam eloquii tui
    <verse number="10" style="v"/>ne adtingas terminos parvulorum et agrum pupillorum ne introeas
    <verse number="11" style="v"/>propinquus enim eorum Fortis est et ipse iudicabit contra te causam illorum
    <verse number="12" style="v"/>ingrediatur ad doctrinam cor tuum et aures tuae ad verba scientiae
    <verse number="13" style="v"/>noli subtrahere a puero disciplinam si enim percusseris eum virga non morietur
    <verse number="14" style="v"/>tu virga percuties eum et animam eius de inferno liberabis
    <verse number="15" style="v"/>fili mi si sapiens fuerit animus tuus gaudebit tecum cor meum
    <verse number="16" style="v"/>et exultabunt renes mei cum locuta fuerint rectum labia tua
    <verse number="17" style="v"/>non aemuletur cor tuum peccatores sed in timore Domini esto tota die
    <verse number="18" style="v"/>quia habebis spem in novissimo et praestolatio tua non auferetur
    <verse number="19" style="v"/>audi fili mi et esto sapiens et dirige in via animum tuum
    <verse number="20" style="v"/>noli esse in conviviis potatorum nec in comesationibus eorum qui carnes ad vescendum conferunt
    <verse number="21" style="v"/>quia vacantes potibus et dantes symbola consumentur et vestietur pannis dormitatio
    <verse number="22" style="v"/>audi patrem tuum qui genuit te et ne contemnas cum senuerit mater tua
    <verse number="23" style="v"/>veritatem eme et noli vendere sapientiam et doctrinam et intellegentiam
    <verse number="24" style="v"/>exultat gaudio pater iusti qui sapientem genuit laetabitur in eo
    <verse number="25" style="v"/>gaudeat pater tuus et mater tua et exultet quae genuit te
    <verse number="26" style="v"/>praebe fili mi cor tuum mihi et oculi tui vias meas custodiant
    <verse number="27" style="v"/>fovea enim profunda est meretrix et puteus angustus aliena
    <verse number="28" style="v"/>insidiatur in via quasi latro et quos incautos viderit interficit
    <verse number="29" style="v"/>cui vae cuius patri vae cui rixae cui foveae cui sine causa vulnera cui suffusio oculorum
    <verse number="30" style="v"/>nonne his qui morantur in vino et student calicibus epotandis
    <verse number="31" style="v"/>ne intuearis vinum quando flavescit cum splenduerit in vitro color eius ingreditur blande
    <verse number="32" style="v"/>sed in novissimo mordebit ut coluber et sicut regulus venena diffundet
    <verse number="33" style="v"/>oculi tui videbunt extraneas et cor tuum loquetur perversa
    <verse number="34" style="v"/>et eris sicut dormiens in medio mari et quasi sopitus gubernator amisso clavo
    <verse number="35" style="v"/>et dices verberaverunt me sed non dolui traxerunt me et ego non sensi quando evigilabo et rursum vina repperiam
  </para>
  <chapter number="24" style="c"/>
  <para style="p">
    <verse number="1" style="v"/>ne aemuleris viros malos nec desideres esse cum eis
    <verse number="2" style="v"/>quia rapinas meditatur mens eorum et fraudes labia eorum loquuntur
    <verse number="3" style="v"/>sapientia aedificabitur domus et prudentia roborabitur
    <verse number="4" style="v"/>in doctrina replebuntur cellaria universa substantia pretiosa et pulcherrima
    <verse number="5" style="v"/>vir sapiens et fortis est et vir doctus robustus et validus
    <verse number="6" style="v"/>quia cum dispositione initur bellum et erit salus ubi multa consilia sunt
    <verse number="7" style="v"/>excelsa stulto sapientia in porta non aperiet os suum
    <verse number="8" style="v"/>qui cogitat malefacere stultus vocabitur
    <verse number="9" style="v"/>cogitatio stulti peccatum est et abominatio hominum detractor
    <verse number="10" style="v"/>si desperaveris lassus in die angustiae inminuetur fortitudo tua
    <verse number="11" style="v"/>erue eos qui ducuntur ad mortem et qui trahuntur ad interitum liberare ne cesses
    <verse number="12" style="v"/>si dixeris vires non suppetunt qui inspector est cordis ipse intellegit et servatorem animae tuae nihil fallit reddetque homini iuxta opera sua
    <verse number="13" style="v"/>comede fili mi mel quia bonum est et favum dulcissimum gutturi tuo
    <verse number="14" style="v"/>sic et doctrina sapientiae animae tuae quam cum inveneris habebis in novissimis et spes tua non peribit
    <verse number="15" style="v"/>ne insidieris et quaeras impietatem in domo iusti neque vastes requiem eius
    <verse number="16" style="v"/>septies enim cadet iustus et resurget impii autem corruent in malum
    <verse number="17" style="v"/>cum ceciderit inimicus tuus ne gaudeas et in ruina eius ne exultet cor tuum
    <verse number="18" style="v"/>ne forte videat Dominus et displiceat ei et auferat ab eo iram suam
    <verse number="19" style="v"/>ne contendas cum pessimis nec aemuleris impios
    <verse number="20" style="v"/>quoniam non habent futurorum spem mali et lucerna impiorum extinguetur
    <verse number="21" style="v"/>time Dominum fili mi et regem et cum detractoribus non commiscearis
    <verse number="22" style="v"/>quoniam repente consurget perditio eorum et ruinam utriusque quis novit
    <verse number="23" style="v"/>haec quoque sapientibus cognoscere personam in iudicio non est bonum
    <verse number="24" style="v"/>qui dicit impio iustus es maledicent ei populi et detestabuntur eum tribus
    <verse number="25" style="v"/>qui arguunt laudabuntur et super ipsos veniet benedictio
    <verse number="26" style="v"/>labia deosculabitur qui recta verba respondet
    <verse number="27" style="v"/>praepara foris opus tuum et diligenter exerce agrum tuum ut postea aedifices domum tuam
    <verse number="28" style="v"/>ne sis testis frustra contra proximum tuum nec lactes quemquam labiis tuis
    <verse number="29" style="v"/>ne dicas quomodo fecit mihi sic faciam ei reddam unicuique secundum opus suum
    <verse number="30" style="v"/>per agrum hominis pigri transivi et per vineam viri stulti
    <verse number="31" style="v"/>et ecce totum repleverant urticae operuerant superficiem eius spinae et maceria lapidum destructa erat
    <verse number="32" style="v"/>quod cum vidissem posui in corde meo et exemplo didici disciplinam
    <verse number="33" style="v"/>parum inquam dormies modicum dormitabis pauxillum manus conseres ut quiescas
    <verse number="34" style="v"/>et veniet quasi cursor egestas tua et mendicitas quasi vir armatus
  </para>
  <chapter number="25" style="c"/>
  <para style="p">
    <verse number="1" style="v"/>haec quoque parabolae Salomonis quas transtulerunt viri Ezechiae regis Iuda
    <verse number="2" style="v"/>gloria Dei celare verbum et gloria regum investigare sermonem
    <verse number="3" style="v"/>caelum sursum et terra deorsum et cor regum inscrutabile
    <verse number="4" style="v"/>aufer robiginem de argento et egredietur vas purissimum
    <verse number="5" style="v"/>aufer impietatem de vultu regis et firmabitur iustitia thronus eius
    <verse number="6" style="v"/>ne gloriosus appareas coram rege et in loco magnorum ne steteris
    <verse number="7" style="v"/>melius est enim ut dicatur tibi ascende huc quam ut humilieris coram principe
    <verse number="8" style="v"/>quae viderunt oculi tui ne proferas in iurgio cito ne postea emendare non possis cum dehonestaveris amicum tuum
    <verse number="9" style="v"/>causam tuam tracta cum amico tuo et secretum extraneo non reveles
    <verse number="10" style="v"/>ne forte insultet tibi cum audierit et exprobrare non cesset
    <verse number="11" style="v"/>mala aurea in lectis argenteis qui loquitur verbum in tempore suo
    <verse number="12" style="v"/>inauris aurea et margaritum fulgens qui arguit sapientem et aurem oboedientem
    <verse number="13" style="v"/>sicut frigus nivis in die messis ita legatus fidelis ei qui misit eum animam illius requiescere facit
    <verse number="14" style="v"/>nubes et ventus et pluviae non sequentes vir gloriosus et promissa non conplens
    <verse number="15" style="v"/>patientia lenietur princeps et lingua mollis confringet duritiam
    <verse number="16" style="v"/>mel invenisti comede quod sufficit tibi ne forte saturatus evomas illud
    <verse number="17" style="v"/>subtrahe pedem tuum de domo proximi tui nequando satiatus oderit te
    <verse number="18" style="v"/>iaculum et gladius et sagitta acuta homo qui loquitur contra proximum suum testimonium falsum
    <verse number="19" style="v"/>dens putridus et pes lapsus qui sperat super infideli in die angustiae
    <verse number="20" style="v"/>et amittit pallium in die frigoris acetum in nitro et qui cantat carmina cordi pessimo
    <verse number="21" style="v"/>si esurierit inimicus tuus ciba illum et si sitierit da ei aquam bibere
    <verse number="22" style="v"/>prunam enim congregabis super caput eius et Dominus reddet tibi
    <verse number="23" style="v"/>ventus aquilo dissipat pluvias et facies tristis linguam detrahentem
    <verse number="24" style="v"/>melius est sedere in angulo domatis quam cum muliere litigiosa et in domo communi
    <verse number="25" style="v"/>aqua frigida animae sitienti et nuntius bonus de terra longinqua
    <verse number="26" style="v"/>fons turbatus pede et vena corrupta iustus cadens coram impio
    <verse number="27" style="v"/>sicut qui mel multum comedit non est ei bonum sic qui scrutator est maiestatis opprimitur gloria
    <verse number="28" style="v"/>sicut urbs patens et absque murorum ambitu ita vir qui non potest in loquendo cohibere spiritum suum
  </para>
  <chapter number="26" style="c"/>
  <para style="p">
    <verse number="1" style="v"/>quomodo nix aestate et pluvia in messe sic indecens est stulto gloria
    <verse number="2" style="v"/>sicut avis ad alia transvolans et passer quolibet vadens sic maledictum frustra prolatum in quempiam superveniet
    <verse number="3" style="v"/>flagellum equo et camus asino et virga dorso inprudentium
    <verse number="4" style="v"/>ne respondeas stulto iuxta stultitiam suam ne efficiaris ei similis
    <verse number="5" style="v"/>responde stulto iuxta stultitiam suam ne sibi sapiens esse videatur
    <verse number="6" style="v"/>claudus pedibus et iniquitatem bibens qui mittit verba per nuntium stultum
    <verse number="7" style="v"/>quomodo pulchras frustra habet claudus tibias sic indecens est in ore stultorum parabola
    <verse number="8" style="v"/>sicut qui mittit lapidem in acervum Mercurii ita qui tribuit insipienti honorem
    <verse number="9" style="v"/>quomodo si spina nascatur in manu temulenti sic parabola in ore stultorum
    <verse number="10" style="v"/>iudicium determinat causas et qui inponit stulto silentium iras mitigat
    <verse number="11" style="v"/>sicut canis qui revertitur ad vomitum suum sic inprudens qui iterat stultitiam suam
    <verse number="12" style="v"/>vidisti hominem sapientem sibi videri magis illo spem habebit stultus
    <verse number="13" style="v"/>dicit piger leaena in via leo in itineribus
    <verse number="14" style="v"/>sicut ostium vertitur in cardine suo ita piger in lectulo suo
    <verse number="15" style="v"/>abscondit piger manus sub ascellas suas et laborat si ad os suum eas converterit
    <verse number="16" style="v"/>sapientior sibi piger videtur septem viris loquentibus sententias
    <verse number="17" style="v"/>sicut qui adprehendit auribus canem sic qui transit et inpatiens commiscetur rixae alterius
    <verse number="18" style="v"/>sicut noxius est qui mittit lanceas et sagittas et mortem
    <verse number="19" style="v"/>sic vir qui fraudulenter nocet amico suo et cum fuerit deprehensus dicit ludens feci
    <verse number="20" style="v"/>cum defecerint ligna extinguetur ignis et susurrone subtracto iurgia conquiescunt
    <verse number="21" style="v"/>sicut carbones ad prunam et ligna ad ignem sic homo iracundus suscitat rixas
    <verse number="22" style="v"/>verba susurronis quasi simplicia et ipsa perveniunt ad intima ventris
    <verse number="23" style="v"/>quomodo si argento sordido ornare velis vas fictile sic labia tumentia cum pessimo corde sociata
    <verse number="24" style="v"/>labiis suis intellegitur inimicus cum in corde tractaverit dolos
    <verse number="25" style="v"/>quando submiserit vocem suam ne credideris ei quoniam septem nequitiae sunt in corde illius
    <verse number="26" style="v"/>qui operit odium fraudulenter revelabitur malitia eius in concilio
    <verse number="27" style="v"/>qui fodit foveam incidet in eam et qui volvit lapidem revertetur ad eum
    <verse number="28" style="v"/>lingua fallax non amat veritatem et os lubricum operatur ruinas
  </para>
  <chapter number="27" style="c"/>
  <para style="p">
    <verse number="1" style="v"/>ne glorieris in crastinum ignorans quid superventura pariat dies
    <verse number="2" style="v"/>laudet te alienus et non os tuum extraneus et non labia tua
    <verse number="3" style="v"/>grave est saxum et onerosa harena sed ira stulti utroque gravior
    <verse number="4" style="v"/>ira non habet misericordiam nec erumpens furor et impetum concitati ferre quis poterit
    <verse number="5" style="v"/>melior est manifesta correptio quam amor absconditus
    <verse number="6" style="v"/>meliora sunt vulnera diligentis quam fraudulenta odientis oscula
    <verse number="7" style="v"/>anima saturata calcabit favum anima esuriens et amarum pro dulce sumet
    <verse number="8" style="v"/>sicut avis transmigrans de nido suo sic vir qui relinquit locum suum
    <verse number="9" style="v"/>unguento et variis odoribus delectatur cor et bonis amici consiliis anima dulcoratur
    <verse number="10" style="v"/>amicum tuum et amicum patris tui ne dimiseris et domum fratris tui ne ingrediaris in die adflictionis tuae melior est vicinus iuxta quam frater procul
    <verse number="11" style="v"/>stude sapientiae fili mi et laetifica cor meum ut possim exprobranti respondere sermonem
    <verse number="12" style="v"/>astutus videns malum absconditus est parvuli transeuntes sustinuere dispendia
    <verse number="13" style="v"/>tolle vestimentum eius qui spopondit pro extraneo et pro alienis auferto pignus
    <verse number="14" style="v"/>qui benedicit proximo suo voce grandi de nocte consurgens maledicenti similis erit
    <verse number="15" style="v"/>tecta perstillantia in die frigoris et litigiosa mulier conparantur
    <verse number="16" style="v"/>qui retinet eam quasi qui ventum teneat et oleum dexterae suae vocabit
    <verse number="17" style="v"/>ferrum ferro acuitur et homo exacuit faciem amici sui
    <verse number="18" style="v"/>qui servat ficum comedet fructus eius et qui custos est domini sui glorificabitur
    <verse number="19" style="v"/>quomodo in aquis resplendent vultus prospicientium sic corda hominum manifesta sunt prudentibus
    <verse number="20" style="v"/>infernus et perditio non replentur similiter et oculi hominum insatiabiles
    <verse number="21" style="v"/>quomodo probatur in conflatorio argentum et in fornace aurum sic probatur homo ore laudantis
    <verse number="22" style="v"/>si contuderis stultum in pila quasi tisanas feriente desuper pilo non auferetur ab eo stultitia eius
    <verse number="23" style="v"/>diligenter agnosce vultum pecoris tui tuosque greges considera
    <verse number="24" style="v"/>non enim habebis iugiter potestatem sed corona tribuetur in generatione generationum
    <verse number="25" style="v"/>aperta sunt prata et apparuerunt herbae virentes et collecta sunt faena de montibus
    <verse number="26" style="v"/>agni ad vestimentum tuum et hedi agri pretium
    <verse number="27" style="v"/>sufficiat tibi lac caprarum in cibos tuos in necessaria domus tuae et ad victum ancillis tuis
  </para>
  <chapter number="28" style="c"/>
  <para style="p">
    <verse number="1" style="v"/>fugit impius nemine persequente iustus autem quasi leo confidens absque terrore erit
    <verse number="2" style="v"/>propter peccata terrae multi principes eius et propter hominis sapientiam et horum scientiam quae dicuntur vita ducis longior erit
    <verse number="3" style="v"/>vir pauper calumnians pauperes similis imbri vehementi in quo paratur fames
    <verse number="4" style="v"/>qui derelinquunt legem laudant impium qui custodiunt succenduntur contra eum
    <verse number="5" style="v"/>viri mali non cogitant iudicium qui autem requirunt Dominum animadvertunt omnia
    <verse number="6" style="v"/>melior est pauper ambulans in simplicitate sua quam dives pravis itineribus
    <verse number="7" style="v"/>qui custodit legem filius sapiens est qui pascit comesatores confundit patrem suum
    <verse number="8" style="v"/>qui coacervat divitias usuris et fenore liberali in pauperes congregat eas
    <verse number="9" style="v"/>qui declinat aurem suam ne audiat legem oratio eius erit execrabilis
    <verse number="10" style="v"/>qui decipit iustos in via mala in interitu suo corruet et simplices possidebunt bona
    <verse number="11" style="v"/>sapiens sibi videtur vir dives pauper autem prudens scrutabitur eum
    <verse number="12" style="v"/>in exultatione iustorum multa gloria regnantibus impiis ruinae hominum
    <verse number="13" style="v"/>qui abscondit scelera sua non dirigetur qui confessus fuerit et reliquerit ea misericordiam consequetur
    <verse number="14" style="v"/>beatus homo qui semper est pavidus qui vero mentis est durae corruet in malum
    <verse number="15" style="v"/>leo rugiens et ursus esuriens princeps impius super populum pauperem
    <verse number="16" style="v"/>dux indigens prudentia multos opprimet per calumniam qui autem odit avaritiam longi fient dies eius
    <verse number="17" style="v"/>hominem qui calumniatur animae sanguinem si usque ad lacum fugerit nemo sustentet
    <verse number="18" style="v"/>qui ambulat simpliciter salvus erit qui perversis ingreditur viis concidet semel
    <verse number="19" style="v"/>qui operatur terram suam saturabitur panibus qui sectatur otium replebitur egestate
    <verse number="20" style="v"/>vir fidelis multum laudabitur qui autem festinat ditari non erit innocens
    <verse number="21" style="v"/>qui cognoscit in iudicio faciem non facit bene iste et pro buccella panis deserit veritatem
    <verse number="22" style="v"/>vir qui festinat ditari et aliis invidet ignorat quod egestas superveniat ei
    <verse number="23" style="v"/>qui corripit hominem gratiam postea inveniet apud eum magis quam ille qui per linguae blandimenta decipit
    <verse number="24" style="v"/>qui subtrahit aliquid a patre suo et matre et dicit hoc non est peccatum particeps homicidae est
    <verse number="25" style="v"/>qui se iactat et dilatat iurgia concitat qui sperat in Domino saginabitur
    <verse number="26" style="v"/>qui confidit in corde suo stultus est qui autem graditur sapienter iste salvabitur
    <verse number="27" style="v"/>qui dat pauperi non indigebit qui despicit deprecantem sustinebit penuriam
    <verse number="28" style="v"/>cum surrexerint impii abscondentur homines cum illi perierint multiplicabuntur iusti
  </para>
  <chapter number="29" style="c"/>
  <para style="p">
    <verse number="1" style="v"/>viro qui corripientem dura cervice contemnit repentinus superveniet interitus et eum sanitas non sequitur
    <verse number="2" style="v"/>in multiplicatione iustorum laetabitur vulgus cum impii sumpserint principatum gemet populus
    <verse number="3" style="v"/>vir qui amat sapientiam laetificat patrem suum qui autem nutrit scorta perdet substantiam
    <verse number="4" style="v"/>rex iustus erigit terram vir avarus destruet eam
    <verse number="5" style="v"/>homo qui blandis fictisque sermonibus loquitur amico suo rete expandit gressibus eius
    <verse number="6" style="v"/>peccantem virum iniquum involvet laqueus et iustus laudabit atque gaudebit
    <verse number="7" style="v"/>novit iustus causam pauperum impius ignorat scientiam
    <verse number="8" style="v"/>homines pestilentes dissipant civitatem sapientes avertunt furorem
    <verse number="9" style="v"/>vir sapiens si cum stulto contenderit sive irascatur sive rideat non inveniet requiem
    <verse number="10" style="v"/>viri sanguinum oderunt simplicem iusti quaerunt animam eius
    <verse number="11" style="v"/>totum spiritum suum profert stultus sapiens differt et reservat in posterum
    <verse number="12" style="v"/>princeps qui libenter audit verba mendacii omnes ministros habebit impios
    <verse number="13" style="v"/>pauper et creditor obviam fuerunt sibi utriusque inluminator est Dominus
    <verse number="14" style="v"/>rex qui iudicat in veritate pauperes thronus eius in aeternum firmabitur
    <verse number="15" style="v"/>virga atque correptio tribuet sapientiam puer autem qui dimittitur voluntati suae confundet matrem suam
    <verse number="16" style="v"/>in multiplicatione impiorum multiplicabuntur scelera et iusti ruinas eorum videbunt
    <verse number="17" style="v"/>erudi filium tuum et refrigerabit te et dabit delicias animae tuae
    <verse number="18" style="v"/>cum prophetia defecerit dissipabitur populus qui custodit legem beatus est
    <verse number="19" style="v"/>servus verbis non potest erudiri quia quod dicis intellegit et respondere contemnit
    <verse number="20" style="v"/>vidisti hominem velocem ad loquendum stulti magis speranda est quam illius correptio
    <verse number="21" style="v"/>qui delicate a pueritia nutrit servum suum postea illum sentiet contumacem
    <verse number="22" style="v"/>vir iracundus provocat rixas et qui ad indignandum facilis est erit ad peccata proclivior
    <verse number="23" style="v"/>superbum sequitur humilitas et humilem spiritu suscipiet gloria
    <verse number="24" style="v"/>qui cum fure partitur odit animam suam adiurantem audit et non indicat
    <verse number="25" style="v"/>qui timet hominem cito corruet qui sperat in Domino sublevabitur
    <verse number="26" style="v"/>multi requirunt faciem principis et a Domino iudicium egreditur singulorum
    <verse number="27" style="v"/>abominantur iusti virum impium et abominantur impii eos qui in recta sunt via
  </para>
  <chapter number="30" style="c"/>
  <para style="p">
    <verse number="1" style="v"/>verba Congregantis filii Vomentis visio quam locutus est vir cum quo est Deus et qui Deo secum morante confortatus ait
    <verse number="2" style="v"/>stultissimus sum virorum et sapientia hominum non est mecum
    <verse number="3" style="v"/>non didici sapientiam et non novi sanctorum scientiam
    <verse number="4" style="v"/>quis ascendit in caelum atque descendit quis continuit spiritum manibus suis quis conligavit aquas quasi in vestimento quis suscitavit omnes terminos terrae quod nomen eius et quod nomen filii eius si nosti
    <verse number="5" style="v"/>omnis sermo Dei ignitus clypeus est sperantibus in se
    <verse number="6" style="v"/>ne addas quicquam verbis illius et arguaris inveniarisque mendax
    <verse number="7" style="v"/>duo rogavi te ne deneges mihi antequam moriar
    <verse number="8" style="v"/>vanitatem et verba mendacia longe fac a me mendicitatem et divitias ne dederis mihi tribue tantum victui meo necessaria
    <verse number="9" style="v"/>ne forte saturatus inliciar ad negandum et dicam quis est Dominus et egestate conpulsus furer et peierem nomen Dei mei
    <verse number="10" style="v"/>ne accuses servum ad dominum suum ne forte maledicat tibi et corruas
    <verse number="11" style="v"/>generatio quae patri suo maledicit et quae non benedicit matri suae
    <verse number="12" style="v"/>generatio quae sibi munda videtur et tamen non est lota a sordibus suis
    <verse number="13" style="v"/>generatio cuius excelsi sunt oculi et palpebrae eius in alta subrectae
    <verse number="14" style="v"/>generatio quae pro dentibus gladios habet et commandit molaribus suis ut comedat inopes de terra et pauperes ex hominibus
    <verse number="15" style="v"/>sanguisugae duae sunt filiae dicentes adfer adfer tria sunt insaturabilia et quartum quod numquam dicit sufficit
    <verse number="16" style="v"/>infernus et os vulvae et terra quae non satiatur aqua ignis vero numquam dicit sufficit
    <verse number="17" style="v"/>oculum qui subsannat patrem et qui despicit partum matris suae effodiant corvi de torrentibus et comedant illum filii aquilae
    <verse number="18" style="v"/>tria sunt difficilia mihi et quartum penitus ignoro
    <verse number="19" style="v"/>viam aquilae in caelo viam colubri super petram viam navis in medio mari et viam viri in adulescentula
    <verse number="20" style="v"/>talis est via mulieris adulterae quae comedit et tergens os suum dicit non sum operata malum
    <verse number="21" style="v"/>per tria movetur terra et quartum non potest sustinere
    <verse number="22" style="v"/>per servum cum regnaverit per stultum cum saturatus fuerit cibo
    <verse number="23" style="v"/>per odiosam mulierem cum in matrimonio fuerit adsumpta et per ancillam cum heres fuerit dominae suae
    <verse number="24" style="v"/>quattuor sunt minima terrae et ipsa sunt sapientiora sapientibus
    <verse number="25" style="v"/>formicae populus infirmus quae praeparant in messe cibum sibi
    <verse number="26" style="v"/>lepusculus plebs invalida quae conlocat in petra cubile suum
    <verse number="27" style="v"/>regem lucusta non habet et egreditur universa per turmas
    <verse number="28" style="v"/>stilio manibus nititur et moratur in aedibus regis
    <verse number="29" style="v"/>tria sunt quae bene gradiuntur et quartum quod incedit feliciter
    <verse number="30" style="v"/>leo fortissimus bestiarum ad nullius pavebit occursum
    <verse number="31" style="v"/>gallus succinctus lumbos et aries nec est rex qui resistat ei
    <verse number="32" style="v"/>et qui stultus apparuit postquam elatus est in sublime si enim intellexisset ori inposuisset manum
    <verse number="33" style="v"/>qui autem fortiter premit ubera ad eliciendum lac exprimit butyrum et qui vehementer emungitur elicit sanguinem et qui provocat iras producit discordias
  </para>
  <chapter number="31" style="c"/>
  <para style="p">
    <verse number="1" style="v"/>verba Lamuhel regis visio qua erudivit eum mater sua
    <verse number="2" style="v"/>quid dilecte mi quid dilecte uteri mei quid dilecte votorum meorum
    <verse number="3" style="v"/>ne dederis mulieribus substantiam tuam et vias tuas ad delendos reges
    <verse number="4" style="v"/>noli regibus o Lamuhel noli regibus dare vinum quia nullum secretum est ubi regnat ebrietas
    <verse number="5" style="v"/>ne forte bibat et obliviscatur iudiciorum et mutet causam filiorum pauperis
    <verse number="6" style="v"/>date siceram maerentibus et vinum his qui amaro sunt animo
    <verse number="7" style="v"/>bibant ut obliviscantur egestatis suae et doloris non recordentur amplius
    <verse number="8" style="v"/>aperi os tuum muto et causis omnium filiorum qui pertranseunt
    <verse number="9" style="v"/>aperi os tuum decerne quod iustum est et iudica inopem et pauperem
    <verse number="10" style="v"/>aleph mulierem fortem quis inveniet procul et de ultimis finibus pretium eius
    <verse number="11" style="v"/>beth confidit in ea cor viri sui et spoliis non indigebit
    <verse number="12" style="v"/>gimel reddet ei bonum et non malum omnibus diebus vitae suae
    <verse number="13" style="v"/>deleth quaesivit lanam et linum et operata est consilio manuum suarum
    <verse number="14" style="v"/>he facta est quasi navis institoris de longe portat panem suum
    <verse number="15" style="v"/>vav et de nocte surrexit deditque praedam domesticis suis et cibaria ancillis suis
    <verse number="16" style="v"/>zai consideravit agrum et emit eum de fructu manuum suarum plantavit vineam
    <verse number="17" style="v"/>heth accinxit fortitudine lumbos suos et roboravit brachium suum
    <verse number="18" style="v"/>teth gustavit quia bona est negotiatio eius non extinguetur in nocte lucerna illius
    <verse number="19" style="v"/>ioth manum suam misit ad fortia et digiti eius adprehenderunt fusum
    <verse number="20" style="v"/>caph manum suam aperuit inopi et palmas suas extendit ad pauperem
    <verse number="21" style="v"/>lameth non timebit domui suae a frigoribus nivis omnes enim domestici eius vestiti duplicibus
    <verse number="22" style="v"/>mem stragulam vestem fecit sibi byssus et purpura indumentum eius
    <verse number="23" style="v"/>nun nobilis in portis vir eius quando sederit cum senatoribus terrae
    <verse number="24" style="v"/>samech sindonem fecit et vendidit et cingulum tradidit Chananeo
    <verse number="25" style="v"/>ain fortitudo et decor indumentum eius et ridebit in die novissimo
    <verse number="26" style="v"/>phe os suum aperuit sapientiae et lex clementiae in lingua eius
    <verse number="27" style="v"/>sade considerat semitas domus suae et panem otiosa non comedet
    <verse number="28" style="v"/>coph surrexerunt filii eius et beatissimam praedicaverunt vir eius et laudavit eam
    <verse number="29" style="v"/>res multae filiae congregaverunt divitias tu supergressa es universas
    <verse number="30" style="v"/>sin fallax gratia et vana est pulchritudo mulier timens Dominum ipsa laudabitur
    <verse number="31" style="v"/>thau date ei de fructu manuum suarum et laudent eam in portis opera eius
  </para>
</usx>
