<?xml version='1.0' encoding='utf-8'?>
<Book osisId="Jonah" sblId="Jonah" name="Ionas" shortName="Ion" orderIndex="31" chaptersCount="4" versesCount="48">
  <chapters>
    <Chapter osisId="Jonah.1" sblId="Jonah 1" name="Ionas 1" shortName="Ion 1" orderIndex="0" versesCount="16">
      <verses>
        <Verse osisId="Jonah.1.1" sblId="Jonah 1:1" name="Ionas 1:1" shortName="Ion 1:1" orderIndex="0">et factum est verbum Domini ad Ionam filium Amathi dicens</Verse>
        <Verse osisId="Jonah.1.2" sblId="Jonah 1:2" name="Ionas 1:2" shortName="Ion 1:2" orderIndex="1">surge vade in Nineven civitatem grandem et praedica in ea quia ascendit malitia eius coram me</Verse>
        <Verse osisId="Jonah.1.3" sblId="Jonah 1:3" name="Ionas 1:3" shortName="Ion 1:3" orderIndex="2">et surrexit Iona ut fugeret in Tharsis a facie Domini et descendit Ioppen et invenit navem euntem in Tharsis et dedit naulum eius et descendit in eam ut iret cum eis in Tharsis a facie Domini</Verse>
        <Verse osisId="Jonah.1.4" sblId="Jonah 1:4" name="Ionas 1:4" shortName="Ion 1:4" orderIndex="3">Dominus autem misit ventum magnum in mari et facta est tempestas magna in mari et navis periclitabatur conteri</Verse>
        <Verse osisId="Jonah.1.5" sblId="Jonah 1:5" name="Ionas 1:5" shortName="Ion 1:5" orderIndex="4">et timuerunt nautae et clamaverunt viri ad deum suum et miserunt vasa quae erant in navi in mare ut adleviaretur ab eis et Iona descendit ad interiora navis et dormiebat sopore gravi</Verse>
        <Verse osisId="Jonah.1.6" sblId="Jonah 1:6" name="Ionas 1:6" shortName="Ion 1:6" orderIndex="5">et accessit ad eum gubernator et dixit ei quid tu sopore deprimeris surge invoca Deum tuum si forte recogitet Deus de nobis et non pereamus</Verse>
        <Verse osisId="Jonah.1.7" sblId="Jonah 1:7" name="Ionas 1:7" shortName="Ion 1:7" orderIndex="6">et dixit vir ad collegam suum venite et mittamus sortes et sciamus quare hoc malum sit nobis et miserunt sortes et cecidit sors super Ionam</Verse>
        <Verse osisId="Jonah.1.8" sblId="Jonah 1:8" name="Ionas 1:8" shortName="Ion 1:8" orderIndex="7">et dixerunt ad eum indica nobis cuius causa malum istud sit nobis quod est opus tuum quae terra tua et quo vel ex quo populo es tu</Verse>
        <Verse osisId="Jonah.1.9" sblId="Jonah 1:9" name="Ionas 1:9" shortName="Ion 1:9" orderIndex="8">et dixit ad eos Hebraeus ego sum et Dominum Deum caeli ego timeo qui fecit mare et aridam</Verse>
        <Verse osisId="Jonah.1.10" sblId="Jonah 1:10" name="Ionas 1:10" shortName="Ion 1:10" orderIndex="9">et timuerunt viri timore magno et dixerunt ad eum quid hoc fecisti cognoverunt enim viri quod a facie Domini fugeret quia indicaverat eis</Verse>
        <Verse osisId="Jonah.1.11" sblId="Jonah 1:11" name="Ionas 1:11" shortName="Ion 1:11" orderIndex="10">et dixerunt ad eum quid faciemus tibi et cessabit mare a nobis quia mare ibat et intumescebat</Verse>
        <Verse osisId="Jonah.1.12" sblId="Jonah 1:12" name="Ionas 1:12" shortName="Ion 1:12" orderIndex="11">et dixit ad eos tollite me et mittite in mare et cessabit mare a vobis scio enim ego quoniam propter me tempestas grandis haec super vos</Verse>
        <Verse osisId="Jonah.1.13" sblId="Jonah 1:13" name="Ionas 1:13" shortName="Ion 1:13" orderIndex="12">et remigabant viri ut reverterentur ad aridam et non valebant quia mare ibat et intumescebat super eos</Verse>
        <Verse osisId="Jonah.1.14" sblId="Jonah 1:14" name="Ionas 1:14" shortName="Ion 1:14" orderIndex="13">et clamaverunt ad Dominum et dixerunt quaesumus Domine ne pereamus in anima viri istius et ne des super nos sanguinem innocentem quia tu Domine sicut voluisti fecisti</Verse>
        <Verse osisId="Jonah.1.15" sblId="Jonah 1:15" name="Ionas 1:15" shortName="Ion 1:15" orderIndex="14">et tulerunt Ionam et miserunt in mare et stetit mare a fervore suo</Verse>
        <Verse osisId="Jonah.1.16" sblId="Jonah 1:16" name="Ionas 1:16" shortName="Ion 1:16" orderIndex="15">et timuerunt viri timore magno Dominum et immolaverunt hostias Domino et voverunt vota</Verse>
      </verses>
    </Chapter>
    <Chapter osisId="Jonah.2" sblId="Jonah 2" name="Ionas 2" shortName="Ion 2" orderIndex="1" versesCount="11">
      <verses>
        <Verse osisId="Jonah.2.1" sblId="Jonah 2:1" name="Ionas 2:1" shortName="Ion 2:1" orderIndex="0">et praeparavit Dominus piscem grandem ut degluttiret Ionam et erat Iona in ventre piscis tribus diebus et tribus noctibus</Verse>
        <Verse osisId="Jonah.2.2" sblId="Jonah 2:2" name="Ionas 2:2" shortName="Ion 2:2" orderIndex="1">et oravit Iona ad Dominum Deum suum de utero piscis</Verse>
        <Verse osisId="Jonah.2.3" sblId="Jonah 2:3" name="Ionas 2:3" shortName="Ion 2:3" orderIndex="2">et dixit clamavi de tribulatione mea ad Dominum et exaudivit me de ventre inferni clamavi et exaudisti vocem meam</Verse>
        <Verse osisId="Jonah.2.4" sblId="Jonah 2:4" name="Ionas 2:4" shortName="Ion 2:4" orderIndex="3">et proiecisti me in profundum in corde maris et flumen circumdedit me omnes gurgites tui et fluctus tui super me transierunt</Verse>
        <Verse osisId="Jonah.2.5" sblId="Jonah 2:5" name="Ionas 2:5" shortName="Ion 2:5" orderIndex="4">et ego dixi abiectus sum a conspectu oculorum tuorum verumtamen rursus videbo templum sanctum tuum</Verse>
        <Verse osisId="Jonah.2.6" sblId="Jonah 2:6" name="Ionas 2:6" shortName="Ion 2:6" orderIndex="5">circumdederunt me aquae usque ad animam abyssus vallavit me pelagus operuit caput meum</Verse>
        <Verse osisId="Jonah.2.7" sblId="Jonah 2:7" name="Ionas 2:7" shortName="Ion 2:7" orderIndex="6">ad extrema montium descendi terrae vectes concluserunt me in aeternum et sublevabis de corruptione vitam meam Domine Deus meus</Verse>
        <Verse osisId="Jonah.2.8" sblId="Jonah 2:8" name="Ionas 2:8" shortName="Ion 2:8" orderIndex="7">cum angustiaretur in me anima mea Domini recordatus sum ut veniat ad te oratio mea ad templum sanctum tuum</Verse>
        <Verse osisId="Jonah.2.9" sblId="Jonah 2:9" name="Ionas 2:9" shortName="Ion 2:9" orderIndex="8">qui custodiunt vanitates frustra misericordiam suam derelinquunt</Verse>
        <Verse osisId="Jonah.2.10" sblId="Jonah 2:10" name="Ionas 2:10" shortName="Ion 2:10" orderIndex="9">ego autem in voce laudis immolabo tibi quaecumque vovi reddam pro salute Domino</Verse>
        <Verse osisId="Jonah.2.11" sblId="Jonah 2:11" name="Ionas 2:11" shortName="Ion 2:11" orderIndex="10">et dixit Dominus pisci et evomuit Ionam in aridam</Verse>
      </verses>
    </Chapter>
    <Chapter osisId="Jonah.3" sblId="Jonah 3" name="Ionas 3" shortName="Ion 3" orderIndex="2" versesCount="10">
      <verses>
        <Verse osisId="Jonah.3.1" sblId="Jonah 3:1" name="Ionas 3:1" shortName="Ion 3:1" orderIndex="0">et factum est verbum Domini ad Ionam secundo dicens</Verse>
        <Verse osisId="Jonah.3.2" sblId="Jonah 3:2" name="Ionas 3:2" shortName="Ion 3:2" orderIndex="1">surge vade ad Nineven civitatem magnam et praedica in ea praedicationem quam ego loquor ad te</Verse>
        <Verse osisId="Jonah.3.3" sblId="Jonah 3:3" name="Ionas 3:3" shortName="Ion 3:3" orderIndex="2">et surrexit Iona et abiit in Nineven iuxta verbum Domini et Nineve erat civitas magna Dei itinere dierum trium</Verse>
        <Verse osisId="Jonah.3.4" sblId="Jonah 3:4" name="Ionas 3:4" shortName="Ion 3:4" orderIndex="3">et coepit Iona introire in civitatem itinere diei unius et clamavit et dixit adhuc quadraginta dies et Nineve subvertetur</Verse>
        <Verse osisId="Jonah.3.5" sblId="Jonah 3:5" name="Ionas 3:5" shortName="Ion 3:5" orderIndex="4">et crediderunt viri ninevitae in Deo et praedicaverunt ieiunium et vestiti sunt saccis a maiore usque ad minorem</Verse>
        <Verse osisId="Jonah.3.6" sblId="Jonah 3:6" name="Ionas 3:6" shortName="Ion 3:6" orderIndex="5">et pervenit verbum ad regem Nineve et surrexit de solio suo et abiecit vestimentum suum a se et indutus est sacco et sedit in cinere</Verse>
        <Verse osisId="Jonah.3.7" sblId="Jonah 3:7" name="Ionas 3:7" shortName="Ion 3:7" orderIndex="6">et clamavit et dixit in Nineve ex ore regis et principum eius dicens homines et iumenta et boves et pecora non gustent quicquam nec pascantur et aquam non bibant</Verse>
        <Verse osisId="Jonah.3.8" sblId="Jonah 3:8" name="Ionas 3:8" shortName="Ion 3:8" orderIndex="7">et operiantur saccis homines et iumenta et clament ad Dominum in fortitudine et convertatur vir a via sua mala et ab iniquitate quae est in manibus eorum</Verse>
        <Verse osisId="Jonah.3.9" sblId="Jonah 3:9" name="Ionas 3:9" shortName="Ion 3:9" orderIndex="8">quis scit si convertatur et ignoscat Deus et revertatur a furore irae suae et non peribimus</Verse>
        <Verse osisId="Jonah.3.10" sblId="Jonah 3:10" name="Ionas 3:10" shortName="Ion 3:10" orderIndex="9">et vidit Deus opera eorum quia conversi sunt a via sua mala et misertus est Deus super malitiam quam locutus fuerat ut faceret eis et non fecit</Verse>
      </verses>
    </Chapter>
    <Chapter osisId="Jonah.4" sblId="Jonah 4" name="Ionas 4" shortName="Ion 4" orderIndex="3" versesCount="11">
      <verses>
        <Verse osisId="Jonah.4.1" sblId="Jonah 4:1" name="Ionas 4:1" shortName="Ion 4:1" orderIndex="0">et adflictus est Iona adflictione magna et iratus est</Verse>
        <Verse osisId="Jonah.4.2" sblId="Jonah 4:2" name="Ionas 4:2" shortName="Ion 4:2" orderIndex="1">et oravit ad Dominum et dixit obsecro Domine numquid non hoc est verbum meum cum adhuc essem in terra mea propter hoc praeoccupavi ut fugerem in Tharsis scio enim quia tu Deus clemens et misericors es patiens et multae miserationis et ignoscens super malitia</Verse>
        <Verse osisId="Jonah.4.3" sblId="Jonah 4:3" name="Ionas 4:3" shortName="Ion 4:3" orderIndex="2">et nunc Domine tolle quaeso animam meam a me quia melior est mihi mors quam vita</Verse>
        <Verse osisId="Jonah.4.4" sblId="Jonah 4:4" name="Ionas 4:4" shortName="Ion 4:4" orderIndex="3">et dixit Dominus putasne bene irasceris tu</Verse>
        <Verse osisId="Jonah.4.5" sblId="Jonah 4:5" name="Ionas 4:5" shortName="Ion 4:5" orderIndex="4">et egressus est Iona de civitate et sedit contra orientem civitatis et fecit sibimet ibi umbraculum et sedebat subter eum in umbra donec videret quid accideret civitati</Verse>
        <Verse osisId="Jonah.4.6" sblId="Jonah 4:6" name="Ionas 4:6" shortName="Ion 4:6" orderIndex="5">et praeparavit Dominus Deus hederam et ascendit super caput Ionae ut esset umbra super caput eius et protegeret eum laboraverat enim et laetatus est Iona super hedera laetitia magna</Verse>
        <Verse osisId="Jonah.4.7" sblId="Jonah 4:7" name="Ionas 4:7" shortName="Ion 4:7" orderIndex="6">et paravit Deus vermem ascensu diluculo in crastinum et percussit hederam et exaruit</Verse>
        <Verse osisId="Jonah.4.8" sblId="Jonah 4:8" name="Ionas 4:8" shortName="Ion 4:8" orderIndex="7">et cum ortus fuisset sol praecepit Dominus vento calido et urenti et percussit sol super caput Ionae et aestuabat et petivit animae suae ut moreretur et dixit melius est mihi mori quam vivere</Verse>
        <Verse osisId="Jonah.4.9" sblId="Jonah 4:9" name="Ionas 4:9" shortName="Ion 4:9" orderIndex="8">et dixit Dominus ad Ionam putasne bene irasceris tu super hederam et dixit bene irascor ego usque ad mortem</Verse>
        <Verse osisId="Jonah.4.10" sblId="Jonah 4:10" name="Ionas 4:10" shortName="Ion 4:10" orderIndex="9">et dixit Dominus tu doles super hederam in qua non laborasti neque fecisti ut cresceret quae sub una nocte nata est et una nocte periit</Verse>
        <Verse osisId="Jonah.4.11" sblId="Jonah 4:11" name="Ionas 4:11" shortName="Ion 4:11" orderIndex="10">et ego non parcam Nineve civitati magnae in qua sunt plus quam centum viginti milia hominum qui nesciunt quid sit inter dexteram et sinistram suam et iumenta multa</Verse>
      </verses>
    </Chapter>
  </chapters>
</Book>