<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="3John">
        <div type="chapter" n="1">
          <seg type="verse" n="1">senior Gaio carissimo quem ego diligo in veritate</seg>
          <seg type="verse" n="2">carissime de omnibus orationem facio prospere te ingredi et valere sicut prospere agit anima tua</seg>
          <seg type="verse" n="3">gavisus sum valde venientibus fratribus et testimonium perhibentibus veritati tuae sicut tu in veritate ambulas</seg>
          <seg type="verse" n="4">maiorem horum non habeo gratiam quam ut audiam filios meos in veritate ambulantes</seg>
          <seg type="verse" n="5">carissime fideliter facis quicquid operaris in fratres et hoc in peregrinos</seg>
          <seg type="verse" n="6">qui testimonium reddiderunt caritati tuae in conspectu ecclesiae quos bene facies deducens digne Deo</seg>
          <seg type="verse" n="7">pro nomine enim profecti sunt nihil accipientes a gentibus</seg>
          <seg type="verse" n="8">nos ergo debemus suscipere huiusmodi ut cooperatores simus veritatis</seg>
          <seg type="verse" n="9">scripsissem forsitan ecclesiae sed is qui amat primatum gerere in eis Diotrepes non recipit nos</seg>
          <seg type="verse" n="10">propter hoc si venero commoneam eius opera quae facit verbis malignis garriens in nos et quasi non ei ista sufficiant nec ipse suscipit fratres et eos qui cupiunt prohibet et de ecclesia eicit</seg>
          <seg type="verse" n="11">carissime noli imitari malum sed quod bonum est qui benefacit ex Deo est qui malefacit non vidit Deum</seg>
          <seg type="verse" n="12">Demetrio testimonium redditur ab omnibus et ab ipsa veritate et nos autem testimonium perhibemus et nosti quoniam testimonium nostrum verum est</seg>
          <seg type="verse" n="13">multa habui scribere tibi sed nolui per atramentum et calamum scribere tibi</seg>
          <seg type="verse" n="14">spero autem protinus te videre et os ad os loquemur</seg>
          <seg type="verse" n="15">pax tibi salutant te amici saluta amicos per nomen</seg>
        </div>
      </div>
    </body>
  </text>
</cesDoc>
