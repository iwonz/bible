<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="2John">
        <div type="chapter" n="1">
          <seg type="verse" n="1">senior electae dominae et natis eius quos ego diligo in veritate et non ego solus sed et omnes qui cognoverunt veritatem</seg>
          <seg type="verse" n="2">propter veritatem quae permanet in nobis et nobiscum erit in aeternum</seg>
          <seg type="verse" n="3">sit nobiscum gratia misericordia pax a Deo Patre et a Christo Iesu Filio Patris in veritate et caritate</seg>
          <seg type="verse" n="4">gavisus sum valde quoniam inveni de filiis tuis ambulantes in veritate sicut mandatum accepimus a Patre</seg>
          <seg type="verse" n="5">et nunc rogo te domina non tamquam mandatum novum scribens tibi sed quod habuimus ab initio ut diligamus alterutrum</seg>
          <seg type="verse" n="6">et haec est caritas ut ambulemus secundum mandata eius hoc mandatum est ut quemadmodum audistis ab initio in eo ambuletis</seg>
          <seg type="verse" n="7">quoniam multi seductores exierunt in mundum qui non confitentur Iesum Christum venientem in carne hic est seductor et antichristus</seg>
          <seg type="verse" n="8">videte vosmet ipsos ne perdatis quae operati estis sed ut mercedem plenam accipiatis</seg>
          <seg type="verse" n="9">omnis qui praecedit et non manet in doctrina Christi Deum non habet qui permanet in doctrina hic et Filium et Patrem habet</seg>
          <seg type="verse" n="10">si quis venit ad vos et hanc doctrinam non adfert nolite recipere eum in domum nec have ei dixeritis</seg>
          <seg type="verse" n="11">qui enim dicit illi have communicat operibus illius malignis</seg>
          <seg type="verse" n="12">plura habens vobis scribere nolui per cartam et atramentum spero enim me futurum apud vos et os ad os loqui ut gaudium vestrum plenum sit</seg>
          <seg type="verse" n="13">salutant te filii sororis tuae electae</seg>
        </div>
      </div>
    </body>
  </text>
</cesDoc>
