<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="63" bname="Epistula II Ioannis">
    <CHAPTER cnumber="1">
      <VERS vnumber="1">senior electae dominae et natis eius quos ego diligo in veritate et non ego solus sed et omnes qui cognoverunt veritatem</VERS>
      <VERS vnumber="2">propter veritatem quae permanet in nobis et nobiscum erit in aeternum</VERS>
      <VERS vnumber="3">sit nobiscum gratia misericordia pax a Deo Patre et a Christo Iesu Filio Patris in veritate et caritate</VERS>
      <VERS vnumber="4">gavisus sum valde quoniam inveni de filiis tuis ambulantes in veritate sicut mandatum accepimus a Patre</VERS>
      <VERS vnumber="5">et nunc rogo te domina non tamquam mandatum novum scribens tibi sed quod habuimus ab initio ut diligamus alterutrum</VERS>
      <VERS vnumber="6">et haec est caritas ut ambulemus secundum mandata eius hoc mandatum est ut quemadmodum audistis ab initio in eo ambuletis</VERS>
      <VERS vnumber="7">quoniam multi seductores exierunt in mundum qui non confitentur Iesum Christum venientem in carne hic est seductor et antichristus</VERS>
      <VERS vnumber="8">videte vosmet ipsos ne perdatis quae operati estis sed ut mercedem plenam accipiatis</VERS>
      <VERS vnumber="9">omnis qui praecedit et non manet in doctrina Christi Deum non habet qui permanet in doctrina hic et Filium et Patrem habet</VERS>
      <VERS vnumber="10">si quis venit ad vos et hanc doctrinam non adfert nolite recipere eum in domum nec have ei dixeritis</VERS>
      <VERS vnumber="11">qui enim dicit illi have communicat operibus illius malignis</VERS>
      <VERS vnumber="12">plura habens vobis scribere nolui per cartam et atramentum spero enim me futurum apud vos et os ad os loqui ut gaudium vestrum plenum sit</VERS>
      <VERS vnumber="13">salutant te filii sororis tuae electae</VERS>
    </CHAPTER>
  </BIBLEBOOK>
</XMLBIBLE>
