<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="57" bname="Epistula ad Philemonem">
    <CHAPTER cnumber="1">
      <VERS vnumber="1">Paulus vinctus Iesu Christi et Timotheus frater Philemoni dilecto et adiutori nostro</VERS>
      <VERS vnumber="2">et Appiae sorori et Archippo commilitoni nostro et ecclesiae quae in domo tua est</VERS>
      <VERS vnumber="3">gratia vobis et pax a Deo Patre nostro et Domino Iesu Christo</VERS>
      <VERS vnumber="4">gratias ago Deo meo semper memoriam tui faciens in orationibus meis</VERS>
      <VERS vnumber="5">audiens caritatem tuam et fidem quam habes in Domino Iesu et in omnes sanctos</VERS>
      <VERS vnumber="6">ut communicatio fidei tuae evidens fiat in agnitione omnis boni in nobis in Christo Iesu</VERS>
      <VERS vnumber="7">gaudium enim magnum habui et consolationem in caritate tua quia viscera sanctorum requieverunt per te frater</VERS>
      <VERS vnumber="8">propter quod multam fiduciam habentes in Christo Iesu imperandi tibi quod ad rem pertinet</VERS>
      <VERS vnumber="9">propter caritatem magis obsecro cum sis talis ut Paulus senex nunc autem et vinctus Iesu Christi</VERS>
      <VERS vnumber="10">obsecro te de meo filio quem genui in vinculis Onesimo</VERS>
      <VERS vnumber="11">qui tibi aliquando inutilis fuit nunc autem et tibi et mihi utilis</VERS>
      <VERS vnumber="12">quem remisi tu autem illum id est mea viscera suscipe</VERS>
      <VERS vnumber="13">quem ego volueram mecum detinere ut pro te mihi ministraret in vinculis evangelii</VERS>
      <VERS vnumber="14">sine consilio autem tuo nihil volui facere uti ne velut ex necessitate bonum tuum esset sed voluntarium</VERS>
      <VERS vnumber="15">forsitan enim ideo discessit ad horam a te ut aeternum illum recipere</VERS>
      <VERS vnumber="16">iam non ut servum sed plus servo carissimum fratrem maxime mihi quanto autem magis tibi et in carne et in Domino</VERS>
      <VERS vnumber="17">si ergo habes me socium suscipe illum sicut me</VERS>
      <VERS vnumber="18">si autem aliquid nocuit tibi aut debet hoc mihi inputa</VERS>
      <VERS vnumber="19">ego Paulus scripsi mea manu ego reddam ut non dicam tibi quod et te ipsum mihi debes</VERS>
      <VERS vnumber="20">ita frater ego te fruar in Domino refice viscera mea in Domino</VERS>
      <VERS vnumber="21">confidens oboedientia tua scripsi tibi sciens quoniam et super id quod dico facies</VERS>
      <VERS vnumber="22">simul autem et para mihi hospitium nam spero per orationes vestras donari me vobis</VERS>
      <VERS vnumber="23">salutat te Epaphras concaptivus meus in Christo Iesu</VERS>
      <VERS vnumber="24">Marcus Aristarchus Demas Lucas adiutores mei</VERS>
      <VERS vnumber="25">gratia Domini nostri Iesu Christi cum spiritu vestro amen</VERS>
    </CHAPTER>
  </BIBLEBOOK>
</XMLBIBLE>
