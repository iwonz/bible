<?xml version="1.0" encoding="UTF-8"?>
<usfx version="2.5">
  <book id="OBAD">
    <c id="1">
      <v id="1">visio Abdiae haec dicit Dominus Deus ad Edom auditum audivimus a Domino et legatum ad gentes misit surgite et consurgamus adversum eum in proelium</v>
      <v id="2">ecce parvulum te dedi in gentibus contemptibilis tu es valde</v>
      <v id="3">superbia cordis tui extulit te habitantem in scissuris petrae exaltantem solium suum qui dicit in corde suo quis detrahet me in terram</v>
      <v id="4">si exaltatus fueris ut aquila et si inter sidera posueris nidum tuum inde detraham te dicit Dominus</v>
      <v id="5">si fures introissent ad te si latrones per noctem quomodo conticuisses nonne furati essent sufficientia sibi si vindemiatores introissent ad te numquid saltim racemos reliquissent tibi</v>
      <v id="6">quomodo scrutati sunt Esau investigaverunt abscondita eius</v>
      <v id="7">usque ad terminum emiserunt te omnes viri foederis tui inluserunt tibi invaluerunt adversum te viri pacis tuae qui comedunt tecum ponent insidias subter te non est prudentia in eo</v>
      <v id="8">numquid non in die illa dicit Dominus perdam sapientes de Idumea et prudentiam de monte Esau</v>
      <v id="9">et timebunt fortes tui a meridie ut intereat vir de monte Esau</v>
      <v id="10">propter interfectionem et propter iniquitatem in fratrem tuum Iacob operiet te confusio et peribis in aeternum</v>
      <v id="11">in die cum stares adversus quando capiebant alieni exercitum eius et extranei ingrediebantur portas eius et super Hierusalem mittebant sortem tu quoque eras quasi unus ex eis</v>
      <v id="12">et non despicies in die fratris tui in die peregrinationis eius et non laetaberis super filios Iuda in die perditionis eorum et non magnificabis os tuum in die angustiae</v>
      <v id="13">neque ingredieris portam populi mei in die ruinae eorum neque despicies et tu in malis eius in die vastitatis illius et non emitteris adversum exercitum eius in die vastitatis illius</v>
      <v id="14">neque stabis in exitibus ut interficias eos qui fugerint et non concludes reliquos eius in die tribulationis</v>
      <v id="15">quoniam iuxta est dies Domini super omnes gentes sicut fecisti fiet tibi retributionem tuam convertet in caput tuum</v>
      <v id="16">quomodo enim bibisti super montem sanctum meum bibent omnes gentes iugiter et bibent et absorbent et erunt quasi non sint</v>
      <v id="17">et in monte Sion erit salvatio et erit sanctus et possidebit domus Iacob eos qui se possederant</v>
      <v id="18">et erit domus Iacob ignis et domus Ioseph flamma et domus Esau stipula et succendentur in eis et devorabunt eos et non erunt reliquiae domus Esau quia Dominus locutus est</v>
      <v id="19">et hereditabunt hii qui ad austrum montem Esau et qui in campestribus Philisthim et possidebunt regionem Ephraim et regionem Samariae et Beniamin possidebit Galaad</v>
      <v id="20">et transmigratio exercitus huius filiorum Israhel omnia Chananeorum usque ad Saraptham et transmigratio Hierusalem quae in Bosforo est possidebit civitates austri</v>
      <v id="21">et ascendent salvatores in montem Sion iudicare montem Esau et erit Domino regnum</v>
    </c>
  </book>
</usfx>
