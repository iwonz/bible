<?xml version="1.0" encoding="UTF-8"?>
<usfx version="2.5">
  <book id="2JOHN">
    <c id="1">
      <v id="1">senior electae dominae et natis eius quos ego diligo in veritate et non ego solus sed et omnes qui cognoverunt veritatem</v>
      <v id="2">propter veritatem quae permanet in nobis et nobiscum erit in aeternum</v>
      <v id="3">sit nobiscum gratia misericordia pax a Deo Patre et a Christo Iesu Filio Patris in veritate et caritate</v>
      <v id="4">gavisus sum valde quoniam inveni de filiis tuis ambulantes in veritate sicut mandatum accepimus a Patre</v>
      <v id="5">et nunc rogo te domina non tamquam mandatum novum scribens tibi sed quod habuimus ab initio ut diligamus alterutrum</v>
      <v id="6">et haec est caritas ut ambulemus secundum mandata eius hoc mandatum est ut quemadmodum audistis ab initio in eo ambuletis</v>
      <v id="7">quoniam multi seductores exierunt in mundum qui non confitentur Iesum Christum venientem in carne hic est seductor et antichristus</v>
      <v id="8">videte vosmet ipsos ne perdatis quae operati estis sed ut mercedem plenam accipiatis</v>
      <v id="9">omnis qui praecedit et non manet in doctrina Christi Deum non habet qui permanet in doctrina hic et Filium et Patrem habet</v>
      <v id="10">si quis venit ad vos et hanc doctrinam non adfert nolite recipere eum in domum nec have ei dixeritis</v>
      <v id="11">qui enim dicit illi have communicat operibus illius malignis</v>
      <v id="12">plura habens vobis scribere nolui per cartam et atramentum spero enim me futurum apud vos et os ad os loqui ut gaudium vestrum plenum sit</v>
      <v id="13">salutant te filii sororis tuae electae</v>
    </c>
  </book>
</usfx>
