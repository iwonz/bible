<?xml version="1.0" encoding="UTF-8"?>
<usfx version="2.5">
  <book id="OBAD">
    <c id="1">
      <v id="1">Видіння Овдія. Так сказав Господь Бог на Едом: Почули ми вістку від Господа, і посланий був між народів посол, щоб сказати: Уставайте, і станьмо на нього до бою!</v>
      <v id="2">Оце Я малим тебе дав між народи, ти дуже погорджений.</v>
      <v id="3">Гордість серця твого обманила тебе, який перебуваєш по щілинах скельних, у високім сидінні своїм, що говориш у серці своєму: Хто скине на землю мене?</v>
      <v id="4">Якщо б ти піднісся, немов той орел, і якщо б ти кубло своє склав поміж зорями, то й звідти Я скину тебе, промовляє Господь!</v>
      <v id="5">Чи ж до тебе злодії приходили, чи нічні ті грабіжники, такий ти понищений! чи ж вони не накрали б собі скільки треба? Якщо б до тебе прийшли збирачі винограду, чи ж вони не лишили б хоч вибірків?</v>
      <v id="6">Як Ісав перешуканий, як криївки його переглянені!</v>
      <v id="7">Аж до границі прогнали тебе, обманять тебе твої всі союзники, переможуть тебе твої приятелі! Ті, що хліб твій їдять, пастку розставлять на тебе, нема в тому розуму!</v>
      <v id="8">Чи ж не станеться це того дня, промовляє Господь, і вигублю Я мудреців із Едому, а розум з гори Ісавової?</v>
      <v id="9">І настрашене буде лицарство твоє, о Темане, щоб був витятий кожен з Ісава убивством.</v>
      <v id="10">Через насилля на Якова на брата твого сором покриє тебе, і ти витятий будеш навіки.</v>
      <v id="11">Того дня, коли став ти навпроти, того дня, як чужі полонили були його військо, і коли чужинці в його брами ввійшли і жереба кидали про Єрусалим, то й ти був, як один з них!</v>
      <v id="12">І тому не дивися на день свого брата, на день лиха його, і не тішся з Юдиних синів у день їхньої згуби, і не розкривай своїх уст у день утиску.</v>
      <v id="13">І не входь ти до брами народу Мого у день лиха його, і не приглядайся до зла його й ти в день нещастя його, і не простягайте своєї руки до багатства його в день нещастя його!</v>
      <v id="14">І на роздоріжжі не стій, щоб витинати його втікачів, і в день утиску не видавай його решток!</v>
      <v id="15">Бо близький день Господній над усіма народами, як зробив ти, то так і тобі буде зроблено: вернеться на твою голову чин твій!</v>
      <v id="16">Бо як ви пили на святій Моїй горі, так народи усі завжди питимуть! І будуть пити вони, і будуть хлептати, і стануть вони, немов їх не було.</v>
      <v id="17">А на Сіонській горі буде спасіння, і буде святою вона, і спадки свої вже посяде дім Яковів.</v>
      <v id="18">І дім Якова стане огнем, і дім Йосипа полум'ям, а дім Ісава соломою, і будуть палати вони проти них, і їх пожеруть, і останку не буде із дому Ісава, бо Господь це сказав.</v>
      <v id="19">І посядуть південні Ісавову гору, а мешканці долин филистимлян, і посядуть Єфремове поле та поле самарійське, а Веніямин Ґілеад.</v>
      <v id="20">А полонені війська Ізраїлевих синів заволодіють тим, що хананейське аж до Цорфату, а єрусалимські вигнанці в неволі, що в Сефараді, посядуть міста полудневі.</v>
      <v id="21">І спасителі прийдуть на гору Сіон, щоб гору Ісава судити, і царство Господнє настане!</v>
    </c>
  </book>
</usfx>
