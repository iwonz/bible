<?xml version="1.0" encoding="UTF-8"?>
<usfx version="2.5">
  <book id="2TIM">
    <c id="1">
      <v id="1">Павло, з волі Божої апостол Христа Ісуса, за обітницею життя, що в Христі Ісусі,</v>
      <v id="2">до Тимофія, сина улюбленого: благодать, милість, мир від Бога Отця й Христа Ісуса, Господа нашого!</v>
      <v id="3">Дякую Богові, Якому служу від предків чистим сумлінням, що тебе пам'ятаю я завжди в молитвах своїх день і ніч.</v>
      <v id="4">Я бажаю побачити тебе, пам'ятаючи сльози твої, щоб наповнитись радістю.</v>
      <v id="5">Я приводжу на пам'ять собі твою нелицемірну віру, що перше була оселилася в бабі твоїй Лоіді та в твоїй матері Евнікії; певен же я, що й у тобі вона оселилась.</v>
      <v id="6">З цієї причини я нагадую тобі, що ти розгрівав Божого дара, який у тобі через покладання рук моїх.</v>
      <v id="7">Бо не дав нам Бог духа страху, але сили, і любови, і здорового розуму.</v>
      <v id="8">Тож, не соромся засвідчення Господа нашого, ні мене, Його в'язня, але страждай з Євангелією за силою Бога,</v>
      <v id="9">що нас спас і покликав святим покликом, не за наші діла, але з волі Своєї та з благодаті, що нам дана в Христі Ісусі попереду вічних часів.</v>
      <v id="10">А тепер об'явилась через з'явлення Спасителя нашого Христа Ісуса, що й смерть зруйнував, і вивів на світло життя та нетління Євангелією,</v>
      <v id="11">що для неї я був настановлений за проповідника, апостола й учителя.</v>
      <v id="12">З цієї причини й терплю я оце, але не соромлюсь, бо знаю, в Кого я ввірував та впевнився, що має Він силу заховати на той день заставу мою.</v>
      <v id="13">Май же за взір здорових слів ті, які від мене почув ти у вірі й любові, що в Христі Ісусі вона.</v>
      <v id="14">Добро припоручене стережи Святим Духом, що в нас пробуває.</v>
      <v id="15">Ти знаєш оце, що відвернулись від мене всі, хто в Азії, а між ними Фігел та Гермоген.</v>
      <v id="16">Хай Господь подасть милосердя Онисифоровому дому, бо він часто мене підкріпляв і кайданів моїх не соромився.</v>
      <v id="17">А коли він до Риму прибув, шукав мене пильно й знайшов,</v>
      <v id="18">хай Господь йому дасть знайти милість від Господа в день той, скільки ж він послужив був в Ефесі мені, ти відаєш краще!</v>
    </c>
    <c id="2">
      <v id="1">Отож, сину мій, зміцняйся в благодаті, що в Христі Ісусі вона!</v>
      <v id="2">А що чув ти від мене при багатьох свідках, те передай вірним людям, що будуть спроможні й інших навчити.</v>
      <v id="3">А ти терпи лихо, як добрий вояк Христа Ісуса!</v>
      <v id="4">Бо жаден вояк не в'яжеться в справи життя, аби догодити тому, хто військо збирає.</v>
      <v id="5">А як хто йде на змаги, то вінка не одержує, якщо незаконно змагається.</v>
      <v id="6">Трудящому хліборобові належиться першому покуштувати з плоду.</v>
      <v id="7">Розумій, що я говорю. А Господь нехай дасть тобі розум у всьому.</v>
      <v id="8">Пам'ятай про Ісуса Христа з насіння Давидового, що воскрес із мертвих, за моєю Євангелією,</v>
      <v id="9">за яку я терплю муки аж до ув'язнення, як той злочинець. Але Слова Божого не ув'язнити!</v>
      <v id="10">Через це переношу я все ради вибраних, щоб і вони доступили спасіння, що в Христі Ісусі, зо славою вічною.</v>
      <v id="11">Вірне слово: коли разом із Ним ми померли, то й житимемо разом із Ним!</v>
      <v id="12">А коли терпимо, то будемо разом також царювати. А коли відцураємось, то й Він відцурається нас!</v>
      <v id="13">А коли ми невірні, зостається Він вірним, бо не може зректися Самого Себе!</v>
      <v id="14">Нагадуй про це й заклинай перед Богом, щоб не сперечались словами, бо нінащо воно, хіба слухачам на руїну.</v>
      <v id="15">Силкуйся поставити себе перед Богом гідним, працівником бездоганним, що вірно навчає науки правди.</v>
      <v id="16">Стережися ж базікань марних, бо вони ще більше провадять до безбожности,</v>
      <v id="17">а їхнє слово, як рак, буде ширитися. Від таких Гіменей і Філіт,</v>
      <v id="18">що вони погрішилися в правді, казавши, що воскресіння було вже, і віру деяких руйнують.</v>
      <v id="19">Та однако стоїть міцна Божа основа та має печатку оцю: Господь знає тих, хто Його, та: Нехай від неправди відступиться всякий, хто Господнє Ім'я називає!</v>
      <v id="20">А в великому домі знаходиться посуд не тільки золотий та срібний, але й дерев'яний та глиняний, і одні посудини на честь, а другі на нечесть.</v>
      <v id="21">Отож, хто від цього очистить себе, буде посуд на честь, освячений, потрібний Володареві, приготований на всяке добре діло.</v>
      <v id="22">Стережися молодечих пожадливостей, тримайся правди, віри, любови, миру з тими, хто Господа кличе від чистого серця.</v>
      <v id="23">А від нерозумних та від невчених змагань ухиляйся, знавши, що вони родять сварки.</v>
      <v id="24">А раб Господній не повинен сваритись, але бути привітним до всіх, навчальним, до лиха терплячим,</v>
      <v id="25">що навчав би противників із лагідністю, чи Бог їм не дасть покаяння, щоб правду пізнати,</v>
      <v id="26">щоб визволитися від сітки диявола, що він уловив їх для роблення волі своєї.</v>
    </c>
    <c id="3">
      <v id="1">Знай же ти це, що останніми днями настануть тяжкі часи.</v>
      <v id="2">Будуть бо люди тоді самолюбні, грошолюбні, зарозумілі, горді, богозневажники, батькам неслухняні, невдячні, непобожні,</v>
      <v id="3">нелюбовні, запеклі, осудливі, нестримливі, жорстокі, ненависники добра,</v>
      <v id="4">зрадники, нахабні, бундючні, що більше люблять розкоші, аніж люблять Бога,</v>
      <v id="5">вони мають вигляд благочестя, але сили його відреклися. Відвертайсь від таких!</v>
      <v id="6">До них бо належать і ті, хто пролазить до хат та зводить жінок, гріхами обтяжених, ведених усякими пожадливостями,</v>
      <v id="7">що вони завжди вчаться, та ніколи не можуть прийти до пізнання правди.</v>
      <v id="8">Як Янній та Ямврій протиставилися були Мойсеєві, так і ці протиставляться правді, люди зіпсутого розуму, неуки щодо віри.</v>
      <v id="9">Та більше не матимуть успіху, бо всім виявиться їхній безум, як і з тими було.</v>
      <v id="10">Ти ж пішов услід за мною наукою, поступованням, заміром, вірою, витривалістю, любов'ю, терпеливістю,</v>
      <v id="11">переслідуваннями та стражданнями, що спіткали були мене в Антіохії, в Іконії, у Лістрах, такі переслідування переніс я, та Господь від усіх мене визволив.</v>
      <v id="12">Та й усі, хто хоче жити побожно у Христі Ісусі, будуть переслідувані.</v>
      <v id="13">А люди лихі та дурисвіти матимуть успіх у злому, зводячи й зведені бувши.</v>
      <v id="14">А ти в тім пробувай, чого тебе навчено, і що тобі звірено, відаючи тих, від кого навчився був ти.</v>
      <v id="15">І ти знаєш з дитинства Писання святе, що може зробити тебе мудрим на спасіння вірою в Христа Ісуса.</v>
      <v id="16">Усе Писання Богом надхнене, і корисне до навчання, до докору, до направи, до виховання в праведності,</v>
      <v id="17">щоб Божа людина була досконала, до всякого доброго діла готова.</v>
    </c>
    <c id="4">
      <v id="1">Отже, я свідкую тобі перед Богом і Христом Ісусом, що Він має судити живих і мертвих за Свого приходу та за Свого Царства.</v>
      <v id="2">Проповідуй Слово, допоминайся вчасно-невчасно, докоряй, забороняй, переконуй з терпеливістю та з наукою.</v>
      <v id="3">Настане бо час, коли здорової науки не будуть триматись, але за своїми пожадливостями виберуть собі вчителів, щоб вони їхні вуха влещували.</v>
      <v id="4">Вони слух свій від правди відвернуть та до байок нахиляться.</v>
      <v id="5">Але ти будь пильний у всьому, терпи лихо, виконуй працю благовісника, сповняй свою службу.</v>
      <v id="6">Бо я вже за жертву стаю, і час відходу мого вже настав.</v>
      <v id="7">Я змагався добрим змагом, свій біг закінчив, віру зберіг.</v>
      <v id="8">Наостанку мені призначається вінок праведности, якого мені того дня дасть Господь, Суддя праведний; і не тільки мені, але й усім, хто прихід Його полюбив.</v>
      <v id="9">Подбай незабаром прибути до мене.</v>
      <v id="10">Бо Димас мене кинув, цей вік полюбивши, і пішов до Солуня, Крискент до Галатії, Тит до Далматії.</v>
      <v id="11">Зо мною сам тільки Лука. Візьми Марка, і приведи з собою, бо мені він потрібний для служби.</v>
      <v id="12">А Тихика послав я в Ефес.</v>
      <v id="13">Як будеш іти, то плаща принеси, що його я в Троаді зоставив у Карпа, і книжки, особливо пергаменові.</v>
      <v id="14">Котляр Олександер накоїв був лиха чимало мені... Нехай Господь йому віддасть за його вчинками!</v>
      <v id="15">Стережись його й ти, бо він міцно противився нашим словам!</v>
      <v id="16">При першій моїй обороні жаден не був при мені, але всі покинули мене... Хай Господь їм того не полічить!</v>
      <v id="17">Але Господь став при мені та й мене підкріпив, щоб проповідь виконалась через мене, та щоб усі погани почули її. І я визволився з пащі лев'ячої...</v>
      <v id="18">А від усякого вчинку лихого Господь мене визволить та збереже для Свого Небесного Царства. Йому слава на віки вічні, амінь!</v>
      <v id="19">Поздоров Прискиллу й Акилу та дім Онисифора.</v>
      <v id="20">Ераст позостався в Коринті, а Трохима лишив я слабого в Мілеті.</v>
      <v id="21">Попильнуй прийти до зими. Вітає тебе Еввул, і Пуд, і Лин, і Клавдія, і вся браття.</v>
      <v id="22">Господь з твоїм духом! Благодать з вами! Амінь.</v>
    </c>
  </book>
</usfx>
