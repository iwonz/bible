<?xml version="1.0" encoding="UTF-8"?>
<usfx version="2.5">
  <book id="2JOHN">
    <c id="1">
      <v id="1">Старець вибраній пані та дітям її, яких я поправді люблю, і не тільки я, але й усі, хто правду пізнав,</v>
      <v id="2">за правду, що в нас пробуває й повік буде з нами:</v>
      <v id="3">нехай буде з вами благодать, милість, мир від Бога Отця та Ісуса Христа, Сина Отцевого, у правді та в любові!</v>
      <v id="4">Я дуже зрадів, що між дітьми твоїми знайшов таких, що ходять у правді, як заповідь ми прийняли від Отця.</v>
      <v id="5">І тепер я благаю тебе, пані, не так, ніби пишу тобі нову заповідь, але ту, яку маємо від початку, щоб ми любили один одного!</v>
      <v id="6">А любов ця щоб ми жили згідно з Його заповідями. Це та заповідь, яку ви чули від початку, щоб ви згідно з нею жили.</v>
      <v id="7">Бо в світ увійшло багато обманців, які не визнають Ісуса Христа, що прийшов був у тілі. Такий то обманець та антихрист!</v>
      <v id="8">Пильнуйте себе, щоб ви не згубили того, над чим працювали, але щоб прийняли повну нагороду.</v>
      <v id="9">Кожен, хто робить переступ та не пробуває в науці Христовій, той Бога не має. А хто пробуває в науці Його, той має і Отця, і Сина.</v>
      <v id="10">Коли хто приходить до вас, але не приносить науки цієї, не приймайте до дому його, і не вітайте його!</v>
      <v id="11">Хто бо вітає його, той участь бере в лихих учинках його.</v>
      <v id="12">Багато я мав написати до вас, але не схотів на папері й чорнилом. Та маю надію прибути до вас, і говорити устами до уст, щоб повна була ваша радість!</v>
      <v id="13">Вітають тебе діти вибраної сестри твоєї. Амінь.</v>
    </c>
  </book>
</usfx>
