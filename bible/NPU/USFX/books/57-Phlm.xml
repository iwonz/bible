<?xml version="1.0" encoding="UTF-8"?>
<usfx version="2.5">
  <book id="PHLM">
    <c id="1">
      <v id="1">Павло, в'язень Христа Ісуса, та брат Тимофій, улюбленому Филимонові й співробітникові нашому,</v>
      <v id="2">і сестрі любій Апфії, і співвойовникові нашому Архипові, і Церкві домашній твоїй:</v>
      <v id="3">благодать вам і мир від Бога Отця нашого й Господа Ісуса Христа!</v>
      <v id="4">Я завсіди дякую Богові моєму, коли тебе згадую в молитвах своїх.</v>
      <v id="5">Бо я чув про любов твою й віру, яку маєш до Господа Ісуса, і до всіх святих,</v>
      <v id="6">щоб спільність віри твоєї діяльна була в пізнанні всякого добра, що в нас для Христа.</v>
      <v id="7">Бо ми маємо радість велику й потіху в любові твоїй, серця бо святих заспокоїв ти, брате.</v>
      <v id="8">Через це, хоч я маю велику відвагу в Христі подавати накази тобі про потрібне,</v>
      <v id="9">але більше з любови благаю я, як Павло, старий, тепер же ще й в'язень Христа Ісуса.</v>
      <v id="10">Благаю тебе про сина свого, про Онисима, що його породив я в кайданах своїх.</v>
      <v id="11">Колись то для тебе він був непотрібний, тепер же для тебе й для мене він дуже потрібний.</v>
      <v id="12">Тобі я вертаю його, того, хто є неначе серце моє.</v>
      <v id="13">Я хотів був тримати його при собі, щоб він замість тебе мені послужив у кайданах за Євангелію,</v>
      <v id="14">та без волі твоєї нічого робити не хотів я, щоб твій добрий учинок не був ніби вимушений, але добровільний.</v>
      <v id="15">Бо може для того він був розлучився на час, щоб навіки прийняв ти його,</v>
      <v id="16">і вже не як раба, але вище від раба, як брата улюбленого, особливо для мене, а тим більше для тебе, і за тілом, і в Господі.</v>
      <v id="17">Отож, коли маєш за друга мене, то прийми його, як мене.</v>
      <v id="18">Коли ж він чим скривдив тебе або винен тобі, полічи це мені.</v>
      <v id="19">Я, Павло, написав це рукою своєю: Я віддам, щоб тобі не казати, що ти навіть самого себе мені винен.</v>
      <v id="20">Так, брате, нехай я одержу те, що від тебе прохаю в Господі. Заспокой моє серце в Христі!</v>
      <v id="21">Пересвідчений я про слухняність твою, і тобі написав оце, відаючи, що ти зробиш і більше, ніж я говорю.</v>
      <v id="22">А разом мені приготуй і помешкання, бо надіюся я, що за ваші молитви я буду дарований вам.</v>
      <v id="23">Вітає тебе Епафрас, мій співв'язень у Христі Ісусі,</v>
      <v id="24">Марко, Аристарх, Димас, Лука, мої співробітники.</v>
      <v id="25">Благодать Господа Ісуса Христа з вашим духом! Амінь.</v>
    </c>
  </book>
</usfx>
