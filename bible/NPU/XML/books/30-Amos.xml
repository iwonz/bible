<?xml version='1.0' encoding='utf-8'?>
<Book osisId="Amos" sblId="Amos" name="Амос" shortName="Ам" orderIndex="29" chaptersCount="9" versesCount="146">
  <chapters>
    <Chapter osisId="Amos.1" sblId="Amos 1" name="Амос 1" shortName="Ам 1" orderIndex="0" versesCount="15">
      <verses>
        <Verse osisId="Amos.1.1" sblId="Amos 1:1" name="Амос 1:1" shortName="Ам 1:1" orderIndex="0">Слова Амоса, що був між вівчарями з Текої, які він бачив на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом.</Verse>
        <Verse osisId="Amos.1.2" sblId="Amos 1:2" name="Амос 1:2" shortName="Ам 1:2" orderIndex="1">І він проказав: Загримить із Сіону Господь, і з Єрусалиму Свій голос подасть, і впадуть пасовища пастуші в жалобу та всохне вершина Кармелу!</Verse>
        <Verse osisId="Amos.1.3" sblId="Amos 1:3" name="Амос 1:3" shortName="Ам 1:3" orderIndex="2">Так говорить Господь: За три переступи Дамаску й за чотири цього не прощу: за те, що вони молотили Ґілеада ціпами залізними.</Verse>
        <Verse osisId="Amos.1.4" sblId="Amos 1:4" name="Амос 1:4" shortName="Ам 1:4" orderIndex="3">І пошлю Я огонь на дім Хазаїла, і пожере він палати Бен-Гадада.</Verse>
        <Verse osisId="Amos.1.5" sblId="Amos 1:5" name="Амос 1:5" shortName="Ам 1:5" orderIndex="4">І зламаю засува Дамаску, і мешканця витну з долини Авен, і того, хто держатиме берло з Бет-Едене, і арамський народ піде в Кір на вигнання, говорить Господь.</Verse>
        <Verse osisId="Amos.1.6" sblId="Amos 1:6" name="Амос 1:6" shortName="Ам 1:6" orderIndex="5">Так говорить Господь: За три переступи Аззи й за чотири цього не прощу: що всіх гнали в полон, щоб віддати Едомові.</Verse>
        <Verse osisId="Amos.1.7" sblId="Amos 1:7" name="Амос 1:7" shortName="Ам 1:7" orderIndex="6">І пошлю Я огонь на мур Ґази, і поїсть він палати її.</Verse>
        <Verse osisId="Amos.1.8" sblId="Amos 1:8" name="Амос 1:8" shortName="Ам 1:8" orderIndex="7">І мешканця витну з Ашдоду, і берлодержця з Ашкелону, і зверну Свою руку на Екрон, і вигинуть рештки филистимлян, говорить Господь.</Verse>
        <Verse osisId="Amos.1.9" sblId="Amos 1:9" name="Амос 1:9" shortName="Ам 1:9" orderIndex="8">Так говорить Господь: За три переступи Тиру й за чотири цього не прощу: за те, що він видав усіх на вигнання в Едом, і не пам'ятав заповіту братів.</Verse>
        <Verse osisId="Amos.1.10" sblId="Amos 1:10" name="Амос 1:10" shortName="Ам 1:10" orderIndex="9">І пошлю Я огонь на мур Тиру, і пожере він палати його!</Verse>
        <Verse osisId="Amos.1.11" sblId="Amos 1:11" name="Амос 1:11" shortName="Ам 1:11" orderIndex="10">Так говорить Господь: За три переступи Едому й за чотири цього не прощу: за те, що мечем він гнав брата свого, і знищив своє милосердя, свій гнів завжди стеріг, а лютість свою пильнував повсякчасно.</Verse>
        <Verse osisId="Amos.1.12" sblId="Amos 1:12" name="Амос 1:12" shortName="Ам 1:12" orderIndex="11">І пошлю Я огонь до Теману і пожере він палати Боцри!</Verse>
        <Verse osisId="Amos.1.13" sblId="Amos 1:13" name="Амос 1:13" shortName="Ам 1:13" orderIndex="12">Так говорить Господь: За три переступи Аммонових синів й за чотири цього не прощу: за те, що пороли ґілеадських вагітних, щоб поширити границі свої!</Verse>
        <Verse osisId="Amos.1.14" sblId="Amos 1:14" name="Амос 1:14" shortName="Ам 1:14" orderIndex="13">І огонь запалю Я на мурі Рабби, і пожере він палати її, із криком в день бою, із вихром в день бурі.</Verse>
        <Verse osisId="Amos.1.15" sblId="Amos 1:15" name="Амос 1:15" shortName="Ам 1:15" orderIndex="14">І піде їхній цар на вигнання, він і князі його разом, говорить Господь.</Verse>
      </verses>
    </Chapter>
    <Chapter osisId="Amos.2" sblId="Amos 2" name="Амос 2" shortName="Ам 2" orderIndex="1" versesCount="16">
      <verses>
        <Verse osisId="Amos.2.1" sblId="Amos 2:1" name="Амос 2:1" shortName="Ам 2:1" orderIndex="0">Так говорить Господь: За три переступи Моава й за чотири цього не прощу: за те, що спалив на вапно кості едомського царя!</Verse>
        <Verse osisId="Amos.2.2" sblId="Amos 2:2" name="Амос 2:2" shortName="Ам 2:2" orderIndex="1">І пошлю Я огонь на Моава, і пожере він палати Керіййоту, і загине Моав серед галасу, серед крику, при голосі рога.</Verse>
        <Verse osisId="Amos.2.3" sblId="Amos 2:3" name="Амос 2:3" shortName="Ам 2:3" orderIndex="2">І витну суддю з-серед нього, а з ним позабиваю князів його всіх, говорить Господь.</Verse>
        <Verse osisId="Amos.2.4" sblId="Amos 2:4" name="Амос 2:4" shortName="Ам 2:4" orderIndex="3">Так говорить Господь: За три прогріхи Юди й за чотири цього не прощу: за те, що повідкидали Господній Закон, і постанов Його не стерегли, і що на манівці їх звели їхні лжебоги, за якими пішли їхні батьки.</Verse>
        <Verse osisId="Amos.2.5" sblId="Amos 2:5" name="Амос 2:5" shortName="Ам 2:5" orderIndex="4">І пошлю Я на Юду огонь, і пожере він палати Єрусалиму!</Verse>
        <Verse osisId="Amos.2.6" sblId="Amos 2:6" name="Амос 2:6" shortName="Ам 2:6" orderIndex="5">Так говорить Господь: За три переступи Ізраїлеві й за чотири цього не прощу: за те, що за срібло вони продають справедливого, а за чоботи вбогого!</Verse>
        <Verse osisId="Amos.2.7" sblId="Amos 2:7" name="Амос 2:7" shortName="Ам 2:7" orderIndex="6">Вони топчуть у земному поросі голову бідних, а дорогу сумирних викривлюють. А син й його батько вчащають до однієї блудниці, щоб святе Моє Ймення зневажити.</Verse>
        <Verse osisId="Amos.2.8" sblId="Amos 2:8" name="Амос 2:8" shortName="Ам 2:8" orderIndex="7">І вони стелять одіж заставлену, щоб півлежати при кожному жертівнику, і п'ють в домі Бога свого вино від покараних.</Verse>
        <Verse osisId="Amos.2.9" sblId="Amos 2:9" name="Амос 2:9" shortName="Ам 2:9" orderIndex="8">І Я вигубив був з-перед них Аморея, що його височінь, як високий той кедр, і він міцний, як дуб. Та Я плід його знищив згори, а здолу коріння його.</Verse>
        <Verse osisId="Amos.2.10" sblId="Amos 2:10" name="Амос 2:10" shortName="Ам 2:10" orderIndex="9">А вас Я був вивів із краю єгипетського, і сорок років провадив пустинею вас, щоб ви Край аморейський успадкували.</Verse>
        <Verse osisId="Amos.2.11" sblId="Amos 2:11" name="Амос 2:11" shortName="Ам 2:11" orderIndex="10">І пророків Я збуджував з ваших синів, а з ваших юнців назореїв. Хіба ж то не так, синове Ізраїлеві? говорить Господь.</Verse>
        <Verse osisId="Amos.2.12" sblId="Amos 2:12" name="Амос 2:12" shortName="Ам 2:12" orderIndex="11">А ви назореїв поїли вином, а пророкам наказували й говорили: Не пророкуйте!</Verse>
        <Verse osisId="Amos.2.13" sblId="Amos 2:13" name="Амос 2:13" shortName="Ам 2:13" orderIndex="12">Отож Я потисну на вас, як тисне снопами наповнений віз,</Verse>
        <Verse osisId="Amos.2.14" sblId="Amos 2:14" name="Амос 2:14" shortName="Ам 2:14" orderIndex="13">і згине й в моторного втеча, і потужний не втримає сили своєї, а лицар свого життя не врятує.</Verse>
        <Verse osisId="Amos.2.15" sblId="Amos 2:15" name="Амос 2:15" shortName="Ам 2:15" orderIndex="14">І не встоїть із лука стрілець, і своїми ногами прудкий не втече, і верхівець не врятує свого життя.</Verse>
        <Verse osisId="Amos.2.16" sblId="Amos 2:16" name="Амос 2:16" shortName="Ам 2:16" orderIndex="15">І наймужніший з лицарства нагим утече того дня, говорить Господь.</Verse>
      </verses>
    </Chapter>
    <Chapter osisId="Amos.3" sblId="Amos 3" name="Амос 3" shortName="Ам 3" orderIndex="2" versesCount="15">
      <verses>
        <Verse osisId="Amos.3.1" sblId="Amos 3:1" name="Амос 3:1" shortName="Ам 3:1" orderIndex="0">Послухайте слова того, що Господь говорив проти вас, синове Ізраїлеві, на ввесь оцей рід, що його Я підніс був із краю єгипетського, промовляючи:</Verse>
        <Verse osisId="Amos.3.2" sblId="Amos 3:2" name="Амос 3:2" shortName="Ам 3:2" orderIndex="1">Тільки вас Я пізнав зо всіх родів землі, тому вас навіщу за всі ваші провини!</Verse>
        <Verse osisId="Amos.3.3" sblId="Amos 3:3" name="Амос 3:3" shortName="Ам 3:3" orderIndex="2">Чи йдуть двоє разом, якщо не умовились?</Verse>
        <Verse osisId="Amos.3.4" sblId="Amos 3:4" name="Амос 3:4" shortName="Ам 3:4" orderIndex="3">Чи реве в лісі лев, як нема йому здобичі? Чи левчук видає голос свій із своєї нори, якщо він не зловив?</Verse>
        <Verse osisId="Amos.3.5" sblId="Amos 3:5" name="Амос 3:5" shortName="Ам 3:5" orderIndex="4">Чи впаде на землі пташка в сітку, як немає сільця? Чи підійметься сітка з землі, як нічого не зловить?</Verse>
        <Verse osisId="Amos.3.6" sblId="Amos 3:6" name="Амос 3:6" shortName="Ам 3:6" orderIndex="5">Чи в місті засурмлять у сурму, а народ не тремтітиме? Чи станеться в місті нещастя, що його не Господь допустив?</Verse>
        <Verse osisId="Amos.3.7" sblId="Amos 3:7" name="Амос 3:7" shortName="Ам 3:7" orderIndex="6">Бо не чинить нічого Господь Бог, не виявивши таємниці Своєї Своїм рабам пророкам.</Verse>
        <Verse osisId="Amos.3.8" sblId="Amos 3:8" name="Амос 3:8" shortName="Ам 3:8" orderIndex="7">Лев зареве, хто того не злякається? Господь Бог заговорить, хто пророкувати не буде?</Verse>
        <Verse osisId="Amos.3.9" sblId="Amos 3:9" name="Амос 3:9" shortName="Ам 3:9" orderIndex="8">Розголосіть над палацами в Ашдоді, і над палатами в краї єгипетському, та й скажіть: Позбирайтеся на горах Самарії, і побачте велике збентеження в ній, та утиск у ній!</Verse>
        <Verse osisId="Amos.3.10" sblId="Amos 3:10" name="Амос 3:10" shortName="Ам 3:10" orderIndex="9">І правдиво не вміють робити вони, говорить Господь, насильство громадять та грабунок в палатах своїх.</Verse>
        <Verse osisId="Amos.3.11" sblId="Amos 3:11" name="Амос 3:11" shortName="Ам 3:11" orderIndex="10">Тому так Господь Бог промовляє: Ворог обляже навколо цієї землі, і скине із тебе він силу твою, і пограбовані будуть палати твої.</Verse>
        <Verse osisId="Amos.3.12" sblId="Amos 3:12" name="Амос 3:12" shortName="Ам 3:12" orderIndex="11">Так говорить Господь: Як часом рятує пастух з пащі лев'ячої дві коліні, або пипку вуха, так будуть врятовані діти Ізраїлеві, що сидять в Самарії в закуточку ліжка, та на адамашку постелі.</Verse>
        <Verse osisId="Amos.3.13" sblId="Amos 3:13" name="Амос 3:13" shortName="Ам 3:13" orderIndex="12">Послухайте ви та й засвідчіть ув Якововім домі, говорить Господь Бог, Бог Саваот.</Verse>
        <Verse osisId="Amos.3.14" sblId="Amos 3:14" name="Амос 3:14" shortName="Ам 3:14" orderIndex="13">Бо в той день, коли Я покараю Ізраїля за провини його, то Я покараю за жертівники Бет-Елу, і будуть відрубані роги жертівника, і на землю попадають.</Verse>
        <Verse osisId="Amos.3.15" sblId="Amos 3:15" name="Амос 3:15" shortName="Ам 3:15" orderIndex="14">І Я розіб'ю дім зимовий разом з домом літнім, і загинуть доми із слонової кости, і не стане багато домів, говорить Господь.</Verse>
      </verses>
    </Chapter>
    <Chapter osisId="Amos.4" sblId="Amos 4" name="Амос 4" shortName="Ам 4" orderIndex="3" versesCount="13">
      <verses>
        <Verse osisId="Amos.4.1" sblId="Amos 4:1" name="Амос 4:1" shortName="Ам 4:1" orderIndex="0">Послухайте слова оцього, корови башанські, які на горі самарійській, що тиснете бідних, торощите вбогих, що своїм хазяям ви говорите: Принеси, і ми будемо пити!</Verse>
        <Verse osisId="Amos.4.2" sblId="Amos 4:2" name="Амос 4:2" shortName="Ам 4:2" orderIndex="1">Присягав Господь Бог Своєю святістю, що ось дні настають на вас, і будуть тягти вас гаками, а ваших нащадків гачками для ловлення риби!</Verse>
        <Verse osisId="Amos.4.3" sblId="Amos 4:3" name="Амос 4:3" shortName="Ам 4:3" orderIndex="2">І ви повиходите виломами, кожна окремо собі, і кинетеся до Хермону, говорить Господь.</Verse>
        <Verse osisId="Amos.4.4" sblId="Amos 4:4" name="Амос 4:4" shortName="Ам 4:4" orderIndex="3">Прийдіть до Бет-Елу й грішіть, до Ґілґалу примножте грішити. І свої жертви приносьте щоранку, на три дні ваші десятини.</Verse>
        <Verse osisId="Amos.4.5" sblId="Amos 4:5" name="Амос 4:5" shortName="Ам 4:5" orderIndex="4">І з димом пустіть жертву вдячну квасну, і сповістіть добровільні дарунки, розголосіть, бо ви любите так, синове Ізраїлеві, говорить Господь Бог.</Verse>
        <Verse osisId="Amos.4.6" sblId="Amos 4:6" name="Амос 4:6" shortName="Ам 4:6" orderIndex="5">І тому Я вам дав чистоту зубів по всіх ваших містах, і брак хліба по всіх ваших місцях, та ви не вернулись до Мене, говорить Господь...</Verse>
        <Verse osisId="Amos.4.7" sblId="Amos 4:7" name="Амос 4:7" shortName="Ам 4:7" orderIndex="6">І Я стримав вам дощ за три місяці перед жнивами, і дощ посилав на одне місто, а на друге місто не посилав; одна ділянка була побита дощем, а ділянка, на яку не пустив Я дощу, висихала.</Verse>
        <Verse osisId="Amos.4.8" sblId="Amos 4:8" name="Амос 4:8" shortName="Ам 4:8" orderIndex="7">І два-три міста рушали до міста одного напитись води, але не насичувались, та ви не вернулись до Мене, говорить Господь...</Verse>
        <Verse osisId="Amos.4.9" sblId="Amos 4:9" name="Амос 4:9" shortName="Ам 4:9" orderIndex="8">Я бив вас посухою та зеленячкою, сарана жерла безліч ваших садків й виноградників ваших, і ваших фіґовниць та ваших олив, та ви не вернулись до Мене, говорить Господь...</Verse>
        <Verse osisId="Amos.4.10" sblId="Amos 4:10" name="Амос 4:10" shortName="Ам 4:10" orderIndex="9">Я на вас посилав моровицю, немов на Єгипет, мечем побивав ваших хлопців, полонячи разом і коней у вас, підіймав до ніздер сморід ваших таборів, та ви не вернулись до Мене, говорить Господь...</Verse>
        <Verse osisId="Amos.4.11" sblId="Amos 4:11" name="Амос 4:11" shortName="Ам 4:11" orderIndex="10">Я винищив вас, як Содом та Гоморру Бог винищив, і ви стали, немов головешка, з пожару врятована, та ви не вернулись до Мене, говорить Господь...</Verse>
        <Verse osisId="Amos.4.12" sblId="Amos 4:12" name="Амос 4:12" shortName="Ам 4:12" orderIndex="11">Тому то зроблю тобі так, о Ізраїлю, а що Я зроблю тобі це, приготуйся, Ізраїлю, до зустрічі Бога свого!</Verse>
        <Verse osisId="Amos.4.13" sblId="Amos 4:13" name="Амос 4:13" shortName="Ам 4:13" orderIndex="12">Бо це Той, що вформовує гори, і що створює вітра, що людині показує задум її, що робить зірницю темнотою, і ступає по згір'ях землі, Господь Бог Саваот Йому Ймення!</Verse>
      </verses>
    </Chapter>
    <Chapter osisId="Amos.5" sblId="Amos 5" name="Амос 5" shortName="Ам 5" orderIndex="4" versesCount="27">
      <verses>
        <Verse osisId="Amos.5.1" sblId="Amos 5:1" name="Амос 5:1" shortName="Ам 5:1" orderIndex="0">Послухайте слова цього, що я ним голосіння підношу за вас, о доме Ізраїлів!</Verse>
        <Verse osisId="Amos.5.2" sblId="Amos 5:2" name="Амос 5:2" shortName="Ам 5:2" orderIndex="1">Упала, і більше не встане та діва Ізраїлева! Вона кинена на свою землю, немає, хто звів би її!</Verse>
        <Verse osisId="Amos.5.3" sblId="Amos 5:3" name="Амос 5:3" shortName="Ам 5:3" orderIndex="2">Бо так Господь Бог промовляє: Місто, що виходило тисячею, позоставить лиш сотню, а те, що виходило сотнею, позоставить десятку для дому Ізраїля.</Verse>
        <Verse osisId="Amos.5.4" sblId="Amos 5:4" name="Амос 5:4" shortName="Ам 5:4" orderIndex="3">Бо так промовляє Господь до дому Ізраїлевого: Наверніться до Мене й живіть!</Verse>
        <Verse osisId="Amos.5.5" sblId="Amos 5:5" name="Амос 5:5" shortName="Ам 5:5" orderIndex="4">І не звертайтеся до Бет-Елу, і до Ґілґалу не приходьте, а через Беер-Шеву не переходьте, бо на вигнання Ґілґал конче піде, і марнотою стане Бет-Ел.</Verse>
        <Verse osisId="Amos.5.6" sblId="Amos 5:6" name="Амос 5:6" shortName="Ам 5:6" orderIndex="5">Наверніться до Господа, і будете жити, щоб Він не ввійшов, як огонь до Йосипового дому, і буде він жерти, та не буде кому погасити в Бет-Елі,</Verse>
        <Verse osisId="Amos.5.7" sblId="Amos 5:7" name="Амос 5:7" shortName="Ам 5:7" orderIndex="6">вони змінюють суд на полин, і кидають правду на землю.</Verse>
        <Verse osisId="Amos.5.8" sblId="Amos 5:8" name="Амос 5:8" shortName="Ам 5:8" orderIndex="7">Той, хто Волосожара й Оріона створив, Хто смертну темноту зміняє на ранок, а день затемняє на ніч, хто прикликує воду морську й виливає її на поверхню землі, Господь Ймення Йому!</Verse>
        <Verse osisId="Amos.5.9" sblId="Amos 5:9" name="Амос 5:9" shortName="Ам 5:9" orderIndex="8">Він наводить погибіль на сильного, і прийде погибіль твердині!</Verse>
        <Verse osisId="Amos.5.10" sblId="Amos 5:10" name="Амос 5:10" shortName="Ам 5:10" orderIndex="9">Вони ненавидять того, хто у брамі картає, і обриджують тим, хто говорить правдиве.</Verse>
        <Verse osisId="Amos.5.11" sblId="Amos 5:11" name="Амос 5:11" shortName="Ам 5:11" orderIndex="10">Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина!</Verse>
        <Verse osisId="Amos.5.12" sblId="Amos 5:12" name="Амос 5:12" shortName="Ам 5:12" orderIndex="11">Бо Я знаю про ваші численні провини і про ваші великі гріхи: тиснете ви справедливого, берете ви підкупа та викривляєте право убогих у брамі.</Verse>
        <Verse osisId="Amos.5.13" sblId="Amos 5:13" name="Амос 5:13" shortName="Ам 5:13" orderIndex="12">Тому то розумний мовчить цього часу, бо це час лихий.</Verse>
        <Verse osisId="Amos.5.14" sblId="Amos 5:14" name="Амос 5:14" shortName="Ам 5:14" orderIndex="13">Шукайте добра, а не зла, щоб вам жити, і буде із вами Господь, Бог Саваот, так, як кажете ви.</Verse>
        <Verse osisId="Amos.5.15" sblId="Amos 5:15" name="Амос 5:15" shortName="Ам 5:15" orderIndex="14">Ненавидьте зло й покохайте добро, і правосуддя поставте у брамі, може змилується Господь, Бог Саваот над решткою Йосипа.</Verse>
        <Verse osisId="Amos.5.16" sblId="Amos 5:16" name="Амос 5:16" shortName="Ам 5:16" orderIndex="15">Тому так промовляє Господь, Бог Саваот, Вседержитель: На майданах усіх голосіння, на всіх вулицях крики: ой, ой! І покличуть хліборобів на жалобу, і голосільниць, що вміють плачливі пісні,</Verse>
        <Verse osisId="Amos.5.17" sblId="Amos 5:17" name="Амос 5:17" shortName="Ам 5:17" orderIndex="16">і стане ридання по всіх виноградниках, бо Я перейду серед тебе, говорить Господь!</Verse>
        <Verse osisId="Amos.5.18" sblId="Amos 5:18" name="Амос 5:18" shortName="Ам 5:18" orderIndex="17">Горе тим, що жадають Господнього дня, нащо це вам день Господній? Він не світло, а темрява!</Verse>
        <Verse osisId="Amos.5.19" sblId="Amos 5:19" name="Амос 5:19" shortName="Ам 5:19" orderIndex="18">Це так, коли хто утікає від лева, і ведмідь спотикає його! І він убігає до дому, і оперся своєю рукою об стіну, аж гадюка кусає його...</Verse>
        <Verse osisId="Amos.5.20" sblId="Amos 5:20" name="Амос 5:20" shortName="Ам 5:20" orderIndex="19">Чи ж не є день Господній темнота, а не світло, і хіба він не темний, і сяйва немає у ньому?</Verse>
        <Verse osisId="Amos.5.21" sblId="Amos 5:21" name="Амос 5:21" shortName="Ам 5:21" orderIndex="20">Зненавидів Я, обридив Собі ваші свята, і не нюхаю жертов ваших зборів...</Verse>
        <Verse osisId="Amos.5.22" sblId="Amos 5:22" name="Амос 5:22" shortName="Ам 5:22" orderIndex="21">І коли принесете Мені цілопалення та хлібні жертви свої, Я Собі не вподобаю їх, а на мирні жертви ваші із ситих баранів не погляну...</Verse>
        <Verse osisId="Amos.5.23" sblId="Amos 5:23" name="Амос 5:23" shortName="Ам 5:23" orderIndex="22">Усунь же від Мене пісень своїх гук, і не почую Я рокоту гусел твоїх,</Verse>
        <Verse osisId="Amos.5.24" sblId="Amos 5:24" name="Амос 5:24" shortName="Ам 5:24" orderIndex="23">і хай тече правосуддя, немов та вода, а справедливість як сильний потік!</Verse>
        <Verse osisId="Amos.5.25" sblId="Amos 5:25" name="Амос 5:25" shortName="Ам 5:25" orderIndex="24">Чи ж жертви та хлібні приноси за тих сорок літ на пустині Мені ви приносили, доме Ізраїлів?</Verse>
        <Verse osisId="Amos.5.26" sblId="Amos 5:26" name="Амос 5:26" shortName="Ам 5:26" orderIndex="25">Ви ж носили Саккута, свойого царя, та Кевана, свої виображення, зорю ваших богів, що собі поробили.</Verse>
        <Verse osisId="Amos.5.27" sblId="Amos 5:27" name="Амос 5:27" shortName="Ам 5:27" orderIndex="26">Тому Я вас вижену геть за Дамаск, говорить Господь, що Бог Саваот Йому Ймення!</Verse>
      </verses>
    </Chapter>
    <Chapter osisId="Amos.6" sblId="Amos 6" name="Амос 6" shortName="Ам 6" orderIndex="5" versesCount="14">
      <verses>
        <Verse osisId="Amos.6.1" sblId="Amos 6:1" name="Амос 6:1" shortName="Ам 6:1" orderIndex="0">Горе безпечним на Сіоні, тим, хто надіється на самарійськую гору, тим шляхетним першого з народів, до яких прибуває Ізраїлів дім!</Verse>
        <Verse osisId="Amos.6.2" sblId="Amos 6:2" name="Амос 6:2" shortName="Ам 6:2" orderIndex="1">Перейдіть до Калне та й побачте, і звідти підіть до Гамату великого, і зійдіть до Ґату филистимлян! Чи ліпші вони від цих царств? Чи їхня границя більша за вашу границю?</Verse>
        <Verse osisId="Amos.6.3" sblId="Amos 6:3" name="Амос 6:3" shortName="Ам 6:3" orderIndex="2">День нещастя вважаєте ви за далекий, а час насильства зближаєте!</Verse>
        <Verse osisId="Amos.6.4" sblId="Amos 6:4" name="Амос 6:4" shortName="Ам 6:4" orderIndex="3">Ви вилежуєтеся на ложах з слонової кости і вивалюєтесь на постелях своїх, і їсте баранів із отари та ситих телят із обори.</Verse>
        <Verse osisId="Amos.6.5" sblId="Amos 6:5" name="Амос 6:5" shortName="Ам 6:5" orderIndex="4">Під гусла співаєте ви, мов Давид, ви музичні знаряддя собі видумляєте.</Verse>
        <Verse osisId="Amos.6.6" sblId="Amos 6:6" name="Амос 6:6" shortName="Ам 6:6" orderIndex="5">Ви вино попиваєте чашами, і намащуєтесь добірною оливою, і над спустошенням Йосипа не вболіваєте.</Verse>
        <Verse osisId="Amos.6.7" sblId="Amos 6:7" name="Амос 6:7" shortName="Ам 6:7" orderIndex="6">Тому вони підуть тепер на вигнання на чолі полонених, і перестане крик випещених.</Verse>
        <Verse osisId="Amos.6.8" sblId="Amos 6:8" name="Амос 6:8" shortName="Ам 6:8" orderIndex="7">Господь присягнув був Своєю душею, говорить Господь, Бог Саваот: Пишнотою Якова бриджу, і палати його Я ненавиджу, і видам те місто та все, що є в ньому.</Verse>
        <Verse osisId="Amos.6.9" sblId="Amos 6:9" name="Амос 6:9" shortName="Ам 6:9" orderIndex="8">І буде, якщо десять люда зостануться в домі одному, то й вони повмирають.</Verse>
        <Verse osisId="Amos.6.10" sblId="Amos 6:10" name="Амос 6:10" shortName="Ам 6:10" orderIndex="9">І його візьме родич та й спалить його, щоб винести кості із дому, і скаже до того, хто буде в середині дому: Чи ще є хто з тобою? А той відповість: Вже немає нікого! і скаже той: Тихше, бо не згадується Ймення Господа!</Verse>
        <Verse osisId="Amos.6.11" sblId="Amos 6:11" name="Амос 6:11" shortName="Ам 6:11" orderIndex="10">Бо Господь ось накаже, і ворог розіб'є великий той дім на відламки, а дім малий на тріски.</Verse>
        <Verse osisId="Amos.6.12" sblId="Amos 6:12" name="Амос 6:12" shortName="Ам 6:12" orderIndex="11">Чи бігають коні по скелі? Чи хто виоре море худобою? Таж ви суд обернули на гіркість, а плід справедливости на полин!</Verse>
        <Verse osisId="Amos.6.13" sblId="Amos 6:13" name="Амос 6:13" shortName="Ам 6:13" orderIndex="12">Ви марнотою тішитеся та говорите: Хіба ж ми не власною силою набули собі роги?</Verse>
        <Verse osisId="Amos.6.14" sblId="Amos 6:14" name="Амос 6:14" shortName="Ам 6:14" orderIndex="13">Бо ось Я поставлю народ проти вас, доме Ізраїлів, каже Господь, Бог Саваот, і вони вас потиснуть ізвідти, де йдуть до Гамату, аж до степового потоку!</Verse>
      </verses>
    </Chapter>
    <Chapter osisId="Amos.7" sblId="Amos 7" name="Амос 7" shortName="Ам 7" orderIndex="6" versesCount="17">
      <verses>
        <Verse osisId="Amos.7.1" sblId="Amos 7:1" name="Амос 7:1" shortName="Ам 7:1" orderIndex="0">Господь Бог учинив, що я бачив таке: Ось Він утворив сарану, коли почала виростати отава, і ось отава як по сінокосі царському!</Verse>
        <Verse osisId="Amos.7.2" sblId="Amos 7:2" name="Амос 7:2" shortName="Ам 7:2" orderIndex="1">І сталось, як вона вже пожерла траву на землі, я сказав: Господи, Боже, прости! Як же Яків устояти може, бо такий він малий?</Verse>
        <Verse osisId="Amos.7.3" sblId="Amos 7:3" name="Амос 7:3" shortName="Ам 7:3" orderIndex="2">І Господь пожалів був про те. Не станеться це, промовив Господь.</Verse>
        <Verse osisId="Amos.7.4" sblId="Amos 7:4" name="Амос 7:4" shortName="Ам 7:4" orderIndex="3">Господь Бог учинив, що я бачив таке: Ось Господь Бог покликав судитись огнем, і пожер той велику безодню, і частку пожер.</Verse>
        <Verse osisId="Amos.7.5" sblId="Amos 7:5" name="Амос 7:5" shortName="Ам 7:5" orderIndex="4">І сказав я: О, Господи, Боже, спини! Як же Яків устояти може, бо такий він малий?</Verse>
        <Verse osisId="Amos.7.6" sblId="Amos 7:6" name="Амос 7:6" shortName="Ам 7:6" orderIndex="5">І Господь пожалів був про те. Не станеться й це! сказав Господь Бог!</Verse>
        <Verse osisId="Amos.7.7" sblId="Amos 7:7" name="Амос 7:7" shortName="Ам 7:7" orderIndex="6">І Він знов учинив, що я бачив таке: Ось на мурі стрімкому стоїть Господь Бог, а в руці Його висок.</Verse>
        <Verse osisId="Amos.7.8" sblId="Amos 7:8" name="Амос 7:8" shortName="Ам 7:8" orderIndex="7">І промовив до мене Господь: Що ти бачиш, Амосе? А я відказав: Виска. І промовив Господь: Ось Я цього виска покладу посеред народу Мого, Ізраїля, уже більше йому не прощу!</Verse>
        <Verse osisId="Amos.7.9" sblId="Amos 7:9" name="Амос 7:9" shortName="Ам 7:9" orderIndex="8">І спустошіють жертовні підгірки Ісакові, і поруйновані будуть святині Ізраїлеві, і Я стану з мечем на дім Єровоамів.</Verse>
        <Verse osisId="Amos.7.10" sblId="Amos 7:10" name="Амос 7:10" shortName="Ам 7:10" orderIndex="9">І послав Амація, священик Бет-Елу, до Єровоама, царя Ізраїлевого, кажучи: Амос змовлюється на тебе серед Ізраїлевого дому, не може земля змістити всіх його слів!</Verse>
        <Verse osisId="Amos.7.11" sblId="Amos 7:11" name="Амос 7:11" shortName="Ам 7:11" orderIndex="10">Бо так говорить Амос: Єровоам помре від меча, а Ізраїль конче піде на вигнання з своєї землі!</Verse>
        <Verse osisId="Amos.7.12" sblId="Amos 7:12" name="Амос 7:12" shortName="Ам 7:12" orderIndex="11">І сказав Амація до Амоса: Ясновидче, іди, утікай собі до Юдиного краю, і їж там хліб, і там пророкуй.</Verse>
        <Verse osisId="Amos.7.13" sblId="Amos 7:13" name="Амос 7:13" shortName="Ам 7:13" orderIndex="12">А в Бет-Елі вже більше не будеш пророкувати, бо він святиня царя та дім царства.</Verse>
        <Verse osisId="Amos.7.14" sblId="Amos 7:14" name="Амос 7:14" shortName="Ам 7:14" orderIndex="13">І відповів Амос і сказав до Амації: Я не пророк, і не син я пророків, я пастух та оброблювач диких фіґовниць.</Verse>
        <Verse osisId="Amos.7.15" sblId="Amos 7:15" name="Амос 7:15" shortName="Ам 7:15" orderIndex="14">І взяв мене Господь від отари, і промовив до мене Господь: Іди, пророкуй Моєму народові Ізраїлеві!</Verse>
        <Verse osisId="Amos.7.16" sblId="Amos 7:16" name="Амос 7:16" shortName="Ам 7:16" orderIndex="15">А тепер послухай Господнього слова: Ти кажеш: Не будеш пророкувати на Ізраїля, і не будеш проповідувати на Ісаків дім.</Verse>
        <Verse osisId="Amos.7.17" sblId="Amos 7:17" name="Амос 7:17" shortName="Ам 7:17" orderIndex="16">Тому так промовляє Господь: Твоя жінка в місті буде блудлива, і сини твої та дочки твої попадають від меча, а земля твоя буде поділена шнуром, і ти помреш на нечистій землі, а Ізраїль конче піде на вигнання з своєї землі!</Verse>
      </verses>
    </Chapter>
    <Chapter osisId="Amos.8" sblId="Amos 8" name="Амос 8" shortName="Ам 8" orderIndex="7" versesCount="14">
      <verses>
        <Verse osisId="Amos.8.1" sblId="Amos 8:1" name="Амос 8:1" shortName="Ам 8:1" orderIndex="0">Господь Бог учинив, що я бачив таке: Ось кіш доспілих плодів.</Verse>
        <Verse osisId="Amos.8.2" sblId="Amos 8:2" name="Амос 8:2" shortName="Ам 8:2" orderIndex="1">І сказав Він: Що бачиш, Амосе? А я відказав: Кіш доспілих плодів. І промовив до мене Господь: Доспів кінець Моєму народові Ізраїлеві, уже більше йому не прощу!</Verse>
        <Verse osisId="Amos.8.3" sblId="Amos 8:3" name="Амос 8:3" shortName="Ам 8:3" orderIndex="2">І обернуться пісні в палатах на зойк того дня, говорить Господь Бог: буде трупів багато, бо ворог на кожному місці накидає їх!</Verse>
        <Verse osisId="Amos.8.4" sblId="Amos 8:4" name="Амос 8:4" shortName="Ам 8:4" orderIndex="3">Послухайте це, ви, що топчете бідного, і що прагнете винищити всіх убогих з землі,</Verse>
        <Verse osisId="Amos.8.5" sblId="Amos 8:5" name="Амос 8:5" shortName="Ам 8:5" orderIndex="4">кажучи: Коли то мине новомісяччя, щоб нам збіжжя продати? і субота, щоб нам відчинити збіжеві комори? Щоб зменшити ефу, і щоб шекля побільшити, і щоб викривляти обманну вагу,</Verse>
        <Verse osisId="Amos.8.6" sblId="Amos 8:6" name="Амос 8:6" shortName="Ам 8:6" orderIndex="5">щоб купувати за срібло нужденних, а вбогого за взуття, і попродати послід збіжевий?</Verse>
        <Verse osisId="Amos.8.7" sblId="Amos 8:7" name="Амос 8:7" shortName="Ам 8:7" orderIndex="6">Господь присягнув славою Якова: Не забуду ніколи усіх їхніх вчинків!</Verse>
        <Verse osisId="Amos.8.8" sblId="Amos 8:8" name="Амос 8:8" shortName="Ам 8:8" orderIndex="7">Чи не затрясеться від цього земля, і всі мешканці її не впадуть у жалобу? Вся вона захвилюється, мов та Ріка, і бурхливо поплине й обнизиться знов, немов річка Єгипту.</Verse>
        <Verse osisId="Amos.8.9" sblId="Amos 8:9" name="Амос 8:9" shortName="Ам 8:9" orderIndex="8">І станеться в день той, говорить Господь Бог, і вчиню захід сонця опівдні, і для землі серед світлого дня воно стемніє.</Verse>
        <Verse osisId="Amos.8.10" sblId="Amos 8:10" name="Амос 8:10" shortName="Ам 8:10" orderIndex="9">І оберну ваші свята в жалобу, а всі ваші пісні в голосіння, і на всі стегна спроваджу верету, а на всякую голову лисину, і вчиню це, немов та жалоба по одинакові, кінець же отого, немов гіркий день!</Verse>
        <Verse osisId="Amos.8.11" sblId="Amos 8:11" name="Амос 8:11" shortName="Ам 8:11" orderIndex="10">Ось дні настають, говорить Господь Бог, і голод пошлю Я на землю, не голод на хліб, і не спрагу на воду, але спрагу почути Господні слова!</Verse>
        <Verse osisId="Amos.8.12" sblId="Amos 8:12" name="Амос 8:12" shortName="Ам 8:12" orderIndex="11">І будуть ходити від моря до моря, і з півночі до сходу блукатимуть, щоб знайти слово Господа, та не знайдуть його!</Verse>
        <Verse osisId="Amos.8.13" sblId="Amos 8:13" name="Амос 8:13" shortName="Ам 8:13" orderIndex="12">Того дня будуть мліти від спраги вродливі дівчата та хлопці,</Verse>
        <Verse osisId="Amos.8.14" sblId="Amos 8:14" name="Амос 8:14" shortName="Ам 8:14" orderIndex="13">що клянуться гріхом самарійським та кажуть: Як живий твій Бог, Дане, і як жива дорога до Беер-Шеви! Та вони всі попадають, і більше не встануть...</Verse>
      </verses>
    </Chapter>
    <Chapter osisId="Amos.9" sblId="Amos 9" name="Амос 9" shortName="Ам 9" orderIndex="8" versesCount="15">
      <verses>
        <Verse osisId="Amos.9.1" sblId="Amos 9:1" name="Амос 9:1" shortName="Ам 9:1" orderIndex="0">Я бачив Господа, що стояв над жертівником, і Він сказав: Удар но по маковиці цих воріт, щоб затряслися пороги, і порозбивай їх на всіх їхніх головах, а їхній останок заб'ю Я мечем. Не втече їм втікач, і гонець не врятується в них!</Verse>
        <Verse osisId="Amos.9.2" sblId="Amos 9:2" name="Амос 9:2" shortName="Ам 9:2" orderIndex="1">Якщо б закопались вони до шеолу, то й звідти рука Моя їх забере, і якщо б піднялися на небо, то й звідти їх скину!</Verse>
        <Verse osisId="Amos.9.3" sblId="Amos 9:3" name="Амос 9:3" shortName="Ам 9:3" orderIndex="2">А якщо б поховались вони на верховині Кармелу, звідти вишукаю й заберу їх, а якщо на дні моря вони поховаються з-перед очей Моїх, то й там Я гадюці звелю, і вона їх покусає!</Verse>
        <Verse osisId="Amos.9.4" sblId="Amos 9:4" name="Амос 9:4" shortName="Ам 9:4" orderIndex="3">А якщо вони підуть в полон перед своїми ворогами, то й там накажу Я мечеві і він їх повбиває, і на них Я зверну Своє око на зле, а не на добре.</Verse>
        <Verse osisId="Amos.9.5" sblId="Amos 9:5" name="Амос 9:5" shortName="Ам 9:5" orderIndex="4">Бо коли Господь Бог Саваот доторкнеться землі, то розтане вона, і в жалобу впадуть всі мешканці її. І вся вона вийде, немов та Ріка, і мов річка Єгипту обнизиться.</Verse>
        <Verse osisId="Amos.9.6" sblId="Amos 9:6" name="Амос 9:6" shortName="Ам 9:6" orderIndex="5">Він будує на небі чертоги Свої, а Свій небозвід заклав над землею, воду морську Він кличе, і виливає її на поверхню землі, Господь Йому Ймення!</Verse>
        <Verse osisId="Amos.9.7" sblId="Amos 9:7" name="Амос 9:7" shortName="Ам 9:7" orderIndex="6">Хіба ж ви, Ізраїлеві сини, Мені не такі, як сини етіоплян? говорить Господь. Хіба ж не Ізраїля вивів Я з краю єгипетського, а филистимлян з Кафтору, а Арама із Кіру?</Verse>
        <Verse osisId="Amos.9.8" sblId="Amos 9:8" name="Амос 9:8" shortName="Ам 9:8" orderIndex="7">Ось очі Господа Бога на грішне це царство, і з поверхні землі його вигублю, та вигублюючи, не погублю дому Якового, говорить Господь.</Verse>
        <Verse osisId="Amos.9.9" sblId="Amos 9:9" name="Амос 9:9" shortName="Ам 9:9" orderIndex="8">Бо ось Я звелів, і серед народів усіх пересію Ізраїлів дім, як пересівається решетом, і жодне зеренце на землю не випаде!</Verse>
        <Verse osisId="Amos.9.10" sblId="Amos 9:10" name="Амос 9:10" shortName="Ам 9:10" orderIndex="9">Упадуть усі грішні народу Мого від меча, що говорять: Не досягне до нас і не стріне оце нас нещастя!</Verse>
        <Verse osisId="Amos.9.11" sblId="Amos 9:11" name="Амос 9:11" shortName="Ам 9:11" orderIndex="10">Того дня Я поставлю упалу Давидову скинію і проломи в ній загороджу, і поставлю руїни його, і відбудую його, як за днів стародавніх,</Verse>
        <Verse osisId="Amos.9.12" sblId="Amos 9:12" name="Амос 9:12" shortName="Ам 9:12" orderIndex="11">щоб решту Едому посіли вони, і всі ті народи, що в них кликалося Моє Ймення, говорить Господь, Який чинить оце.</Verse>
        <Verse osisId="Amos.9.13" sblId="Amos 9:13" name="Амос 9:13" shortName="Ам 9:13" orderIndex="12">Ось дні настають, говорить Господь, і орач із женцем зустрінеться, а топтач винограду із сіячем, і гори закрапають виноградовим соком, а всі взгір'я добром потечуть.</Verse>
        <Verse osisId="Amos.9.14" sblId="Amos 9:14" name="Амос 9:14" shortName="Ам 9:14" orderIndex="13">І долю народу Свого, Ізраїля, Я поверну, і побудую міста попустошені, і осядуть вони, і засадять вони виноградники, й питимуть їхнє вино, і порозводять садки, і будуть їсти їхній овоч.</Verse>
        <Verse osisId="Amos.9.15" sblId="Amos 9:15" name="Амос 9:15" shortName="Ам 9:15" orderIndex="14">І Я посаджу їх на їхній землі, і не будуть їх більш виривати з своєї землі, яку Я їм дав, говорить Господь, Бог твій!</Verse>
      </verses>
    </Chapter>
  </chapters>
</Book>