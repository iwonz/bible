<?xml version='1.0' encoding='utf-8'?>
<Book osisId="Mic" sblId="Mic" name="Михей" shortName="Мих" orderIndex="32" chaptersCount="7" versesCount="105">
  <chapters>
    <Chapter osisId="Mic.1" sblId="Mic 1" name="Михей 1" shortName="Мих 1" orderIndex="0" versesCount="16">
      <verses>
        <Verse osisId="Mic.1.1" sblId="Mic 1:1" name="Михей 1:1" shortName="Мих 1:1" orderIndex="0">Слово Господнє, що було до морешетського Михея за днів Йотама, Ахаза та Єзекії, Юдиних царів, яке він бачив на Самарію та Єрусалим.</Verse>
        <Verse osisId="Mic.1.2" sblId="Mic 1:2" name="Михей 1:2" shortName="Мих 1:2" orderIndex="1">Почуйте оце, всі народи, послухай, ти земле та все, що на ній! і хай буде за свідка на вас Господь Бог, Господь з храму святого Свого!</Verse>
        <Verse osisId="Mic.1.3" sblId="Mic 1:3" name="Михей 1:3" shortName="Мих 1:3" orderIndex="2">Бо Господь ось виходить із місця Свого, і Він сходить і ступає по висотах землі.</Verse>
        <Verse osisId="Mic.1.4" sblId="Mic 1:4" name="Михей 1:4" shortName="Мих 1:4" orderIndex="3">І топляться гори під Ним, і тануть долини, мов віск від огню, мов ті води, що ллються з узбіччя.</Verse>
        <Verse osisId="Mic.1.5" sblId="Mic 1:5" name="Михей 1:5" shortName="Мих 1:5" orderIndex="4">Усе це за провинення Якова, за гріхи дому Ізраїля. Хто провинення Якова, чи ж не Самарія? А хто гріх дому Юдиного, чи ж не Єрусалим?</Verse>
        <Verse osisId="Mic.1.6" sblId="Mic 1:6" name="Михей 1:6" shortName="Мих 1:6" orderIndex="5">І зроблю Самарію руїною в полі, за місце садити виноград, і повикидаю в долину каміння її, і відкрию основи її.</Verse>
        <Verse osisId="Mic.1.7" sblId="Mic 1:7" name="Михей 1:7" shortName="Мих 1:7" orderIndex="6">І потовчені будуть усі її ідоли, всі ж дарунки її за розпусту попалені будуть в огні, і всіх бовванів її Я віддам на спустошення. Бо зібрала вона від дарунків за блуд, і на подарунки за блуд це повернеться.</Verse>
        <Verse osisId="Mic.1.8" sblId="Mic 1:8" name="Михей 1:8" shortName="Мих 1:8" orderIndex="7">Над оцим голоситиму я та ридатиму, ходитиму босий й нагий, заводити буду, немов ті шакали, і буду тужити, як струсі!</Verse>
        <Verse osisId="Mic.1.9" sblId="Mic 1:9" name="Михей 1:9" shortName="Мих 1:9" orderIndex="8">Бо рани її невигойні, бо це аж до Юди прийшло, воно досягло аж до брами народу Мого, аж до Єрусалиму.</Verse>
        <Verse osisId="Mic.1.10" sblId="Mic 1:10" name="Михей 1:10" shortName="Мих 1:10" orderIndex="9">Цього не оголошуйте в Ґаті, і плакати не плачте, качайтесь по поросі в Бет-Леафрі.</Verse>
        <Verse osisId="Mic.1.11" sblId="Mic 1:11" name="Михей 1:11" shortName="Мих 1:11" orderIndex="10">Переходь собі ти, о мешканко Шафіру, нага, осоромлена, вже бо не вийде мешканка Цаанану, голосіння Бет-Гаецелу не дасть вам спинитися в ньому.</Verse>
        <Verse osisId="Mic.1.12" sblId="Mic 1:12" name="Михей 1:12" shortName="Мих 1:12" orderIndex="11">Бо мешканка Мароту чекала добра, та до єрусалимської брами зійшло оце лихо від Господа.</Verse>
        <Verse osisId="Mic.1.13" sblId="Mic 1:13" name="Михей 1:13" shortName="Мих 1:13" orderIndex="12">Запряжи баскі коні до воза, мешканко Лахішу! Ти початок гріха для сіонської доньки, бо знайшлись серед тебе провини Ізраїлеві,</Verse>
        <Verse osisId="Mic.1.14" sblId="Mic 1:14" name="Михей 1:14" shortName="Мих 1:14" orderIndex="13">тому то даси розводові листи на Морешет-Ґат. Доми Ахзіва омана для Ізраїлевих царів.</Verse>
        <Verse osisId="Mic.1.15" sblId="Mic 1:15" name="Михей 1:15" shortName="Мих 1:15" orderIndex="14">Спроваджу тобі ще спадкоємця Я, о мешканко Мареші, Аж по Адуллам прийде слава Ізраїля.</Verse>
        <Verse osisId="Mic.1.16" sblId="Mic 1:16" name="Михей 1:16" shortName="Мих 1:16" orderIndex="15">Зроби собі лисину та острижися за синів своїх любих, пошир свою лисину, мов ув орла, бо пішли на вигнання від тебе вони!</Verse>
      </verses>
    </Chapter>
    <Chapter osisId="Mic.2" sblId="Mic 2" name="Михей 2" shortName="Мих 2" orderIndex="1" versesCount="13">
      <verses>
        <Verse osisId="Mic.2.1" sblId="Mic 2:1" name="Михей 2:1" shortName="Мих 2:1" orderIndex="0">Горе тим, що задумують кривду і на ложах своїх учиняють лихе! За світла поранку виконують це, бо їхня рука має силу.</Verse>
        <Verse osisId="Mic.2.2" sblId="Mic 2:2" name="Михей 2:2" shortName="Мих 2:2" orderIndex="1">Якщо піль жадають, то грабують вони, а домів то хапають. І вони переслідують мужа та дома його, і чоловіка й спадки його.</Verse>
        <Verse osisId="Mic.2.3" sblId="Mic 2:3" name="Михей 2:3" shortName="Мих 2:3" orderIndex="2">Тому так промовляє Господь: Ось Я замишляю на цей рід лихе, що ший своїх з нього не визволите, і ходити не будете гордо, бо це час лихий.</Verse>
        <Verse osisId="Mic.2.4" sblId="Mic 2:4" name="Михей 2:4" shortName="Мих 2:4" orderIndex="3">Того дня проголосять на вас приповістку, і співатимуть пісню жалобну, говорячи: Сталось! До пня опустошені ми, уділ народу мого змінився, як це діткнуло мене! Наше поле поділене буде чужинцями,</Verse>
        <Verse osisId="Mic.2.5" sblId="Mic 2:5" name="Михей 2:5" shortName="Мих 2:5" orderIndex="4">тому в тебе не буде нікого, хто кидав би шнура мірничого, як жеребка на Господнім зібранні.</Verse>
        <Verse osisId="Mic.2.6" sblId="Mic 2:6" name="Михей 2:6" shortName="Мих 2:6" orderIndex="5">Не проповідуйте, та вони проповідують! Хай нам не проповідують, не досягне нас ганьба.</Verse>
        <Verse osisId="Mic.2.7" sblId="Mic 2:7" name="Михей 2:7" shortName="Мих 2:7" orderIndex="6">О ти, що звешся Яковів дім, чи змалів Дух Господній? Чи ці чини Його? Хіба добре не роблять слова Мої тому, хто ходить правдиво?</Verse>
        <Verse osisId="Mic.2.8" sblId="Mic 2:8" name="Михей 2:8" shortName="Мих 2:8" orderIndex="7">Ще вчора були ви народом Моїм, тепер же стаєте за ворога, з одежі верхньої плаща ви стягаєте з тих, хто проходить безпечно, як здобич війни.</Verse>
        <Verse osisId="Mic.2.9" sblId="Mic 2:9" name="Михей 2:9" shortName="Мих 2:9" orderIndex="8">Жінок Мого народу з приємного дому її виганяєте кожну, з дітей славу Мою ви берете навіки.</Verse>
        <Verse osisId="Mic.2.10" sblId="Mic 2:10" name="Михей 2:10" shortName="Мих 2:10" orderIndex="9">Устаньте й ідіть, бо тут не спочинок, це за занечищення ваше, що загладу для вас принесе, вирішальну загладу.</Verse>
        <Verse osisId="Mic.2.11" sblId="Mic 2:11" name="Михей 2:11" shortName="Мих 2:11" orderIndex="10">Коли б чоловік, який ходить за вітром, і брехню набрехав, говорячи: Буду тобі проповідувати про вино та про напій п'янкий, то був би він любим пророком оцьому народові.</Verse>
        <Verse osisId="Mic.2.12" sblId="Mic 2:12" name="Михей 2:12" shortName="Мих 2:12" orderIndex="11">Невідмінно зберу тебе всього, о Якове, невідмінно згромаджу останок Ізраїлів, разом поставлю його, як отару в Боцрі, як ту череду на пасовищі, і будуть гомоніти вони від многолюдства!</Verse>
        <Verse osisId="Mic.2.13" sblId="Mic 2:13" name="Михей 2:13" shortName="Мих 2:13" orderIndex="12">Перед ними виламувач піде, вони продеруться та браму перейдуть і вийдуть із неї. І піде їхній цар перед ними, а Господь на чолі їх!</Verse>
      </verses>
    </Chapter>
    <Chapter osisId="Mic.3" sblId="Mic 3" name="Михей 3" shortName="Мих 3" orderIndex="2" versesCount="12">
      <verses>
        <Verse osisId="Mic.3.1" sblId="Mic 3:1" name="Михей 3:1" shortName="Мих 3:1" orderIndex="0">А я відказав: Послухайте ж, голови Якова та начальники дому Ізраїля, чи ж не вам знати право?</Verse>
        <Verse osisId="Mic.3.2" sblId="Mic 3:2" name="Михей 3:2" shortName="Мих 3:2" orderIndex="1">Добро ви ненавидите та кохаєте зло, шкіру їхню здираєте з них, а їхнє тіло з костей їхніх.</Verse>
        <Verse osisId="Mic.3.3" sblId="Mic 3:3" name="Михей 3:3" shortName="Мих 3:3" orderIndex="2">Ви останок народу Мого їсте та стягаєте з них їхню шкіру, а їхні кості ламаєте, і січете, немов до горняти, і мов м'ясо в котел.</Verse>
        <Verse osisId="Mic.3.4" sblId="Mic 3:4" name="Михей 3:4" shortName="Мих 3:4" orderIndex="3">Вони тоді кликати будуть до Господа, та Він відповіді їм не дасть, і заховає обличчя Своє того часу від них, коли будуть робити лихі свої вчинки.</Verse>
        <Verse osisId="Mic.3.5" sblId="Mic 3:5" name="Михей 3:5" shortName="Мих 3:5" orderIndex="4">Так говорить Господь на пророків, що вводять народ Мій у блуд, що зубами своїми гризуть та покликують: Мир! А на того, хто їм не дає що до рота, на нього святую війну оголошують.</Verse>
        <Verse osisId="Mic.3.6" sblId="Mic 3:6" name="Михей 3:6" shortName="Мих 3:6" orderIndex="5">Тому буде вам ніч, щоб не стало видіння, і стемніє вам, щоб не чарувати. І над тими пророками сонце закотиться, і над ними потемніє день.</Verse>
        <Verse osisId="Mic.3.7" sblId="Mic 3:7" name="Михей 3:7" shortName="Мих 3:7" orderIndex="6">І посоромлені будуть такі прозорливці, і будуть застиджені чарівники, і всі вони свої уста закриють, бо не буде їм Божої відповіді.</Verse>
        <Verse osisId="Mic.3.8" sblId="Mic 3:8" name="Михей 3:8" shortName="Мих 3:8" orderIndex="7">А я повний сили й Господнього Духа, і правди й відваги, щоб представити Якову прогріх його, а Ізраїлеві його гріх.</Verse>
        <Verse osisId="Mic.3.9" sblId="Mic 3:9" name="Михей 3:9" shortName="Мих 3:9" orderIndex="8">Почуйте ж це, голови дому Якового та начальники дому Ізраїля, які нехтують справедливість, а все просте викривлюють,</Verse>
        <Verse osisId="Mic.3.10" sblId="Mic 3:10" name="Михей 3:10" shortName="Мих 3:10" orderIndex="9">вони кров'ю будують Сіона, а кривдою Єрусалима.</Verse>
        <Verse osisId="Mic.3.11" sblId="Mic 3:11" name="Михей 3:11" shortName="Мих 3:11" orderIndex="10">Його голови судять за хабара, і навчають за плату його ті священики, і за срібло ворожать пророки його, хоч на Господа вони опираються, кажучи: Хіба не Господь серед нас? Зло не прийде на нас!</Verse>
        <Verse osisId="Mic.3.12" sblId="Mic 3:12" name="Михей 3:12" shortName="Мих 3:12" orderIndex="11">О так, через вас Сіон буде на поле заораний, а Єрусалим на руїни обернеться, а гора храмова стане взгір'ями лісу...</Verse>
      </verses>
    </Chapter>
    <Chapter osisId="Mic.4" sblId="Mic 4" name="Михей 4" shortName="Мих 4" orderIndex="3" versesCount="13">
      <verses>
        <Verse osisId="Mic.4.1" sblId="Mic 4:1" name="Михей 4:1" shortName="Мих 4:1" orderIndex="0">Та буде наприкінці днів, гора дому Господнього міцно поставлена буде вершиною гір, і піднесена буде вона понад узгір'я, і будуть народи до неї пливсти.</Verse>
        <Verse osisId="Mic.4.2" sblId="Mic 4:2" name="Михей 4:2" shortName="Мих 4:2" orderIndex="1">І підуть численні народи та й скажуть: Ходімо, і вийдім на гору Господню та до дому Якового, і Він буде навчати доріг Своїх нас, і ми будемо ходити стежками Його. Бо вийде Закон із Сіону, а слово Господнє із Єрусалиму.</Verse>
        <Verse osisId="Mic.4.3" sblId="Mic 4:3" name="Михей 4:3" shortName="Мих 4:3" orderIndex="2">І Він буде судити численні племена, і розсуджувати буде народи міцні аж у далечині. І вони перекують мечі свої на лемеші, а списи свої на серпи. Не підійме меча народ на народ, і більше не будуть навчатись війни!</Verse>
        <Verse osisId="Mic.4.4" sblId="Mic 4:4" name="Михей 4:4" shortName="Мих 4:4" orderIndex="3">І буде кожен сидіти під своїм виноградником, і під своєю фіґовницею, і не буде того, хто б страшив, бо уста Господа Саваота оце прорекли.</Verse>
        <Verse osisId="Mic.4.5" sblId="Mic 4:5" name="Михей 4:5" shortName="Мих 4:5" orderIndex="4">Усі бо народи ходитимуть кожен ім'ям свого бога, а ми будем ходити Ім'ям Господа, нашого Бога, на віки віків!</Verse>
        <Verse osisId="Mic.4.6" sblId="Mic 4:6" name="Михей 4:6" shortName="Мих 4:6" orderIndex="5">Того дня промовляє Господь позбираю кульгаве й згромаджу розігнане, і те, що на нього навів коли лихо.</Verse>
        <Verse osisId="Mic.4.7" sblId="Mic 4:7" name="Михей 4:7" shortName="Мих 4:7" orderIndex="6">І зроблю Я кульгаве останком, а віддалене потужним народом, і зацарює над ними Господь на Сіонській горі відтепер й аж навіки!</Verse>
        <Verse osisId="Mic.4.8" sblId="Mic 4:8" name="Михей 4:8" shortName="Мих 4:8" orderIndex="7">А ти, башто Черідна, підгірку Сіонської доньки, прийде до тебе і дійде старе панування, царювання для донечки Єрусалиму.</Verse>
        <Verse osisId="Mic.4.9" sblId="Mic 4:9" name="Михей 4:9" shortName="Мих 4:9" orderIndex="8">Тепер нащо здіймаєш ти окрик? Чи в тебе немає царя? Чи ж загинув твій радник, що ти корчишся, мов породілля?</Verse>
        <Verse osisId="Mic.4.10" sblId="Mic 4:10" name="Михей 4:10" shortName="Мих 4:10" orderIndex="9">Вийся та корчся, о дочко Сіону, немов породілля, бо тепер вийдеш із міста та перебуватимеш у полі, і прийдеш аж до Вавилону. Та будеш ти там урятована, там Господь тебе викупить з рук твоїх ворогів!</Verse>
        <Verse osisId="Mic.4.11" sblId="Mic 4:11" name="Михей 4:11" shortName="Мих 4:11" orderIndex="10">А зараз зібрались на тебе численні народи, говорячи: Нехай він зневажений буде, і нехай наше око побачить нещастя Сіону!</Verse>
        <Verse osisId="Mic.4.12" sblId="Mic 4:12" name="Михей 4:12" shortName="Мих 4:12" orderIndex="11">Та не знають вони Господніх думок, і не розуміють поради Його, бо Він їх позбирав, як до клуні снопи.</Verse>
        <Verse osisId="Mic.4.13" sblId="Mic 4:13" name="Михей 4:13" shortName="Мих 4:13" orderIndex="12">Ставай та молоти, дочко Сіону, бо Я ріг твій залізом учиню, а копита твої вчиню міддю, і ти розпорошиш численні народи та вчиниш закляттям для Господа несправедливий їхній зиск, а їхнє багатство Владиці всієї землі.</Verse>
      </verses>
    </Chapter>
    <Chapter osisId="Mic.5" sblId="Mic 5" name="Михей 5" shortName="Мих 5" orderIndex="4" versesCount="15">
      <verses>
        <Verse osisId="Mic.5.1" sblId="Mic 5:1" name="Михей 5:1" shortName="Мих 5:1" orderIndex="0">(4-14) І згромаджуйсь тепер, дочко товпищ! Облогу вчинили на нас, тростиною б'ють по щоці Ізраїлевого суддю...</Verse>
        <Verse osisId="Mic.5.2" sblId="Mic 5:2" name="Михей 5:2" shortName="Мих 5:2" orderIndex="1">(5-1) А ти, Віфлеєме-Єфрате, хоч малий ти у тисячах Юди, із тебе Мені вийде Той, що буде Владика в Ізраїлі, і віддавна постання Його, від днів віковічних.</Verse>
        <Verse osisId="Mic.5.3" sblId="Mic 5:3" name="Михей 5:3" shortName="Мих 5:3" orderIndex="2">(5-2) Тому Він їх видасть до часу, аж поки ота не породить, що має родити, а останок братів Його вернеться до Ізраїлевих синів.</Verse>
        <Verse osisId="Mic.5.4" sblId="Mic 5:4" name="Михей 5:4" shortName="Мих 5:4" orderIndex="3">(5-3) І стане, і буде Він пасти Господньою силою, величністю Ймення Господа Бога Свого. І осядуть вони, бо Він стане великий тепер аж до кінців землі!</Verse>
        <Verse osisId="Mic.5.5" sblId="Mic 5:5" name="Михей 5:5" shortName="Мих 5:5" orderIndex="4">(5-4) І Він буде миром. Як прийде до нашого краю Ашшур, і буде топтатись по наших палатах, то поставимо на нього сім пастирів та восьмеро людських княжат.</Verse>
        <Verse osisId="Mic.5.6" sblId="Mic 5:6" name="Михей 5:6" shortName="Мих 5:6" orderIndex="5">(5-5) І вони будуть пасти мечем край Ашшура, край же Німрода у воротях його. Та Він від Ашшура врятує, як той прийде в наш Край, і коли буде топтатись по наших границях.</Verse>
        <Verse osisId="Mic.5.7" sblId="Mic 5:7" name="Михей 5:7" shortName="Мих 5:7" orderIndex="6">(5-6) І Яковів залишок буде посеред численних народів, як роса та від Господа, як той дощ на траві, і він надії не кластиме на чоловіка, і не буде надії складати на людських синів.</Verse>
        <Verse osisId="Mic.5.8" sblId="Mic 5:8" name="Михей 5:8" shortName="Мих 5:8" orderIndex="7">(5-7) І Яковів залишок буде між людами, серед численних народів, як лев між лісною худобою, як левчук між отарами овець, що як він переходить, то топче й шматує, і немає нікого, хто б зміг урятувати.</Verse>
        <Verse osisId="Mic.5.9" sblId="Mic 5:9" name="Михей 5:9" shortName="Мих 5:9" orderIndex="8">(5-8) Хай зведеться рука твоя на твоїх ненависників, і хай всі вороги твої витяті будуть!</Verse>
        <Verse osisId="Mic.5.10" sblId="Mic 5:10" name="Михей 5:10" shortName="Мих 5:10" orderIndex="9">(5-9) І станеться в день той, говорить Господь, і витну Я коні твої з-серед тебе, і колесниці твої повигублюю.</Verse>
        <Verse osisId="Mic.5.11" sblId="Mic 5:11" name="Михей 5:11" shortName="Мих 5:11" orderIndex="10">(5-10) І понищу міста твого Краю, і всі твердині твої порозвалюю.</Verse>
        <Verse osisId="Mic.5.12" sblId="Mic 5:12" name="Михей 5:12" shortName="Мих 5:12" orderIndex="11">(5-11) І повиполюю чари з твоєї руки, і ворожбитів у тебе не буде.</Verse>
        <Verse osisId="Mic.5.13" sblId="Mic 5:13" name="Михей 5:13" shortName="Мих 5:13" orderIndex="12">(5-12) І понищу боввани твої та жертовні стовпи твої з-посеред тебе, і ти чинові рук своїх більше не будеш вклонятися.</Verse>
        <Verse osisId="Mic.5.14" sblId="Mic 5:14" name="Михей 5:14" shortName="Мих 5:14" orderIndex="13">(5-13) І повитинаю дерева жертовні твої з-серед тебе, і міста твої вигублю.</Verse>
        <Verse osisId="Mic.5.15" sblId="Mic 5:15" name="Михей 5:15" shortName="Мих 5:15" orderIndex="14">(5-14) І в гніві та в лютості помсту вчиню над народами, що Мене не послухались!</Verse>
      </verses>
    </Chapter>
    <Chapter osisId="Mic.6" sblId="Mic 6" name="Михей 6" shortName="Мих 6" orderIndex="5" versesCount="16">
      <verses>
        <Verse osisId="Mic.6.1" sblId="Mic 6:1" name="Михей 6:1" shortName="Мих 6:1" orderIndex="0">Послухайте, що промовляє Господь: Устань, сперечайсь перед горами, і хай узгір'я почують твій голос!</Verse>
        <Verse osisId="Mic.6.2" sblId="Mic 6:2" name="Михей 6:2" shortName="Мих 6:2" orderIndex="1">Послухайте, гори, Господнього суду, і візьміть до вух, ви, основи землі, бо в Господа пря із народом Своїм, і з Ізраїлем буде судитися Він!</Verse>
        <Verse osisId="Mic.6.3" sblId="Mic 6:3" name="Михей 6:3" shortName="Мих 6:3" orderIndex="2">Народе ти Мій, що тобі Я зробив і чим мучив тебе, свідчи на Мене!</Verse>
        <Verse osisId="Mic.6.4" sblId="Mic 6:4" name="Михей 6:4" shortName="Мих 6:4" orderIndex="3">Бо Я з краю єгипетського тебе вивів, і тебе викупив з дому рабів, і перед тобою послав Я Мойсея, Аарона та Маріям.</Verse>
        <Verse osisId="Mic.6.5" sblId="Mic 6:5" name="Михей 6:5" shortName="Мих 6:5" orderIndex="4">Мій народе, згадай, що Балак, цар моавський, задумував був, і що йому відповів Валаам, син Беорів, від Шіттіму аж по Ґілґал, щоб пізнати тобі справедливості Господа.</Verse>
        <Verse osisId="Mic.6.6" sblId="Mic 6:6" name="Михей 6:6" shortName="Мих 6:6" orderIndex="5">З чим піду перед Господа, схилюсь перед Богом Високости? Чи піду перед Нього з цілопаленнями, з річними телятами?</Verse>
        <Verse osisId="Mic.6.7" sblId="Mic 6:7" name="Михей 6:7" shortName="Мих 6:7" orderIndex="6">Чи Господь уподобає тисячі баранів, десятитисячки потоків оливи? Чи дам за свій гріх свого первенця, плід утроби моєї за гріх моєї душі?</Verse>
        <Verse osisId="Mic.6.8" sblId="Mic 6:8" name="Михей 6:8" shortName="Мих 6:8" orderIndex="7">Було тобі виявлено, о людино, що добре, і чого пожадає від тебе Господь, нічого, а тільки чинити правосуддя, і милосердя любити, і з твоїм Богом ходити сумирно.</Verse>
        <Verse osisId="Mic.6.9" sblId="Mic 6:9" name="Михей 6:9" shortName="Мих 6:9" orderIndex="8">Голос Господній кличе до міста, а хто мудрий, боїться той Ймення Твого: Послухайте жезла й Того, Хто призначив його:</Verse>
        <Verse osisId="Mic.6.10" sblId="Mic 6:10" name="Михей 6:10" shortName="Мих 6:10" orderIndex="9">Чи є ще у домі безбожного коштовності несправедливі, та неповна й неправна ефа?</Verse>
        <Verse osisId="Mic.6.11" sblId="Mic 6:11" name="Михей 6:11" shortName="Мих 6:11" orderIndex="10">Чи Я всправедливлю вагу неправдиву, і калитку з важками обманними?</Verse>
        <Verse osisId="Mic.6.12" sblId="Mic 6:12" name="Михей 6:12" shortName="Мих 6:12" orderIndex="11">Що повні насильства його багачі, мешканці ж його говорили неправду, а їхній язик в їхніх устах омана,</Verse>
        <Verse osisId="Mic.6.13" sblId="Mic 6:13" name="Михей 6:13" shortName="Мих 6:13" orderIndex="12">то теж бити зачну Я тебе, пустошити тебе за гріхи твої.</Verse>
        <Verse osisId="Mic.6.14" sblId="Mic 6:14" name="Михей 6:14" shortName="Мих 6:14" orderIndex="13">Будеш ти їсти, але не наситишся, і буде голод у нутрі твоїм, і станеш ховати, але не врятуєш, а що ти врятуєш мечеві віддам.</Verse>
        <Verse osisId="Mic.6.15" sblId="Mic 6:15" name="Михей 6:15" shortName="Мих 6:15" orderIndex="14">Ти сіяти будеш, але не пожнеш, ти будеш оливку топтати, та не будеш маститись оливою, і молодий виноград, та вина ти не питимеш!</Verse>
        <Verse osisId="Mic.6.16" sblId="Mic 6:16" name="Михей 6:16" shortName="Мих 6:16" orderIndex="15">Бо ще переховуються всі устави Омрі та всі вчинки дому Ахава, і за їхніми радами ходите ви, тому то Я видам тебе на спустошення, і на посміх мешканців його, і ви ганьбу народу Мого понесете!</Verse>
      </verses>
    </Chapter>
    <Chapter osisId="Mic.7" sblId="Mic 7" name="Михей 7" shortName="Мих 7" orderIndex="6" versesCount="20">
      <verses>
        <Verse osisId="Mic.7.1" sblId="Mic 7:1" name="Михей 7:1" shortName="Мих 7:1" orderIndex="0">Горе мені, бо я став, мов недобірки літні, як залишки по винобранні; нема грона на їжу, немає доспілої фіґи, якої жадає душа моя!</Verse>
        <Verse osisId="Mic.7.2" sblId="Mic 7:2" name="Михей 7:2" shortName="Мих 7:2" orderIndex="1">Згинув побожний з землі, і нема поміж людьми правдивого. Вони всі чатують на кров, один одного ловлять у сітку.</Verse>
        <Verse osisId="Mic.7.3" sblId="Mic 7:3" name="Михей 7:3" shortName="Мих 7:3" orderIndex="2">Наставлені руки на зло, щоб вправно чинити його, начальник жадає дарунків, суддя ж судить за плату, а великий говорить жадання своєї душі, і викривлюють все.</Verse>
        <Verse osisId="Mic.7.4" sblId="Mic 7:4" name="Михей 7:4" shortName="Мих 7:4" orderIndex="3">Найліпший із них як будяк, найправдивіший гірший від терену. Настає день Твоїх сторожів, Твоїх відвідин, тепер буде збентеження їхнє!</Verse>
        <Verse osisId="Mic.7.5" sblId="Mic 7:5" name="Михей 7:5" shortName="Мих 7:5" orderIndex="4">І другові не довіряйте, не надійтесь на приятеля, від тієї, що при лоні твоєму лежить, пильнуй двері уст своїх!</Verse>
        <Verse osisId="Mic.7.6" sblId="Mic 7:6" name="Михей 7:6" shortName="Мих 7:6" orderIndex="5">Бо гордує син батьком своїм, дочка повстає проти неньки своєї, невістка проти свекрухи своєї, вороги чоловіку домашні його!</Verse>
        <Verse osisId="Mic.7.7" sblId="Mic 7:7" name="Михей 7:7" shortName="Мих 7:7" orderIndex="6">А я виглядаю на Господа, надіюсь на Бога спасіння мого, Бог мій почує мене!</Verse>
        <Verse osisId="Mic.7.8" sblId="Mic 7:8" name="Михей 7:8" shortName="Мих 7:8" orderIndex="7">Не тішся, моя супротивнице, з мене, хоч я впала, Сіонська дочка, проте встану, хоч сиджу в темноті, та Господь мені світло!</Verse>
        <Verse osisId="Mic.7.9" sblId="Mic 7:9" name="Михей 7:9" shortName="Мих 7:9" orderIndex="8">Буду зносити я гнів Господній, бо згрішила Йому, аж поки не вирішить справи моєї, та суду не вчинить мені. Він на світло мене попровадить, побачу Його справедливість!</Verse>
        <Verse osisId="Mic.7.10" sblId="Mic 7:10" name="Михей 7:10" shortName="Мих 7:10" orderIndex="9">І побачить оце все моя супротивниця, і сором покриє її, бо казала мені: Де Він, Господь, Бог твій? Приглядатимуться мої очі до неї, її топчуть тепер, як болото на вулицях.</Verse>
        <Verse osisId="Mic.7.11" sblId="Mic 7:11" name="Михей 7:11" shortName="Мих 7:11" orderIndex="10">Настане той день, щоб мури твої будувати, тоді віддалиться границя твоя цього дня!</Verse>
        <Verse osisId="Mic.7.12" sblId="Mic 7:12" name="Михей 7:12" shortName="Мих 7:12" orderIndex="11">Це той день, коли прийдуть до тебе з Асирії та аж до Єгипту, і від Єгипту та аж до Ріки, і від моря до моря, і від гори до гори.</Verse>
        <Verse osisId="Mic.7.13" sblId="Mic 7:13" name="Михей 7:13" shortName="Мих 7:13" orderIndex="12">І спустошенням стане земля на мешканців її, через плід їхніх учинків.</Verse>
        <Verse osisId="Mic.7.14" sblId="Mic 7:14" name="Михей 7:14" shortName="Мих 7:14" orderIndex="13">Паси Мій народ своїм берлом, отару спадку Твого; що пробуває в лісі самотно, у середині саду, хай пасуться вони на Башані й Ґілеаді, як за днів стародавніх.</Verse>
        <Verse osisId="Mic.7.15" sblId="Mic 7:15" name="Михей 7:15" shortName="Мих 7:15" orderIndex="14">Як за днів твого виходу з краю єгипетського, покажу йому чуда.</Verse>
        <Verse osisId="Mic.7.16" sblId="Mic 7:16" name="Михей 7:16" shortName="Мих 7:16" orderIndex="15">Народи побачать оце, і посоромлені будуть при всій своїй силі, руку покладуть на уста, їхні вуха оглухнуть.</Verse>
        <Verse osisId="Mic.7.17" sblId="Mic 7:17" name="Михей 7:17" shortName="Мих 7:17" orderIndex="16">Будуть порох лизати вони, як той гад, як плазюче землі, повилазять з дрижанням з укріплень своїх, вони будуть тремтіти перед Господом, Богом нашим, і будуть боятись Тебе!</Verse>
        <Verse osisId="Mic.7.18" sblId="Mic 7:18" name="Михей 7:18" shortName="Мих 7:18" orderIndex="17">Хто Бог інший, як Ти, що прощає провину і пробачує прогріх останку спадку Свого, Свого гніву не держить назавжди, бо кохається в милості?</Verse>
        <Verse osisId="Mic.7.19" sblId="Mic 7:19" name="Михей 7:19" shortName="Мих 7:19" orderIndex="18">Знов над нами Він змилується, наші провини потопче, Ти кинеш у морську глибочінь усі наші гріхи.</Verse>
        <Verse osisId="Mic.7.20" sblId="Mic 7:20" name="Михей 7:20" shortName="Мих 7:20" orderIndex="19">Ти даси правду Яковові, Авраамові милість, яку присягнув Він для наших батьків від днів стародавніх.</Verse>
      </verses>
    </Chapter>
  </chapters>
</Book>