<?xml version='1.0' encoding='utf-8'?>
<Book osisId="Joel" sblId="Joel" name="Йоїл" shortName="Йоїл" orderIndex="28" chaptersCount="3" versesCount="73">
  <chapters>
    <Chapter osisId="Joel.1" sblId="Joel 1" name="Йоїл 1" shortName="Йоїл 1" orderIndex="0" versesCount="20">
      <verses>
        <Verse osisId="Joel.1.1" sblId="Joel 1:1" name="Йоїл 1:1" shortName="Йоїл 1:1" orderIndex="0">Слово Господнє, що було до Йоіла, Петуїлового сина.</Verse>
        <Verse osisId="Joel.1.2" sblId="Joel 1:2" name="Йоїл 1:2" shortName="Йоїл 1:2" orderIndex="1">Послухайте це, ви старші, і візьміть до вух, усі мешканці землі: чи бувало таке за днів ваших, або за днів ваших батьків?</Verse>
        <Verse osisId="Joel.1.3" sblId="Joel 1:3" name="Йоїл 1:3" shortName="Йоїл 1:3" orderIndex="2">Оповідайте про це синам вашим, а ваші сини своїм дітям, а їхні сини поколінню наступному.</Verse>
        <Verse osisId="Joel.1.4" sblId="Joel 1:4" name="Йоїл 1:4" shortName="Йоїл 1:4" orderIndex="3">Що лишилось по гусені, зжерла те все сарана, що ж зосталося по сарані пожер коник, а решту по конику зжерла черва.</Verse>
        <Verse osisId="Joel.1.5" sblId="Joel 1:5" name="Йоїл 1:5" shortName="Йоїл 1:5" orderIndex="4">Пробудіться, п'яниці, і плачте й ридайте за виноградовим соком усі, хто вина напивається, бо віднятий він від уст ваших!</Verse>
        <Verse osisId="Joel.1.6" sblId="Joel 1:6" name="Йоїл 1:6" shortName="Йоїл 1:6" orderIndex="5">Бо на Край Мій прийшов люд міцний й незчисленний, його зуби як лев'ячі зуби, а паща його як в левиці.</Verse>
        <Verse osisId="Joel.1.7" sblId="Joel 1:7" name="Йоїл 1:7" shortName="Йоїл 1:7" orderIndex="6">Виноград Мій зробив він спустошенням, Моє ж фіґове дерево геть поламав, дощенту його оголив та й покинув, галузки його побіліли.</Verse>
        <Verse osisId="Joel.1.8" sblId="Joel 1:8" name="Йоїл 1:8" shortName="Йоїл 1:8" orderIndex="7">Голоси, як та дівчина, веретою оперезана, за нареченим юнацтва свого.</Verse>
        <Verse osisId="Joel.1.9" sblId="Joel 1:9" name="Йоїл 1:9" shortName="Йоїл 1:9" orderIndex="8">Жертва хлібна й жертва лита спинилася в домі Господньому, впали в жалобу священики, слуги Господні.</Verse>
        <Verse osisId="Joel.1.10" sblId="Joel 1:10" name="Йоїл 1:10" shortName="Йоїл 1:10" orderIndex="9">Опустошене поле, упала в жалобу земля, бо спустошене збіжжя, вино молоде пересохло, зів'яла оливка.</Verse>
        <Verse osisId="Joel.1.11" sblId="Joel 1:11" name="Йоїл 1:11" shortName="Йоїл 1:11" orderIndex="10">Засоромилися рільники, голосили були виноградарі за пшеницю й ячмінь, бо вигинуло жниво поля.</Verse>
        <Verse osisId="Joel.1.12" sblId="Joel 1:12" name="Йоїл 1:12" shortName="Йоїл 1:12" orderIndex="11">Усох виноград, а фіґа зів'яла, гранатове дерево, й пальма та яблуня, і повсихали всі пільні дерева, бо Він висушив радість від людських синів.</Verse>
        <Verse osisId="Joel.1.13" sblId="Joel 1:13" name="Йоїл 1:13" shortName="Йоїл 1:13" orderIndex="12">Опережіться веретою, і ридайте, священики, голосіть, слуги жертівника, входьте, ночуйте в веретах, служителі Бога мого, бо хлібна жертва і жертва та лита затримана буде від дому вашого Бога!</Verse>
        <Verse osisId="Joel.1.14" sblId="Joel 1:14" name="Йоїл 1:14" shortName="Йоїл 1:14" orderIndex="13">Оголосіть святий піст, скличте збори, позбирайте старших, всіх мешканців землі до дому Господа, вашого Бога, і кличте до Господа.</Verse>
        <Verse osisId="Joel.1.15" sblId="Joel 1:15" name="Йоїл 1:15" shortName="Йоїл 1:15" orderIndex="14">Горе дневі тому! Бо близький день Господній, і прийде він від Всемогутнього, мов те спустошення!</Verse>
        <Verse osisId="Joel.1.16" sblId="Joel 1:16" name="Йоїл 1:16" shortName="Йоїл 1:16" orderIndex="15">Чи ж з-перед очей наших не відіймається їжа, з дому нашого Бога веселість та втіха?</Verse>
        <Verse osisId="Joel.1.17" sblId="Joel 1:17" name="Йоїл 1:17" shortName="Йоїл 1:17" orderIndex="16">Покорчились зерна під своїми грудами, спорожніли комори, поруйновані клуні, бо висохло збіжжя.</Verse>
        <Verse osisId="Joel.1.18" sblId="Joel 1:18" name="Йоїл 1:18" shortName="Йоїл 1:18" orderIndex="17">Як стогне товар, поголомшені череди, бо немає їм паші, отари спустошені!</Verse>
        <Verse osisId="Joel.1.19" sblId="Joel 1:19" name="Йоїл 1:19" shortName="Йоїл 1:19" orderIndex="18">До тебе я кличу, о Господи, пожер бо огонь пасовища пустині, а жар попалив усі дерева на полі.</Verse>
        <Verse osisId="Joel.1.20" sblId="Joel 1:20" name="Йоїл 1:20" shortName="Йоїл 1:20" orderIndex="19">Навіть пільна худоба прагне до Тебе, бо водні джерела посохли, огонь же пожер пасовища пустині!</Verse>
      </verses>
    </Chapter>
    <Chapter osisId="Joel.2" sblId="Joel 2" name="Йоїл 2" shortName="Йоїл 2" orderIndex="1" versesCount="32">
      <verses>
        <Verse osisId="Joel.2.1" sblId="Joel 2:1" name="Йоїл 2:1" shortName="Йоїл 2:1" orderIndex="0">Засурміть на Сіоні в сурму, здійміть крик на святій горі Моїй! Затремтіть, всі мешканці землі, бо прийшов день Господній, бо близько вже він,</Verse>
        <Verse osisId="Joel.2.2" sblId="Joel 2:2" name="Йоїл 2:2" shortName="Йоїл 2:2" orderIndex="1">день темноти та темряви, день хмари й імли! Як несеться досвітня зоря по горах, так народ цей великий й міцний. Такого, як він, не бувало відвіку, і по ньому не буде вже більш аж до літ з роду в рід!</Verse>
        <Verse osisId="Joel.2.3" sblId="Joel 2:3" name="Йоїл 2:3" shortName="Йоїл 2:3" orderIndex="2">Перед ним пожирає огонь, і палахкотить за ним полум'я! Земля перед ним, як еденський садок, а за ним опустіла пустиня, і рятунку від нього нема!</Verse>
        <Verse osisId="Joel.2.4" sblId="Joel 2:4" name="Йоїл 2:4" shortName="Йоїл 2:4" orderIndex="3">Його вигляд ніби коні, гарцюють вони, наче ті верхівці!</Verse>
        <Verse osisId="Joel.2.5" sblId="Joel 2:5" name="Йоїл 2:5" shortName="Йоїл 2:5" orderIndex="4">Як гуркіт військових возів, вони скачуть гірськими верхів'ями, як вереск огнистого полум'я, що солому жере, наче потужний народ, що до бою поставлений.</Verse>
        <Verse osisId="Joel.2.6" sblId="Joel 2:6" name="Йоїл 2:6" shortName="Йоїл 2:6" orderIndex="5">Народи тремтять перед ним, всі обличчя поблідли.</Verse>
        <Verse osisId="Joel.2.7" sblId="Joel 2:7" name="Йоїл 2:7" shortName="Йоїл 2:7" orderIndex="6">Як лицарі, мчаться вони, немов вояки вибігають на мур, і кожен своєю дорогою йдуть, і з стежок своїх не позбиваються,</Verse>
        <Verse osisId="Joel.2.8" sblId="Joel 2:8" name="Йоїл 2:8" shortName="Йоїл 2:8" orderIndex="7">не пхають вони один одного, ходять своєю дорогою битою, а коли на списа упадуть, то не зраняться.</Verse>
        <Verse osisId="Joel.2.9" sblId="Joel 2:9" name="Йоїл 2:9" shortName="Йоїл 2:9" orderIndex="8">По місті хурчать, по мурі біжать, увіходять в доми, через вікна пролазять, як злодій.</Verse>
        <Verse osisId="Joel.2.10" sblId="Joel 2:10" name="Йоїл 2:10" shortName="Йоїл 2:10" orderIndex="9">Трясеться земля перед ним, тремтить небо, сонце та місяць темніють, а зорі загублюють сяйво своє.</Verse>
        <Verse osisId="Joel.2.11" sblId="Joel 2:11" name="Йоїл 2:11" shortName="Йоїл 2:11" orderIndex="10">І голос Свій видасть Господь перед військом Своїм, бо табір Його величезний, бо міцний виконавець слова Його, бо великий день Господа й вельми страшний, і хто зможе його перенести?</Verse>
        <Verse osisId="Joel.2.12" sblId="Joel 2:12" name="Йоїл 2:12" shortName="Йоїл 2:12" orderIndex="11">Тому то тепер промовляє Господь: Верніться до Мене всім серцем своїм, і постом святим, і плачем та риданням!</Verse>
        <Verse osisId="Joel.2.13" sblId="Joel 2:13" name="Йоїл 2:13" shortName="Йоїл 2:13" orderIndex="12">І деріть своє серце, а не свою одіж, і наверніться до Господа, вашого Бога, бо ласкавий Він та милосердний, довготерпеливий та многомилостивий, і жалкує за зло!</Verse>
        <Verse osisId="Joel.2.14" sblId="Joel 2:14" name="Йоїл 2:14" shortName="Йоїл 2:14" orderIndex="13">Хто знає, чи Він не повернеться та не пожалує, і по Собі не залишить благословення, жертву хлібну та жертву ту литу для Господа, вашого Бога.</Verse>
        <Verse osisId="Joel.2.15" sblId="Joel 2:15" name="Йоїл 2:15" shortName="Йоїл 2:15" orderIndex="14">Засурміть на Сіоні в сурму, оголосіть святий піст, скличте зібрання!</Verse>
        <Verse osisId="Joel.2.16" sblId="Joel 2:16" name="Йоїл 2:16" shortName="Йоїл 2:16" orderIndex="15">Зберіте народ, оголосіть святі збори, старців згромадьте, позбирайте дітей та грудних немовлят, нехай вийде з кімнати своєї також молодий, молода ж з-під свого накриття!</Verse>
        <Verse osisId="Joel.2.17" sblId="Joel 2:17" name="Йоїл 2:17" shortName="Йоїл 2:17" orderIndex="16">Між притвором та жертівником нехай плачуть священики, слуги Господні, хай молять вони: Змилуйся, Господи, над народом Своїм, і не видай на ганьбу спадку Свого, щоб над ним панували погани. Нащо будуть казати між народами: Де їхній Бог?</Verse>
        <Verse osisId="Joel.2.18" sblId="Joel 2:18" name="Йоїл 2:18" shortName="Йоїл 2:18" orderIndex="17">І заздрісним стане Господь за Свій Край, і змилується над народом Своїм.</Verse>
        <Verse osisId="Joel.2.19" sblId="Joel 2:19" name="Йоїл 2:19" shortName="Йоїл 2:19" orderIndex="18">І Господь відповів і сказав до народу Свого: Ось Я посилаю вам збіжжя й вино молоде та оливу, і насититесь нею, і більше не дам вас на наругу народам.</Verse>
        <Verse osisId="Joel.2.20" sblId="Joel 2:20" name="Йоїл 2:20" shortName="Йоїл 2:20" orderIndex="19">А цього північного ворога віддалю Я від вас, і його в край сухий та спустошений вижену, його перед до східнього моря, його ж край до того моря заднього. І вийде злий запах його, і підійметься сморід його, бо він лихо велике чинив.</Verse>
        <Verse osisId="Joel.2.21" sblId="Joel 2:21" name="Йоїл 2:21" shortName="Йоїл 2:21" orderIndex="20">Не бійся ти, земле, а тішся й радій, бо велике Господь учинив!</Verse>
        <Verse osisId="Joel.2.22" sblId="Joel 2:22" name="Йоїл 2:22" shortName="Йоїл 2:22" orderIndex="21">Не бійтеся, ти пільна худобо, бо пустинні пасовиська зазеленіють, бо дерево видасть свій плід, фіґовниця та виноград свою силу дадуть.</Verse>
        <Verse osisId="Joel.2.23" sblId="Joel 2:23" name="Йоїл 2:23" shortName="Йоїл 2:23" orderIndex="22">А ви, сіонські сини, радійте та тіштеся Господом, Богом своїм, бо вам їжі Він дасть на спасіння, і найперше зішле вам дощу, дощу раннього й пізнього.</Verse>
        <Verse osisId="Joel.2.24" sblId="Joel 2:24" name="Йоїл 2:24" shortName="Йоїл 2:24" orderIndex="23">І токи наповняться збіжжям, чавильні ж кадки будуть переливатись вином молодим та оливою.</Verse>
        <Verse osisId="Joel.2.25" sblId="Joel 2:25" name="Йоїл 2:25" shortName="Йоїл 2:25" orderIndex="24">І надолужу Я вам за ті роки, що пожерла була сарана, коник і черва та гусінь, Моє військо велике, що Я посилав проти вас.</Verse>
        <Verse osisId="Joel.2.26" sblId="Joel 2:26" name="Йоїл 2:26" shortName="Йоїл 2:26" orderIndex="25">А їсти ви будете їсти й насичуватись, і хвалитимете Ім'я Господа, вашого Бога, що з вами на подив зробив, і посоромлений більше не буде народ Мій навіки!</Verse>
        <Verse osisId="Joel.2.27" sblId="Joel 2:27" name="Йоїл 2:27" shortName="Йоїл 2:27" orderIndex="26">І пізнаєте ви, що Я серед Ізраїля, і що Я Господь, Бог ваш, і немає вже іншого, і посоромлений більше не буде народ Мій навіки!</Verse>
        <Verse osisId="Joel.2.28" sblId="Joel 2:28" name="Йоїл 2:28" shortName="Йоїл 2:28" orderIndex="27">(3-1) І буде потому, виллю Я Духа Свого на кожне тіло, і пророкуватимуть ваші сини й ваші дочки, а вашим старим будуть снитися сни, юнаки ваші бачити будуть видіння.</Verse>
        <Verse osisId="Joel.2.29" sblId="Joel 2:29" name="Йоїл 2:29" shortName="Йоїл 2:29" orderIndex="28">(3-2) І також на рабів та невільниць за тих днів виллю Духа Свого.</Verse>
        <Verse osisId="Joel.2.30" sblId="Joel 2:30" name="Йоїл 2:30" shortName="Йоїл 2:30" orderIndex="29">(3-3) І дам Я ознаки на небі й землі, кров та огонь, та стовпи диму.</Verse>
        <Verse osisId="Joel.2.31" sblId="Joel 2:31" name="Йоїл 2:31" shortName="Йоїл 2:31" orderIndex="30">(3-4) Заміниться сонце на темність, а місяць на кров перед приходом Господнього дня, великого та страшного!</Verse>
        <Verse osisId="Joel.2.32" sblId="Joel 2:32" name="Йоїл 2:32" shortName="Йоїл 2:32" orderIndex="31">(3-5) І станеться, кожен, хто кликати буде Господнє Ім'я, той спасеться, бо на Сіонській горі та в Єрусалимі буде спасіння, як Господь говорив, та для тих позосталих, що Господь їх покличе.</Verse>
      </verses>
    </Chapter>
    <Chapter osisId="Joel.3" sblId="Joel 3" name="Йоїл 3" shortName="Йоїл 3" orderIndex="2" versesCount="21">
      <verses>
        <Verse osisId="Joel.3.1" sblId="Joel 3:1" name="Йоїл 3:1" shortName="Йоїл 3:1" orderIndex="0">(4-1) Бо ось тими днями та часу того, коли долю Юді та Єрусалиму верну,</Verse>
        <Verse osisId="Joel.3.2" sblId="Joel 3:2" name="Йоїл 3:2" shortName="Йоїл 3:2" orderIndex="1">(4-2) то зберу всі народи, зведу їх у долину Йосафатову, і там буду судитися з ними за народ Мій й спадщину Мою, за Ізраїля, що його розпорошили поміж народами, а Мій Край поділили.</Verse>
        <Verse osisId="Joel.3.3" sblId="Joel 3:3" name="Йоїл 3:3" shortName="Йоїл 3:3" orderIndex="2">(4-3) І за народ Мій вони кидали жереба, і юнака за блудницю давали, а дівчину за вино продавали, і пили.</Verse>
        <Verse osisId="Joel.3.4" sblId="Joel 3:4" name="Йоїл 3:4" shortName="Йоїл 3:4" orderIndex="3">(4-4) І що вам до Мене, Тире й Сидоне, та всі филистимські довкілля? Чи свій чин на Мені надолужите? Може хочете щось учинити Мені, то легко та скоро зверну Я ваш чин вам на голову,</Verse>
        <Verse osisId="Joel.3.5" sblId="Joel 3:5" name="Йоїл 3:5" shortName="Йоїл 3:5" orderIndex="4">(4-5) що срібло Моє й Моє золото позабирали, а коштовні клейноди Мої в свої храми повносили...</Verse>
        <Verse osisId="Joel.3.6" sblId="Joel 3:6" name="Йоїл 3:6" shortName="Йоїл 3:6" orderIndex="5">(4-6) А синів Юди та Єрусалиму ви грецьким синам продали, щоб їх віддалити від їхніх границь...</Verse>
        <Verse osisId="Joel.3.7" sblId="Joel 3:7" name="Йоїл 3:7" shortName="Йоїл 3:7" orderIndex="6">(4-7) Ось Я їх позбуджую з місця того, куди їх продали, ваш чин поверну вам на голову!</Verse>
        <Verse osisId="Joel.3.8" sblId="Joel 3:8" name="Йоїл 3:8" shortName="Йоїл 3:8" orderIndex="7">(4-8) І попродаю ваших синів та ваших дочок в руку Юдських синів, а вони віддадуть їх шев'янам, до люду далекого, бо Господь так сказав.</Verse>
        <Verse osisId="Joel.3.9" sblId="Joel 3:9" name="Йоїл 3:9" shortName="Йоїл 3:9" orderIndex="8">(4-9) Кличте про це між народами, оголосіте святую війну, збудіте лицарство, хай сходяться, нехай підіймаються всі вояки.</Verse>
        <Verse osisId="Joel.3.10" sblId="Joel 3:10" name="Йоїл 3:10" shortName="Йоїл 3:10" orderIndex="9">(4-10) Перекуйте свої лемеші на мечі, а ваші серпи на списи, хай навіть безсилий говорить: Я лицар!</Verse>
        <Verse osisId="Joel.3.11" sblId="Joel 3:11" name="Йоїл 3:11" shortName="Йоїл 3:11" orderIndex="10">(4-11) Поспішіть і прийдіть, всі народи з довкілля, й зберіться, туди, Господи, спустиш лицарство Своє.</Verse>
        <Verse osisId="Joel.3.12" sblId="Joel 3:12" name="Йоїл 3:12" shortName="Йоїл 3:12" orderIndex="11">(4-12) Нехай збудяться й зійдуть народи в долину Йосафатову, бо сяду Я там, щоб судити всі народи з довкілля.</Verse>
        <Verse osisId="Joel.3.13" sblId="Joel 3:13" name="Йоїл 3:13" shortName="Йоїл 3:13" orderIndex="12">(4-13) Пошліть на роботу серпа, бо жниво дозріло, приходьте, зійдіть, бо чавило наповнене, кадки переливаються, бо зло їхнє розмножилось!</Verse>
        <Verse osisId="Joel.3.14" sblId="Joel 3:14" name="Йоїл 3:14" shortName="Йоїл 3:14" orderIndex="13">(4-14) Натовпи, натовпи у вирішальній долині, бо близький день Господній у вирішальній долині.</Verse>
        <Verse osisId="Joel.3.15" sblId="Joel 3:15" name="Йоїл 3:15" shortName="Йоїл 3:15" orderIndex="14">(4-15) Сонце та місяць стемніють, а зорі загублять свій блиск,</Verse>
        <Verse osisId="Joel.3.16" sblId="Joel 3:16" name="Йоїл 3:16" shortName="Йоїл 3:16" orderIndex="15">(4-16) і Господь загримить із Сіону, та з Єрусалиму Свій голос подасть, і небо й земля затремтять, та Господь охорона Своєму народові, і твердиня синам Ізраїлевим!</Verse>
        <Verse osisId="Joel.3.17" sblId="Joel 3:17" name="Йоїл 3:17" shortName="Йоїл 3:17" orderIndex="16">(4-17) І пізнаєте ви, що Я Господь, Бог ваш, Який пробуває в Сіоні, на святій Своїй горі. І станеться Єрусалим за святиню, і чужі вже не будуть ходити по ньому.</Verse>
        <Verse osisId="Joel.3.18" sblId="Joel 3:18" name="Йоїл 3:18" shortName="Йоїл 3:18" orderIndex="17">(4-18) І станеться в день той, гори будуть кропити виноградовий сік, а підгірки стоятимуть у молоці, і всі Юдські потоки водою заб'ють, а з дому Господнього вийде джерело, і напоїть долину Шіттім.</Verse>
        <Verse osisId="Joel.3.19" sblId="Joel 3:19" name="Йоїл 3:19" shortName="Йоїл 3:19" orderIndex="18">(4-19) Єгипет спустошенням стане, і пустинею голою стане Едом за насильство синам Юди, за те, що лили кров невинну у їхньому Краї.</Verse>
        <Verse osisId="Joel.3.20" sblId="Joel 3:20" name="Йоїл 3:20" shortName="Йоїл 3:20" orderIndex="19">(4-20) А Юдея жити буде повіки, і Єрусалим з роду в рід,</Verse>
        <Verse osisId="Joel.3.21" sblId="Joel 3:21" name="Йоїл 3:21" shortName="Йоїл 3:21" orderIndex="20">(4-21) і помщу за їхню кров, що за неї Я ще не помстив, і буде Господь пробувати на Сіоні!</Verse>
      </verses>
    </Chapter>
  </chapters>
</Book>