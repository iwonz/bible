<?xml version='1.0' encoding='utf-8'?>
<Book osisId="Song" sblId="Song" name="Пісня над піснями" shortName="Пісн" orderIndex="21" chaptersCount="8" versesCount="117">
  <chapters>
    <Chapter osisId="Song.1" sblId="Song 1" name="Пісня над піснями 1" shortName="Пісн 1" orderIndex="0" versesCount="17">
      <verses>
        <Verse osisId="Song.1.1" sblId="Song 1:1" name="Пісня над піснями 1:1" shortName="Пісн 1:1" orderIndex="0">Соломонова Пісня над піснями.</Verse>
        <Verse osisId="Song.1.2" sblId="Song 1:2" name="Пісня над піснями 1:2" shortName="Пісн 1:2" orderIndex="1">Нехай він цілує мене поцілунками уст своїх, бо ліпші кохання твої від вина!</Verse>
        <Verse osisId="Song.1.3" sblId="Song 1:3" name="Пісня над піснями 1:3" shortName="Пісн 1:3" orderIndex="2">На запах оливи твої запашні, твоє ймення неначе олива розлита, тому діви кохають тебе!</Verse>
        <Verse osisId="Song.1.4" sblId="Song 1:4" name="Пісня над піснями 1:4" shortName="Пісн 1:4" orderIndex="3">Потягни ти мене за собою, біжім! Цар впровадив мене у палати свої, ми радіти та тішитись будемо тобою, згадаємо кохання твої, від вина приємніші, поправді кохають тебе!</Verse>
        <Verse osisId="Song.1.5" sblId="Song 1:5" name="Пісня над піснями 1:5" shortName="Пісн 1:5" orderIndex="4">Дочки єрусалимські, я чорна та гарна, немов ті намети кедарські, мов занавіси Соломонові!</Verse>
        <Verse osisId="Song.1.6" sblId="Song 1:6" name="Пісня над піснями 1:6" shortName="Пісн 1:6" orderIndex="5">Не дивіться на те, що смуглявенька я, бож сонце мене опалило, сини неньки моєї на мене розгнівалися, настановили мене сторожити виноградники, та свого виноградника власного не встерегла я!...</Verse>
        <Verse osisId="Song.1.7" sblId="Song 1:7" name="Пісня над піснями 1:7" shortName="Пісн 1:7" orderIndex="6">Скажи ж мені ти, кого покохала душа моя: Де ти пасеш? Де даєш ти спочити у спеку отарі? Пощо біля стад твоїх друзів я буду, немов та причинна?</Verse>
        <Verse osisId="Song.1.8" sblId="Song 1:8" name="Пісня над піснями 1:8" shortName="Пісн 1:8" orderIndex="7">Якщо ти не знаєш цього, вродливіша посеред жінок, то вийди собі за слідами отари, і випасуй при шатрах пастуших козлятка свої.</Verse>
        <Verse osisId="Song.1.9" sblId="Song 1:9" name="Пісня над піснями 1:9" shortName="Пісн 1:9" orderIndex="8">Я тебе прирівняв до лошиці в возах фараонових, о моя ти подруженько!</Verse>
        <Verse osisId="Song.1.10" sblId="Song 1:10" name="Пісня над піснями 1:10" shortName="Пісн 1:10" orderIndex="9">Гарні щічки твої поміж шнурами перел, а шийка твоя між разками намиста!</Verse>
        <Verse osisId="Song.1.11" sblId="Song 1:11" name="Пісня над піснями 1:11" shortName="Пісн 1:11" orderIndex="10">Ланцюжки золоті ми поробимо тобі разом із срібними кульками!</Verse>
        <Verse osisId="Song.1.12" sblId="Song 1:12" name="Пісня над піснями 1:12" shortName="Пісн 1:12" orderIndex="11">Доки цар при своєму столі, то мій нард видає свої пахощі.</Verse>
        <Verse osisId="Song.1.13" sblId="Song 1:13" name="Пісня над піснями 1:13" shortName="Пісн 1:13" orderIndex="12">Мій коханий для мене мов китиця мирри: спочиває між персами в мене!</Verse>
        <Verse osisId="Song.1.14" sblId="Song 1:14" name="Пісня над піснями 1:14" shortName="Пісн 1:14" orderIndex="13">Мій коханий для мене мов кипрове гроно в ен-ґедських садах-виноградах!</Verse>
        <Verse osisId="Song.1.15" sblId="Song 1:15" name="Пісня над піснями 1:15" shortName="Пісн 1:15" orderIndex="14">Яка ти прекрасна, моя ти подруженько, яка ти хороша! Твої очі немов голубині!</Verse>
        <Verse osisId="Song.1.16" sblId="Song 1:16" name="Пісня над піснями 1:16" shortName="Пісн 1:16" orderIndex="15">Який ти прекрасний, о мій ти коханий, який ти приємний! а ложе нам зелень!</Verse>
        <Verse osisId="Song.1.17" sblId="Song 1:17" name="Пісня над піснями 1:17" shortName="Пісн 1:17" orderIndex="16">Бруси наших домів то кедрини, стелі в нас кипариси!</Verse>
      </verses>
    </Chapter>
    <Chapter osisId="Song.2" sblId="Song 2" name="Пісня над піснями 2" shortName="Пісн 2" orderIndex="1" versesCount="17">
      <verses>
        <Verse osisId="Song.2.1" sblId="Song 2:1" name="Пісня над піснями 2:1" shortName="Пісн 2:1" orderIndex="0">Я саронська троянда, я долинна лілея!</Verse>
        <Verse osisId="Song.2.2" sblId="Song 2:2" name="Пісня над піснями 2:2" shortName="Пісн 2:2" orderIndex="1">Як лілея між тереном, так подруга моя поміж дівами!</Verse>
        <Verse osisId="Song.2.3" sblId="Song 2:3" name="Пісня над піснями 2:3" shortName="Пісн 2:3" orderIndex="2">Як та яблуня між лісовими деревами, так мій коханий поміж юнаками, його тіні жадала й сиділа я в ній, і його плід для мого піднебіння солодкий!</Verse>
        <Verse osisId="Song.2.4" sblId="Song 2:4" name="Пісня над піснями 2:4" shortName="Пісн 2:4" orderIndex="3">Він впровадив мене до винярні, а прапор його надо мною кохання!</Verse>
        <Verse osisId="Song.2.5" sblId="Song 2:5" name="Пісня над піснями 2:5" shortName="Пісн 2:5" orderIndex="4">Підкріпіте мене виноградовим печивом, освіжіть мене яблуками, бо я хвора з кохання!</Verse>
        <Verse osisId="Song.2.6" sblId="Song 2:6" name="Пісня над піснями 2:6" shortName="Пісн 2:6" orderIndex="5">Ліва рука його під головою моєю, правиця ж його пригортає мене!...</Verse>
        <Verse osisId="Song.2.7" sblId="Song 2:7" name="Пісня над піснями 2:7" shortName="Пісн 2:7" orderIndex="6">Заклинаю я вас, дочки єрусалимські, газелями чи польовими оленями, щоб ви не сполохали, й щоб не збудили кохання, аж доки йому до вподоби!...</Verse>
        <Verse osisId="Song.2.8" sblId="Song 2:8" name="Пісня над піснями 2:8" shortName="Пісн 2:8" orderIndex="7">Голос мого коханого!... Ось він іде, ось він скаче горами, по пагірках вистрибує...</Verse>
        <Verse osisId="Song.2.9" sblId="Song 2:9" name="Пісня над піснями 2:9" shortName="Пісн 2:9" orderIndex="8">Мій коханий подібний до сарни чи до молодого оленя. Он стоїть він у нас за стіною, зазирає у вікна, заглядає у ґрати...</Verse>
        <Verse osisId="Song.2.10" sblId="Song 2:10" name="Пісня над піснями 2:10" shortName="Пісн 2:10" orderIndex="9">Мій коханий озвався й промовив до мене: Уставай же, подруго моя, моя красна, й до мене ходи!</Verse>
        <Verse osisId="Song.2.11" sblId="Song 2:11" name="Пісня над піснями 2:11" shortName="Пісн 2:11" orderIndex="10">Бо оце проминула пора дощова, дощ ущух, перейшов собі він.</Verse>
        <Verse osisId="Song.2.12" sblId="Song 2:12" name="Пісня над піснями 2:12" shortName="Пісн 2:12" orderIndex="11">Показались квітки на землі, пора соловейка настала, і голос горлиці в нашому краї лунає!</Verse>
        <Verse osisId="Song.2.13" sblId="Song 2:13" name="Пісня над піснями 2:13" shortName="Пісн 2:13" orderIndex="12">Фіґа випустила свої ранні плоди, і розцвілі виноградини пахощі видали. Уставай же, подруго моя, моя красна, й до мене ходи!</Verse>
        <Verse osisId="Song.2.14" sblId="Song 2:14" name="Пісня над піснями 2:14" shortName="Пісн 2:14" orderIndex="13">Голубко моя у розщілинах скельних, у бескіднім сховку, дай побачити мені твоє личко, дай почути мені голосок твій, бо голос твій милий, а личко твоє уродливе!</Verse>
        <Verse osisId="Song.2.15" sblId="Song 2:15" name="Пісня над піснями 2:15" shortName="Пісн 2:15" orderIndex="14">Ловіть нам лисиці, лисинята маленькі, що ушкоджують нам виноградники, виноградники ж наші у цвіті!</Verse>
        <Verse osisId="Song.2.16" sblId="Song 2:16" name="Пісня над піснями 2:16" shortName="Пісн 2:16" orderIndex="15">Мій коханий він мій, я ж його, він пасе між лілеями!</Verse>
        <Verse osisId="Song.2.17" sblId="Song 2:17" name="Пісня над піснями 2:17" shortName="Пісн 2:17" orderIndex="16">Поки день прохолоду навіє, а тіні втечуть, вернись, мій коханий, стань подібний до сарни чи до молодого оленя в пахучих горах!</Verse>
      </verses>
    </Chapter>
    <Chapter osisId="Song.3" sblId="Song 3" name="Пісня над піснями 3" shortName="Пісн 3" orderIndex="2" versesCount="11">
      <verses>
        <Verse osisId="Song.3.1" sblId="Song 3:1" name="Пісня над піснями 3:1" shortName="Пісн 3:1" orderIndex="0">По ночах на ложі своїм я шукала того, кого покохала душа моя... Шукала його, та його не знайшла...</Verse>
        <Verse osisId="Song.3.2" sblId="Song 3:2" name="Пісня над піснями 3:2" shortName="Пісн 3:2" orderIndex="1">Хай устану й нехай я пройдуся по місті, хай на вулицях та на майданах того пошукаю, кого покохала душа моя! Шукала його, та його не знайшла...</Verse>
        <Verse osisId="Song.3.3" sblId="Song 3:3" name="Пісня над піснями 3:3" shortName="Пісн 3:3" orderIndex="2">Спіткали мене сторожі, що по місті проходять... Чи не бачили часом того, кого покохала душа моя?</Verse>
        <Verse osisId="Song.3.4" sblId="Song 3:4" name="Пісня над піснями 3:4" shortName="Пісн 3:4" orderIndex="3">Небагато пройшла я від них, та й знайшла я того, кого покохала душа моя: схопила його, й не пустила його, аж поки його не ввела у дім неньки своєї, та в кімнату тієї, що в утробі носила мене!...</Verse>
        <Verse osisId="Song.3.5" sblId="Song 3:5" name="Пісня над піснями 3:5" shortName="Пісн 3:5" orderIndex="4">Заклинаю я вас, дочки єрусалимські, газелями чи польовими оленями, щоб ви не сполохали, щоб не збудили кохання, аж доки йому до вподоби!...</Verse>
        <Verse osisId="Song.3.6" sblId="Song 3:6" name="Пісня над піснями 3:6" shortName="Пісн 3:6" orderIndex="5">Хто вона, що виходить із пустині, немов стовпи диму, окурена миррою й ладаном, всілякими пахощами продавця?</Verse>
        <Verse osisId="Song.3.7" sblId="Song 3:7" name="Пісня над піснями 3:7" shortName="Пісн 3:7" orderIndex="6">Ось ложе його, Соломонове, шістдесят лицарів навколо нього, із лицарів славних Ізраїлевих!</Verse>
        <Verse osisId="Song.3.8" sblId="Song 3:8" name="Пісня над піснями 3:8" shortName="Пісн 3:8" orderIndex="7">Усі вони мають меча, усі вправні в бою, кожен має свого меча при своєму стегні проти страху нічного.</Verse>
        <Verse osisId="Song.3.9" sblId="Song 3:9" name="Пісня над піснями 3:9" shortName="Пісн 3:9" orderIndex="8">Ноші зробив собі цар Соломон із ливанських дерев:</Verse>
        <Verse osisId="Song.3.10" sblId="Song 3:10" name="Пісня над піснями 3:10" shortName="Пісн 3:10" orderIndex="9">стовпці їхні зробив він із срібла, а їхне опертя золоте, пурпурове сидіння, їхня середина вистелена коханням дочок єрусалимських!...</Verse>
        <Verse osisId="Song.3.11" sblId="Song 3:11" name="Пісня над піснями 3:11" shortName="Пісн 3:11" orderIndex="10">Підіть і побачте, о дочки сіонські, царя Соломона в вінку, що ним мати його увінчала його в день весілля його та в день радости серця його!</Verse>
      </verses>
    </Chapter>
    <Chapter osisId="Song.4" sblId="Song 4" name="Пісня над піснями 4" shortName="Пісн 4" orderIndex="3" versesCount="16">
      <verses>
        <Verse osisId="Song.4.1" sblId="Song 4:1" name="Пісня над піснями 4:1" shortName="Пісн 4:1" orderIndex="0">Яка ти прекрасна, моя ти подруженько, яка ти хороша! Твої оченятка, немов ті голубки, глядять з-за серпанку твого! Твої коси немов стадо кіз, що хвилями сходять з гори Гілеадської!</Verse>
        <Verse osisId="Song.4.2" sblId="Song 4:2" name="Пісня над піснями 4:2" shortName="Пісн 4:2" orderIndex="1">Твої зубки немов та отара овець пообстриганих, що з купелю вийшли, що котять близнята, і між ними немає неплідної...</Verse>
        <Verse osisId="Song.4.3" sblId="Song 4:3" name="Пісня над піснями 4:3" shortName="Пісн 4:3" orderIndex="2">Твої губки немов кармазинова нитка, твої устонька красні, мов частина гранатного яблука скроня твоя за серпанком твоїм!</Verse>
        <Verse osisId="Song.4.4" sblId="Song 4:4" name="Пісня над піснями 4:4" shortName="Пісн 4:4" orderIndex="3">Твоя шия немов та Давидова башта, на зброю збудована: тисяча щитів повішена в ній, усе щити лицарів!</Verse>
        <Verse osisId="Song.4.5" sblId="Song 4:5" name="Пісня над піснями 4:5" shortName="Пісн 4:5" orderIndex="4">Два перса твої мов ті двоє близнят молодих у газелі, що випасуються між лілеями...</Verse>
        <Verse osisId="Song.4.6" sblId="Song 4:6" name="Пісня над піснями 4:6" shortName="Пісн 4:6" orderIndex="5">Поки день прохолоду навіє, а тіні втечуть, піду я собі на ту миррину гору й на пагірок ладану...</Verse>
        <Verse osisId="Song.4.7" sblId="Song 4:7" name="Пісня над піснями 4:7" shortName="Пісн 4:7" orderIndex="6">Уся ти прекрасна, моя ти подруженько, і плями нема на тобі!</Verse>
        <Verse osisId="Song.4.8" sblId="Song 4:8" name="Пісня над піснями 4:8" shortName="Пісн 4:8" orderIndex="7">Зо мною з Лівану, моя наречена, зо мною з Лівану ти підеш! Споглянеш з вершини Амани, з вершини Сеніру й Гермону, з леговища левів, з леопардових гір.</Verse>
        <Verse osisId="Song.4.9" sblId="Song 4:9" name="Пісня над піснями 4:9" shortName="Пісн 4:9" orderIndex="8">Забрала ти серце мені, моя сестро, моя наречена, забрала ти серце мені самим очком своїм, разочком одненьким намиста свого!...</Verse>
        <Verse osisId="Song.4.10" sblId="Song 4:10" name="Пісня над піснями 4:10" shortName="Пісн 4:10" orderIndex="9">Яке любе кохання твоє, о сестрице моя, наречена! Скільки ліпше кохання твоє за вино, а запашність олив твоїх за всі пахощі!...</Verse>
        <Verse osisId="Song.4.11" sblId="Song 4:11" name="Пісня над піснями 4:11" shortName="Пісн 4:11" orderIndex="10">Уста твої крапають мед щільниковий, моя наречена, мед і молоко під твоїм язичком, а пахощ одежі твоєї як ліванські ті пахощі!</Verse>
        <Verse osisId="Song.4.12" sblId="Song 4:12" name="Пісня над піснями 4:12" shortName="Пісн 4:12" orderIndex="11">Замкнений садок то сестриця моя, наречена моя замкнений садок, джерело запечатане...</Verse>
        <Verse osisId="Song.4.13" sblId="Song 4:13" name="Пісня над піснями 4:13" shortName="Пісн 4:13" orderIndex="12">Лоно твоє сад гранатових яблук з плодом досконалим, кипри із нардами,</Verse>
        <Verse osisId="Song.4.14" sblId="Song 4:14" name="Пісня над піснями 4:14" shortName="Пісн 4:14" orderIndex="13">нард і шафран, пахуча тростина й кориця з усіма деревами ладану, мирра й алое зо всіма найзапашнішими пахощами,</Verse>
        <Verse osisId="Song.4.15" sblId="Song 4:15" name="Пісня над піснями 4:15" shortName="Пісн 4:15" orderIndex="14">ти джерело садкове, криниця живої води, та тієї, що плине з Ливану!...</Verse>
        <Verse osisId="Song.4.16" sblId="Song 4:16" name="Пісня над піснями 4:16" shortName="Пісн 4:16" orderIndex="15">Прокинься, о вітре з півночі, і прилинь, вітре з полудня, повій на садок мій: нехай потечуть його пахощі! Хай коханий мій прийде до саду свого, і нехай споживе плід найкращий його!...</Verse>
      </verses>
    </Chapter>
    <Chapter osisId="Song.5" sblId="Song 5" name="Пісня над піснями 5" shortName="Пісн 5" orderIndex="4" versesCount="16">
      <verses>
        <Verse osisId="Song.5.1" sblId="Song 5:1" name="Пісня над піснями 5:1" shortName="Пісн 5:1" orderIndex="0">Прийшов я до саду свого, о сестро моя, наречена! Збираю я мирру свою із бальзамом своїм, споживаю свого стільника разом із медом своїм, п'ю вино я своє зо своїм молоком!... Споживайте, співдрузі, пийте до схочу, кохані!</Verse>
        <Verse osisId="Song.5.2" sblId="Song 5:2" name="Пісня над піснями 5:2" shortName="Пісн 5:2" orderIndex="1">Я сплю, моє ж серце чуває... Ось голос мого коханого!... Стукає... Відчини мені, сестро моя, о моя ти подруженько, голубко моя, моя чиста, бо росою покрилася вся моя голова, мої кучері краплями ночі!...</Verse>
        <Verse osisId="Song.5.3" sblId="Song 5:3" name="Пісня над піснями 5:3" shortName="Пісн 5:3" orderIndex="2">Зняла я одежу свою, як знову її надягну? Помила я ніжки свої, як же їх занечищу?...</Verse>
        <Verse osisId="Song.5.4" sblId="Song 5:4" name="Пісня над піснями 5:4" shortName="Пісн 5:4" orderIndex="3">Мій коханий простяг свою руку крізь отвір, і нутро моє схвилювалось від нього!...</Verse>
        <Verse osisId="Song.5.5" sblId="Song 5:5" name="Пісня над піснями 5:5" shortName="Пісн 5:5" orderIndex="4">Встала я відчинити своєму коханому, а з рук моїх капала мирра, і мирра текла на засувки замка з моїх пальців...</Verse>
        <Verse osisId="Song.5.6" sblId="Song 5:6" name="Пісня над піснями 5:6" shortName="Пісн 5:6" orderIndex="5">Відчинила своєму коханому, а коханий мій зник, відійшов!... Душі не ставало в мені, як він говорив... Я шукала його, та його не знайшла... Я гукала його, та він не відізвався до мене...</Verse>
        <Verse osisId="Song.5.7" sblId="Song 5:7" name="Пісня над піснями 5:7" shortName="Пісн 5:7" orderIndex="6">Стріли мене сторожі, що ходять по місті, набили мене, завдали мені рани... Здерли з мене моє покривало, сторожі міських мурів!</Verse>
        <Verse osisId="Song.5.8" sblId="Song 5:8" name="Пісня над піснями 5:8" shortName="Пісн 5:8" orderIndex="7">Заклинаю я вас, дочки єрусалимські, як мого коханого стрінете ви, що йому повісте? Що я хвора з кохання!</Verse>
        <Verse osisId="Song.5.9" sblId="Song 5:9" name="Пісня над піснями 5:9" shortName="Пісн 5:9" orderIndex="8">Чим коханий твій кращий від інших коханих, вродливіша з жінок? Чим коханий твій кращий від інших коханих, що так заклинаєш ти нас?</Verse>
        <Verse osisId="Song.5.10" sblId="Song 5:10" name="Пісня над піснями 5:10" shortName="Пісн 5:10" orderIndex="9">Коханий мій білий й рум'яний, визначніший він від десяти тисяч інших...</Verse>
        <Verse osisId="Song.5.11" sblId="Song 5:11" name="Пісня над піснями 5:11" shortName="Пісн 5:11" orderIndex="10">Голова його щиреє золото, його кучері пальмове віття, чорні, як ворон...</Verse>
        <Verse osisId="Song.5.12" sblId="Song 5:12" name="Пісня над піснями 5:12" shortName="Пісн 5:12" orderIndex="11">Його очі немов голубки над джерелами водними, у молоці повимивані, що над повним струмком посідали!</Verse>
        <Verse osisId="Song.5.13" sblId="Song 5:13" name="Пісня над піснями 5:13" shortName="Пісн 5:13" orderIndex="12">Його личка як грядка бальзаму, немов квітники запашні! Його губи лілеї, з яких капає мирра текуча!</Verse>
        <Verse osisId="Song.5.14" sblId="Song 5:14" name="Пісня над піснями 5:14" shortName="Пісн 5:14" orderIndex="13">Його руки стовпці золоті, повисаджувані хризолітом, а лоно його твір мистецький з слонової кости, покритий сапфірами!</Verse>
        <Verse osisId="Song.5.15" sblId="Song 5:15" name="Пісня над піснями 5:15" shortName="Пісн 5:15" orderIndex="14">Його стегна стовпи мармурові, поставлені на золотії підстави! Його вигляд немов той Ливан, він юнак як ті кедри!</Verse>
        <Verse osisId="Song.5.16" sblId="Song 5:16" name="Пісня над піснями 5:16" shortName="Пісн 5:16" orderIndex="15">Уста його солодощі, і він увесь пожадання... Оце мій коханий, й оце мій дружок, дочки єрусалимські!</Verse>
      </verses>
    </Chapter>
    <Chapter osisId="Song.6" sblId="Song 6" name="Пісня над піснями 6" shortName="Пісн 6" orderIndex="5" versesCount="13">
      <verses>
        <Verse osisId="Song.6.1" sblId="Song 6:1" name="Пісня над піснями 6:1" shortName="Пісн 6:1" orderIndex="0">Куди твій коханий пішов, о найвродливіша з жінок? Куди спрямував твій коханий? Бо ми пошукаємо його із тобою.</Verse>
        <Verse osisId="Song.6.2" sblId="Song 6:2" name="Пісня над піснями 6:2" shortName="Пісн 6:2" orderIndex="1">Мій коханий пішов до садочка свого, в квітники запашні, щоб пасти в садках і збирати лілеї.</Verse>
        <Verse osisId="Song.6.3" sblId="Song 6:3" name="Пісня над піснями 6:3" shortName="Пісн 6:3" orderIndex="2">Я належу своєму коханому, а мені мій коханий, що пасе між лілеями!</Verse>
        <Verse osisId="Song.6.4" sblId="Song 6:4" name="Пісня над піснями 6:4" shortName="Пісн 6:4" orderIndex="3">Ти прекрасна, моя ти подруженько, мов та Тірца, ти хороша, як Єрусалим, ти грізна, як війська з прапорами!</Verse>
        <Verse osisId="Song.6.5" sblId="Song 6:5" name="Пісня над піснями 6:5" shortName="Пісн 6:5" orderIndex="4">Відверни ти свої оченята від мене, бо вони непокоять мене! Твої коси немов стадо кіз, що хвилями сходять з того Гілеаду!</Verse>
        <Verse osisId="Song.6.6" sblId="Song 6:6" name="Пісня над піснями 6:6" shortName="Пісн 6:6" orderIndex="5">Твої зуби немов та отара овець, що з купелю вийшли, що котять близнята, і між ними немає неплідної!</Verse>
        <Verse osisId="Song.6.7" sblId="Song 6:7" name="Пісня над піснями 6:7" shortName="Пісн 6:7" orderIndex="6">Мов частина гранатного яблука скроня твоя за серпанком твоїм!</Verse>
        <Verse osisId="Song.6.8" sblId="Song 6:8" name="Пісня над піснями 6:8" shortName="Пісн 6:8" orderIndex="7">Шістдесят є цариць, і вісімдесят є наложниць, а дівчатам немає числа,</Verse>
        <Verse osisId="Song.6.9" sblId="Song 6:9" name="Пісня над піснями 6:9" shortName="Пісн 6:9" orderIndex="8">та єдина вона ця голубка моя, моя чиста! У неньки своєї вона одиначка, обрана вона у своєї родительки! Як бачили дочки Сіону її, то щасливою звали її, цариці й наложниці то вихваляли її:</Verse>
        <Verse osisId="Song.6.10" sblId="Song 6:10" name="Пісня над піснями 6:10" shortName="Пісн 6:10" orderIndex="9">Хто це така, що вона виглядає, немов та досвітня зоря, прекрасна, як місяць, як сонце ясна, як полки з прапорами грізна?</Verse>
        <Verse osisId="Song.6.11" sblId="Song 6:11" name="Пісня над піснями 6:11" shortName="Пісн 6:11" orderIndex="10">Зійшла я в оріховий сад, щоб поглянути на пуп'яночки при потоці, щоб побачити там, чи зацвів виноград, чи гранатові яблуні порозцвітали?</Verse>
        <Verse osisId="Song.6.12" sblId="Song 6:12" name="Пісня над піснями 6:12" shortName="Пісн 6:12" orderIndex="11">І не зчулася я, як мене посадила душа моя між колесниці моєї дружини бояр...</Verse>
        <Verse osisId="Song.6.13" sblId="Song 6:13" name="Пісня над піснями 6:13" shortName="Пісн 6:13" orderIndex="12">(7-1) Вернися, вернись, Суламітко! Вернися, вернися, нехай ми на тебе надивимось! Чого вам дивитися на Суламітку, немов би на танець військовий?</Verse>
      </verses>
    </Chapter>
    <Chapter osisId="Song.7" sblId="Song 7" name="Пісня над піснями 7" shortName="Пісн 7" orderIndex="6" versesCount="13">
      <verses>
        <Verse osisId="Song.7.1" sblId="Song 7:1" name="Пісня над піснями 7:1" shortName="Пісн 7:1" orderIndex="0">(7-2) Хороші які стали ноги твої в черевичках, князівно моя! Заокруглення стегон твоїх мов намисто, руками мистецькими виточене!</Verse>
        <Verse osisId="Song.7.2" sblId="Song 7:2" name="Пісня над піснями 7:2" shortName="Пісн 7:2" orderIndex="1">(7-3) Твоє лоно немов круглоточена чаша, в якій не забракне вина запашного! Твій живіт сніп пшениці, оточений тими лілеями!</Verse>
        <Verse osisId="Song.7.3" sblId="Song 7:3" name="Пісня над піснями 7:3" shortName="Пісн 7:3" orderIndex="2">(7-4) Два перса твої немов двоє сарняток близнят!</Verse>
        <Verse osisId="Song.7.4" sblId="Song 7:4" name="Пісня над піснями 7:4" shortName="Пісн 7:4" orderIndex="3">(7-5) Твоя шия як башта із кости слонової, твої очі озерця в Хешбоні при брамі того Бат-Рабіму, в тебе ніс немов башта ливанська, що дивиться все в бік Дамаску!</Verse>
        <Verse osisId="Song.7.5" sblId="Song 7:5" name="Пісня над піснями 7:5" shortName="Пісн 7:5" orderIndex="4">(7-6) Голівка твоя на тобі мов Кармел, а коса на голівці твоїй немов пурпур, полонений цар тими кучерями!</Verse>
        <Verse osisId="Song.7.6" sblId="Song 7:6" name="Пісня над піснями 7:6" shortName="Пісн 7:6" orderIndex="5">(7-7) Яка ти прекрасна й приємна яка, о кохання в розкошах!</Verse>
        <Verse osisId="Song.7.7" sblId="Song 7:7" name="Пісня над піснями 7:7" shortName="Пісн 7:7" orderIndex="6">(7-8) Став подібний до пальми твій стан, твої ж перса до грон виноградних!</Verse>
        <Verse osisId="Song.7.8" sblId="Song 7:8" name="Пісня над піснями 7:8" shortName="Пісн 7:8" orderIndex="7">(7-9) Я подумав: виберуся на цю пальму, схоплюся за віття її, і нехай стануть перса твої, немов виноградні ті грона, а пахощ дихання твого як яблука!...</Verse>
        <Verse osisId="Song.7.9" sblId="Song 7:9" name="Пісня над піснями 7:9" shortName="Пісн 7:9" orderIndex="8">(7-10) А уста твої як найліпше вино: простує воно до мого коханого, чинить промовистими й уста сплячих!</Verse>
        <Verse osisId="Song.7.10" sblId="Song 7:10" name="Пісня над піснями 7:10" shortName="Пісн 7:10" orderIndex="9">(7-11) Я належу своєму коханому, а його пожадання до мене!</Verse>
        <Verse osisId="Song.7.11" sblId="Song 7:11" name="Пісня над піснями 7:11" shortName="Пісн 7:11" orderIndex="10">(7-12) Ходи ж, мій коханий, та вийдемо в поле, переночуємо в селах!</Verse>
        <Verse osisId="Song.7.12" sblId="Song 7:12" name="Пісня над піснями 7:12" shortName="Пісн 7:12" orderIndex="11">(7-13) Устанемо рано, й ходім у сади-виногради, подивимося, чи зацвів виноград, чи квітки розцвілись, чи гранатові яблуні порозцвітали?... Там кохання своє тобі дам!</Verse>
        <Verse osisId="Song.7.13" sblId="Song 7:13" name="Пісня над піснями 7:13" shortName="Пісн 7:13" orderIndex="12">(7-14) Видадуть пах мандрагори, при наших же входах всілякі коштовні плоди, нові та старі, що я їх заховала для тебе, коханий ти мій!</Verse>
      </verses>
    </Chapter>
    <Chapter osisId="Song.8" sblId="Song 8" name="Пісня над піснями 8" shortName="Пісн 8" orderIndex="7" versesCount="14">
      <verses>
        <Verse osisId="Song.8.1" sblId="Song 8:1" name="Пісня над піснями 8:1" shortName="Пісн 8:1" orderIndex="0">О, коли б ти мені був за брата, що перса ссав в нені моєї, коли б стріла тебе я на вулиці, цілувала б тебе, і ніхто мені не докоряв би!</Verse>
        <Verse osisId="Song.8.2" sblId="Song 8:2" name="Пісня над піснями 8:2" shortName="Пісн 8:2" orderIndex="1">Повела б я тебе й привела б у дім нені своєї: ти навчав би мене, я б тебе напоїла вином запашним, соком гранатових яблук своїх!</Verse>
        <Verse osisId="Song.8.3" sblId="Song 8:3" name="Пісня над піснями 8:3" shortName="Пісн 8:3" orderIndex="2">Ліва рука його під головою моєю, правиця ж його пригортає мене!...</Verse>
        <Verse osisId="Song.8.4" sblId="Song 8:4" name="Пісня над піснями 8:4" shortName="Пісн 8:4" orderIndex="3">Заклинаю я вас, дочки єрусалимські, нащо б сполохали, й нащо б збудили кохання, аж доки йому до вподоби!</Verse>
        <Verse osisId="Song.8.5" sblId="Song 8:5" name="Пісня над піснями 8:5" shortName="Пісн 8:5" orderIndex="4">Хто вона, що виходить із пустині, спираючися на свого коханого? Під яблунею я збудила тебе, там повила тебе мати твоя, там тебе повила твоя породителька!</Verse>
        <Verse osisId="Song.8.6" sblId="Song 8:6" name="Пісня над піснями 8:6" shortName="Пісн 8:6" orderIndex="5">Поклади ти мене, як печатку на серце своє, як печать на рамено своє, бо сильне кохання, як смерть, заздрощі непереможні, немов той шеол, його жар жар огню, воно полум'я Господа!</Verse>
        <Verse osisId="Song.8.7" sblId="Song 8:7" name="Пісня над піснями 8:7" shortName="Пісн 8:7" orderIndex="6">Води великі не зможуть згасити кохання, ані ріки його не заллють! Коли б хто давав за кохання маєток увесь свого дому, то ним погордили б зовсім!...</Verse>
        <Verse osisId="Song.8.8" sblId="Song 8:8" name="Пісня над піснями 8:8" shortName="Пісн 8:8" orderIndex="7">Є сестра в нас мала, й перс у неї нема ще. Що зробимо нашій сестричці в той день, коли сватати будуть її?</Verse>
        <Verse osisId="Song.8.9" sblId="Song 8:9" name="Пісня над піснями 8:9" shortName="Пісн 8:9" orderIndex="8">Якщо вона мур, забороло із срібла збудуємо на ній, а якщо вона двері обкладемо кедровою дошкою їх...</Verse>
        <Verse osisId="Song.8.10" sblId="Song 8:10" name="Пісня над піснями 8:10" shortName="Пісн 8:10" orderIndex="9">Я мур, мої ж перса як башти, тоді я була в його очах мов та, яка спокій провадить...</Verse>
        <Verse osisId="Song.8.11" sblId="Song 8:11" name="Пісня над піснями 8:11" shortName="Пісн 8:11" orderIndex="10">Виноградника мав Соломон у Баал-Гамоні, виноградника він віддавав сторожам, щоб кожен приносив за плід його тисячу срібла.</Verse>
        <Verse osisId="Song.8.12" sblId="Song 8:12" name="Пісня над піснями 8:12" shortName="Пісн 8:12" orderIndex="11">Але мій виноградник, що маю його, при мені! Тобі, Соломоне, хай буде та тисяча, а сторожам його плоду дві сотні!</Verse>
        <Verse osisId="Song.8.13" sblId="Song 8:13" name="Пісня над піснями 8:13" shortName="Пісн 8:13" orderIndex="12">О ти, що сидиш у садках, друзі твої прислухаються до твого голосу: дай почути його і мені!</Verse>
        <Verse osisId="Song.8.14" sblId="Song 8:14" name="Пісня над піснями 8:14" shortName="Пісн 8:14" orderIndex="13">Утікай, мій коханий, і станься подібний до сарни собі, чи до молодого оленя у бальзамових горах!</Verse>
      </verses>
    </Chapter>
  </chapters>
</Book>