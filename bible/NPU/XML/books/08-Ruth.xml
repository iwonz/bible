<?xml version='1.0' encoding='utf-8'?>
<Book osisId="Ruth" sblId="Ruth" name="Рут" shortName="Рут" orderIndex="7" chaptersCount="4" versesCount="85">
  <chapters>
    <Chapter osisId="Ruth.1" sblId="Ruth 1" name="Рут 1" shortName="Рут 1" orderIndex="0" versesCount="22">
      <verses>
        <Verse osisId="Ruth.1.1" sblId="Ruth 1:1" name="Рут 1:1" shortName="Рут 1:1" orderIndex="0">І сталось за часу, коли судді судили, то був голод у Краю. І пішов був чоловік з Юдиного Віфлеєму мешкати в моавських полях, він і жінка та двоє синів його.</Verse>
        <Verse osisId="Ruth.1.2" sblId="Ruth 1:2" name="Рут 1:2" shortName="Рут 1:2" orderIndex="1">А ім'я тому чоловікові Елімелех, а ім'я жінці його Ноомі; і ім'я двох синів його Махлон і Кілйон, ефратяни з Віфлеєму Юдиного. І прийшли вони на моавські поля, та й залишилися.</Verse>
        <Verse osisId="Ruth.1.3" sblId="Ruth 1:3" name="Рут 1:3" shortName="Рут 1:3" orderIndex="2">І помер Елімелех, муж Ноомі, і зосталася вона та два їхні сини.</Verse>
        <Verse osisId="Ruth.1.4" sblId="Ruth 1:4" name="Рут 1:4" shortName="Рут 1:4" orderIndex="3">І взяли вони собі за жінок моавітянок, ім'я одній Орпа, а ім'я другій Рут. І сиділи вони там близько десяти літ.</Verse>
        <Verse osisId="Ruth.1.5" sblId="Ruth 1:5" name="Рут 1:5" shortName="Рут 1:5" orderIndex="4">І повмирали й вони обоє, Махлон та Кілйон. І позосталася та жінка по двох дітях своїх та по чоловікові своєму.</Verse>
        <Verse osisId="Ruth.1.6" sblId="Ruth 1:6" name="Рут 1:6" shortName="Рут 1:6" orderIndex="5">І встала вона та невістки її, і вернулися з моавських піль, бо почула на моавському полі, що Господь згадав про народ Свій, даючи їм хліба.</Verse>
        <Verse osisId="Ruth.1.7" sblId="Ruth 1:7" name="Рут 1:7" shortName="Рут 1:7" orderIndex="6">І вийшла вона з того місця, де була там, та обидві невістки з нею, та й пішли дорогою, щоб вернутися до Юдиного краю.</Verse>
        <Verse osisId="Ruth.1.8" sblId="Ruth 1:8" name="Рут 1:8" shortName="Рут 1:8" orderIndex="7">І сказала Ноомі до двох своїх невісток: Ідіть, верніться кожна до дому своєї матері. І нехай Господь зробить із вами милість, як ви зробили з померлими та зо мною.</Verse>
        <Verse osisId="Ruth.1.9" sblId="Ruth 1:9" name="Рут 1:9" shortName="Рут 1:9" orderIndex="8">Нехай Господь дасть вам, і ви знайдете відпочинок кожна в домі свого мужа! І вона поцілувала їх, а вони підняли свій голос та плакали.</Verse>
        <Verse osisId="Ruth.1.10" sblId="Ruth 1:10" name="Рут 1:10" shortName="Рут 1:10" orderIndex="9">І вони сказали до неї: Ні, з тобою ми вернемось до народу твого!</Verse>
        <Verse osisId="Ruth.1.11" sblId="Ruth 1:11" name="Рут 1:11" shortName="Рут 1:11" orderIndex="10">А Ноомі сказала: Вертайтеся, дочки мої, чого ви підете зо мною? Чи я маю ще в утробі своїй синів, а вони стануть вам за чоловіків?</Verse>
        <Verse osisId="Ruth.1.12" sblId="Ruth 1:12" name="Рут 1:12" shortName="Рут 1:12" orderIndex="11">Верніться, дочки мої, ідіть, бо я занадто стара, щоб бути для мужа. А коли б я й сказала: Маю надію, і коли б цієї ночі була з мужем, і також породила синів,</Verse>
        <Verse osisId="Ruth.1.13" sblId="Ruth 1:13" name="Рут 1:13" shortName="Рут 1:13" orderIndex="12">чи ж ви чекали б їх, аж поки повиростають? Чи ж ви зв'язалися б з ними, щоб не бути замужем? Ні, дочки мої, бо мені значно гірше, як вам, бо Господня рука знайшла мене.</Verse>
        <Verse osisId="Ruth.1.14" sblId="Ruth 1:14" name="Рут 1:14" shortName="Рут 1:14" orderIndex="13">І підняли вони голос свій, і заплакали ще. І поцілувала Орпа свою свекруху, а Рут пригорнулася до неї.</Verse>
        <Verse osisId="Ruth.1.15" sblId="Ruth 1:15" name="Рут 1:15" shortName="Рут 1:15" orderIndex="14">І сказала Ноомі: Ось зовиця твоя вернулася до народу свого та до богів своїх, вернися й ти за зовицею своєю!</Verse>
        <Verse osisId="Ruth.1.16" sblId="Ruth 1:16" name="Рут 1:16" shortName="Рут 1:16" orderIndex="15">А Рут відказала: Не силуй мене, щоб я покинула тебе, щоб я вернулася від тебе, бо куди підеш ти, туди піду й я, а де житимеш ти, там житиму й я. Народ твій буде мій народ, а Бог твій мій Бог.</Verse>
        <Verse osisId="Ruth.1.17" sblId="Ruth 1:17" name="Рут 1:17" shortName="Рут 1:17" orderIndex="16">Де помреш ти, там помру й я, і там буду похована. Нехай Господь зробить мені так, і так нехай додасть, і тільки смерть розлучить мене з тобою.</Verse>
        <Verse osisId="Ruth.1.18" sblId="Ruth 1:18" name="Рут 1:18" shortName="Рут 1:18" orderIndex="17">І побачила Ноомі, що вона настоює йти за нею, і перестала вговорювати її.</Verse>
        <Verse osisId="Ruth.1.19" sblId="Ruth 1:19" name="Рут 1:19" shortName="Рут 1:19" orderIndex="18">І пішли вони вдвох, аж прийшли до Віфлеєму. І сталося, коли вони входили до Віфлеєму, то зашуміло все місто про них, і говорили: Чи це Ноомі?</Verse>
        <Verse osisId="Ruth.1.20" sblId="Ruth 1:20" name="Рут 1:20" shortName="Рут 1:20" orderIndex="19">А вона сказала їм: Не кличте мене: Ноомі, кличте мене: Мара, бо велику гіркоту зробив мені Всемогутній.</Verse>
        <Verse osisId="Ruth.1.21" sblId="Ruth 1:21" name="Рут 1:21" shortName="Рут 1:21" orderIndex="20">Я заможною пішла була, та порожньою вернув мене Господь. Чого кличете мене: Ноомі, коли Господь свідчив проти мене, а Всемогутній послав мені горе?</Verse>
        <Verse osisId="Ruth.1.22" sblId="Ruth 1:22" name="Рут 1:22" shortName="Рут 1:22" orderIndex="21">І вернулася Ноомі та з нею моавітянка Рут, невістка її, що верталася з моавських піль. І прийшли вони до Віфлеєму на початку жнив ячменю.</Verse>
      </verses>
    </Chapter>
    <Chapter osisId="Ruth.2" sblId="Ruth 2" name="Рут 2" shortName="Рут 2" orderIndex="1" versesCount="23">
      <verses>
        <Verse osisId="Ruth.2.1" sblId="Ruth 2:1" name="Рут 2:1" shortName="Рут 2:1" orderIndex="0">А Ноомі мала родича свого чоловіка, мужа багатого, з Елімелехового роду, а ім'я йому Боаз.</Verse>
        <Verse osisId="Ruth.2.2" sblId="Ruth 2:2" name="Рут 2:2" shortName="Рут 2:2" orderIndex="1">І сказала моавітянка Рут до Ноомі: Піду но я на поле, і назбираю колосся за тим, у кого в очах знайду милість. А та їй сказала: Іди, моя дочко!</Verse>
        <Verse osisId="Ruth.2.3" sblId="Ruth 2:3" name="Рут 2:3" shortName="Рут 2:3" orderIndex="2">І пішла вона, і прийшла та й збирала за женцями. А припадок навів її на ділянку поля Боаза, що з Елімелехового роду.</Verse>
        <Verse osisId="Ruth.2.4" sblId="Ruth 2:4" name="Рут 2:4" shortName="Рут 2:4" orderIndex="3">Аж ось прийшов із Віфлеєму Боаз, та й сказав до женців: Господь з вами! А вони відказали йому: Нехай поблагословить тебе Господь!</Verse>
        <Verse osisId="Ruth.2.5" sblId="Ruth 2:5" name="Рут 2:5" shortName="Рут 2:5" orderIndex="4">І сказав Боаз до слуги свого, поставленого над женцями: Чия це дівчина?</Verse>
        <Verse osisId="Ruth.2.6" sblId="Ruth 2:6" name="Рут 2:6" shortName="Рут 2:6" orderIndex="5">І відповів той слуга, поставлений над женцями, і сказав: Дівчина моавітянка вона, що вернулася з Ноомі з моавських піль.</Verse>
        <Verse osisId="Ruth.2.7" sblId="Ruth 2:7" name="Рут 2:7" shortName="Рут 2:7" orderIndex="6">А вона сказала: Нехай я збиратиму, та назбираю між снопами за женцями! І прийшла вона, і стала від самого ранку й аж дотепер; а вдома вона була мало.</Verse>
        <Verse osisId="Ruth.2.8" sblId="Ruth 2:8" name="Рут 2:8" shortName="Рут 2:8" orderIndex="7">І сказав Боаз до Рут: Ото чуєш, дочко моя, не ходи збирати на іншому полі, і не йди звідси, і так пристань до моїх дівчат.</Verse>
        <Verse osisId="Ruth.2.9" sblId="Ruth 2:9" name="Рут 2:9" shortName="Рут 2:9" orderIndex="8">Доглядай цього поля, де будуть жати, і ти підеш за ними. Ось я наказав слугам не займати тебе. А як спрагнеш, то підеш до начинь, та й нап'єшся з того, що поначерпують слуги!</Verse>
        <Verse osisId="Ruth.2.10" sblId="Ruth 2:10" name="Рут 2:10" shortName="Рут 2:10" orderIndex="9">І впала вона на обличчя своє, та й вклонилася до землі, і сказала йому: Чому знайшла я милість в очах твоїх, що ти прихилився до мене, хоч я чужа?</Verse>
        <Verse osisId="Ruth.2.11" sblId="Ruth 2:11" name="Рут 2:11" shortName="Рут 2:11" orderIndex="10">І відповів Боаз і сказав їй: Докладно розповіджено мені все, що зробила ти з своєю свекрухою по смерті твого чоловіка, і ти кинула батька свого й матір свою та край свого народження, і пішла до народу, якого не знала вчора-позавчора.</Verse>
        <Verse osisId="Ruth.2.12" sblId="Ruth 2:12" name="Рут 2:12" shortName="Рут 2:12" orderIndex="11">Нехай Господь заплатить за чин твій, і нехай буде нагорода твоя повна від Господа, Бога Ізраїлевого, що ти прийшла сховатися під крильми Його!</Verse>
        <Verse osisId="Ruth.2.13" sblId="Ruth 2:13" name="Рут 2:13" shortName="Рут 2:13" orderIndex="12">А вона сказала: Нехай я знайду милість в очах твоїх, пане мій, бо ти потішив мене, і говорив до серця своєї невільниці. А я не є навіть як одна з твоїх невільниць!</Verse>
        <Verse osisId="Ruth.2.14" sblId="Ruth 2:14" name="Рут 2:14" shortName="Рут 2:14" orderIndex="13">І сказав їй Боаз у час їди: Підійди сюди, та з'їж хліба й замочи у квасі шматок свій. І сіла вона збоку женців, а він подав їй праженого зерна. І їла вона й наситилася, і ще й позоставила.</Verse>
        <Verse osisId="Ruth.2.15" sblId="Ruth 2:15" name="Рут 2:15" shortName="Рут 2:15" orderIndex="14">І встала вона збирати. А Боаз наказав слугам своїм, говорячи: І між снопами нехай збирає, і не кривдьте її.</Verse>
        <Verse osisId="Ruth.2.16" sblId="Ruth 2:16" name="Рут 2:16" shortName="Рут 2:16" orderIndex="15">І також конче киньте їй зо снопів, і позоставте, і буде вона збирати, а ви не лайте її.</Verse>
        <Verse osisId="Ruth.2.17" sblId="Ruth 2:17" name="Рут 2:17" shortName="Рут 2:17" orderIndex="16">І збирала вона на полі аж до вечора, і вимолотила те, що назбирала, і було близько ефи ячменю.</Verse>
        <Verse osisId="Ruth.2.18" sblId="Ruth 2:18" name="Рут 2:18" shortName="Рут 2:18" orderIndex="17">І понесла вона, і ввійшла до міста, і її свекруха побачила, що вона назбирала. А вона вийняла, і дала їй, що позоставила по своїй їжі.</Verse>
        <Verse osisId="Ruth.2.19" sblId="Ruth 2:19" name="Рут 2:19" shortName="Рут 2:19" orderIndex="18">І сказала їй свекруха її: Де ти збирала сьогодні, і де ти робила? Нехай буде благословенний, хто прийняв тебе! І вона розповіла своїй свекрусі, у кого працювала, та й сказала: Ім'я того чоловіка, що я сьогодні робила в нього, Боаз.</Verse>
        <Verse osisId="Ruth.2.20" sblId="Ruth 2:20" name="Рут 2:20" shortName="Рут 2:20" orderIndex="19">І сказала Ноомі до невістки своєї: Благословенний він у Господа, що не позбавив милости своєї ані живих, ані померлих. І сказала їй Ноомі: Близький нам той чоловік, він із наших родичів.</Verse>
        <Verse osisId="Ruth.2.21" sblId="Ruth 2:21" name="Рут 2:21" shortName="Рут 2:21" orderIndex="20">І сказала моавітянка Рут: Він також сказав мені: Пристань до моїх слуг, аж поки не скінчать моїх жнив.</Verse>
        <Verse osisId="Ruth.2.22" sblId="Ruth 2:22" name="Рут 2:22" shortName="Рут 2:22" orderIndex="21">І сказала Ноомі до своєї невістки Рут: Добре, дочко моя, що ти вийдеш з його служницями, щоб не чіпали тебе на іншому полі.</Verse>
        <Verse osisId="Ruth.2.23" sblId="Ruth 2:23" name="Рут 2:23" shortName="Рут 2:23" orderIndex="22">І вона пристала до Боазових служниць, щоб збирати аж до закінчення жнив ячменю та жнив пшениці. І вона жила з своєю свекрухою.</Verse>
      </verses>
    </Chapter>
    <Chapter osisId="Ruth.3" sblId="Ruth 3" name="Рут 3" shortName="Рут 3" orderIndex="2" versesCount="18">
      <verses>
        <Verse osisId="Ruth.3.1" sblId="Ruth 3:1" name="Рут 3:1" shortName="Рут 3:1" orderIndex="0">І сказала їй свекруха її Ноомі: Дочко моя, ось я пошукаю для тебе місця спочинку, що буде добре тобі.</Verse>
        <Verse osisId="Ruth.3.2" sblId="Ruth 3:2" name="Рут 3:2" shortName="Рут 3:2" orderIndex="1">А тепер ось Боаз, наш родич, що була ти з його служницями, ось він цієї ночі буде віяти ячмінь на току.</Verse>
        <Verse osisId="Ruth.3.3" sblId="Ruth 3:3" name="Рут 3:3" shortName="Рут 3:3" orderIndex="2">А ти вмийся, і намастися, і надягни на себе кращу одежу свою, та й зійди на тік. Але не показуйся на очі тому чоловікові, аж поки він не скінчить їсти та пити.</Verse>
        <Verse osisId="Ruth.3.4" sblId="Ruth 3:4" name="Рут 3:4" shortName="Рут 3:4" orderIndex="3">І станеться, коли він ляже, то ти зауваж те місце, де він лежить. І ти прийдеш, і відкриєш приніжжя його та й ляжеш, а він скаже тобі, що маєш робити.</Verse>
        <Verse osisId="Ruth.3.5" sblId="Ruth 3:5" name="Рут 3:5" shortName="Рут 3:5" orderIndex="4">А та відказала до неї: Усе, що ти кажеш мені, я зроблю.</Verse>
        <Verse osisId="Ruth.3.6" sblId="Ruth 3:6" name="Рут 3:6" shortName="Рут 3:6" orderIndex="5">І зійшла вона на тік, і зробила все, як наказала їй свекруха її.</Verse>
        <Verse osisId="Ruth.3.7" sblId="Ruth 3:7" name="Рут 3:7" shortName="Рут 3:7" orderIndex="6">А Боаз з'їв та випив, та й стало весело йому на серці, і прийшов він покластися біля копиці. А вона тихо прийшла, і відкрила його приніжжя та й лягла.</Verse>
        <Verse osisId="Ruth.3.8" sblId="Ruth 3:8" name="Рут 3:8" shortName="Рут 3:8" orderIndex="7">І сталося опівночі, і затремтів той чоловік, та й звівся, аж ось жінка лежить у приніжжі його!</Verse>
        <Verse osisId="Ruth.3.9" sblId="Ruth 3:9" name="Рут 3:9" shortName="Рут 3:9" orderIndex="8">І він сказав: Хто ти? А вона відказала: Я невільниця твоя Рут. Простягни ж крило над своєю невільницею, бо ти мій родич.</Verse>
        <Verse osisId="Ruth.3.10" sblId="Ruth 3:10" name="Рут 3:10" shortName="Рут 3:10" orderIndex="9">А він сказав: Благословенна ти в Господа, дочко моя! Твоя остання ласка до мене ліпша від першої, що не пішла ти за юнаками, чи вони бідні, чи вони багаті.</Verse>
        <Verse osisId="Ruth.3.11" sblId="Ruth 3:11" name="Рут 3:11" shortName="Рут 3:11" orderIndex="10">А тепер, дочко моя, не бійся! Усе, що скажеш, я зроблю тобі, бо все місто народу мого знає, що ти жінка чеснотна!</Verse>
        <Verse osisId="Ruth.3.12" sblId="Ruth 3:12" name="Рут 3:12" shortName="Рут 3:12" orderIndex="11">А тепер справді, що я родич, та є родич ще, ближчий від мене.</Verse>
        <Verse osisId="Ruth.3.13" sblId="Ruth 3:13" name="Рут 3:13" shortName="Рут 3:13" orderIndex="12">Ночуй цю ніч, а ранком, якщо він викупить тебе добре, нехай викупить. А якщо він не схоче викупити тебе, то викуплю тебе я, як живий Господь! Лежи тут аж до ранку.</Verse>
        <Verse osisId="Ruth.3.14" sblId="Ruth 3:14" name="Рут 3:14" shortName="Рут 3:14" orderIndex="13">І лежала вона у приніжжі його аж до ранку, і встала, перше ніж можна розпізнати один одного. А він сказав: Нехай не пізнають, що жінка приходила на тік.</Verse>
        <Verse osisId="Ruth.3.15" sblId="Ruth 3:15" name="Рут 3:15" shortName="Рут 3:15" orderIndex="14">І він сказав: Дай хустку, що на тобі, і подерж її. І держала вона її, а він відміряв шість мір ячменю, і поклав на неї, та й пішов до міста.</Verse>
        <Verse osisId="Ruth.3.16" sblId="Ruth 3:16" name="Рут 3:16" shortName="Рут 3:16" orderIndex="15">А вона прийшла до своєї свекрухи. А та сказала: Як справа, дочко моя? А вона розповіла їй усе, що зробив їй той чоловік.</Verse>
        <Verse osisId="Ruth.3.17" sblId="Ruth 3:17" name="Рут 3:17" shortName="Рут 3:17" orderIndex="16">І сказала: Ці шість мір ячменю він дав мені, бо сказав: Не приходь порожньо до своєї свекрухи.</Verse>
        <Verse osisId="Ruth.3.18" sblId="Ruth 3:18" name="Рут 3:18" shortName="Рут 3:18" orderIndex="17">А та сказала: Почекай, моя дочко, аж поки довідаєшся, як випаде справа, бо той чоловік не заспокоїться, доки не викінчить цієї справи сьогодні.</Verse>
      </verses>
    </Chapter>
    <Chapter osisId="Ruth.4" sblId="Ruth 4" name="Рут 4" shortName="Рут 4" orderIndex="3" versesCount="22">
      <verses>
        <Verse osisId="Ruth.4.1" sblId="Ruth 4:1" name="Рут 4:1" shortName="Рут 4:1" orderIndex="0">А Боаз прийшов до брами, та й сів там. Аж ось проходить родич, про якого говорив був Боаз. І він сказав йому: Зайди сюди, послухай, і сядь отут! І той зайшов і сів.</Verse>
        <Verse osisId="Ruth.4.2" sblId="Ruth 4:2" name="Рут 4:2" shortName="Рут 4:2" orderIndex="1">А Боаз узяв десять мужа зо старших того міста та й сказав: Сідайте тут! І вони посідали.</Verse>
        <Verse osisId="Ruth.4.3" sblId="Ruth 4:3" name="Рут 4:3" shortName="Рут 4:3" orderIndex="2">І сказав він до родича: Ділянку поля, що нашого брата Елімелеха, продала Ноомі, яка вернулася з моавського поля.</Verse>
        <Verse osisId="Ruth.4.4" sblId="Ruth 4:4" name="Рут 4:4" shortName="Рут 4:4" orderIndex="3">А я постановив: Подам тобі до ушей твоїх, говорячи: Купи при тих, що сидять тут, та при старших мого народу. Якщо викупиш викупи, а якщо не викупиш скажи мені, і нехай я знаю, бо окрім тебе нема кому викупити, а я за тобою. А той сказав: Я викуплю.</Verse>
        <Verse osisId="Ruth.4.5" sblId="Ruth 4:5" name="Рут 4:5" shortName="Рут 4:5" orderIndex="4">І сказав Боаз: Того дня, коли набудеш поле з руки Ноомі, то набудеш також моавитянку Рут, жінку померлого, щоб поставити ім'я померлому на наділі його.</Verse>
        <Verse osisId="Ruth.4.6" sblId="Ruth 4:6" name="Рут 4:6" shortName="Рут 4:6" orderIndex="5">А родич сказав: Не можу я викупити собі, щоб не понищити свого наділу. Викупи собі мого викупа, бо я не можу викупити.</Verse>
        <Verse osisId="Ruth.4.7" sblId="Ruth 4:7" name="Рут 4:7" shortName="Рут 4:7" orderIndex="6">А оце було колись серед Ізраїля на викуп, і на заміну, і на ствердження кожної справи: чоловік здіймав сандалю свою, і давав своєму ближньому, і це було свідоцтвом серед Ізраїля.</Verse>
        <Verse osisId="Ruth.4.8" sblId="Ruth 4:8" name="Рут 4:8" shortName="Рут 4:8" orderIndex="7">І сказав родич до Боаза: Купи собі! І зняв свою сандалю.</Verse>
        <Verse osisId="Ruth.4.9" sblId="Ruth 4:9" name="Рут 4:9" shortName="Рут 4:9" orderIndex="8">І сказав Боаз до старших та до всього народу: Ви свідки сьогодні, що я набув усе, що Елімелехове, і все, що Кілйонове та Махлонове з руки Ноомі.</Verse>
        <Verse osisId="Ruth.4.10" sblId="Ruth 4:10" name="Рут 4:10" shortName="Рут 4:10" orderIndex="9">А також моавітянку Рут, Махлонову жінку, набув я собі за жінку, щоб поставити ім'я померлому на спадкові його, і не буде знищене ім'я померлого між братами його та з брами його місця. Ви сьогодні свідки на це!</Verse>
        <Verse osisId="Ruth.4.11" sblId="Ruth 4:11" name="Рут 4:11" shortName="Рут 4:11" orderIndex="10">І сказав увесь народ, що були в брамі, та старші, свідки: Нехай дасть Господь цю жінку, що входить до дому твого, як Рахиль та як Лію, що вони обидві збудували Ізраїлів дім. І розбагатій в Ефраті, і здобуть собі славне ім'я в Віфлеємі.</Verse>
        <Verse osisId="Ruth.4.12" sblId="Ruth 4:12" name="Рут 4:12" shortName="Рут 4:12" orderIndex="11">А з насіння, що Господь дасть тобі від цієї молодої жінки, нехай стане дім твій, як дім Переца, що Тамар породила була Юді.</Verse>
        <Verse osisId="Ruth.4.13" sblId="Ruth 4:13" name="Рут 4:13" shortName="Рут 4:13" orderIndex="12">І взяв Боаз Рут, і вона стала йому за жінку. І він увійшов до неї, а Господь дав їй вагітність, і вона породила сина.</Verse>
        <Verse osisId="Ruth.4.14" sblId="Ruth 4:14" name="Рут 4:14" shortName="Рут 4:14" orderIndex="13">І сказали жінки до Ноомі: Благословенний Господь, що не позбавив тебе сьогодні родича! І буде славним ім'я його серед Ізраїля.</Verse>
        <Verse osisId="Ruth.4.15" sblId="Ruth 4:15" name="Рут 4:15" shortName="Рут 4:15" orderIndex="14">І він буде тобі потішителем душі та на виживлення твоєї сивини, бо породила його твоя невістка, що любить тебе, що ліпша тобі за сімох синів.</Verse>
        <Verse osisId="Ruth.4.16" sblId="Ruth 4:16" name="Рут 4:16" shortName="Рут 4:16" orderIndex="15">І взяла Ноомі ту дитину, і поклала її на коліна свої, і була їй за няньку.</Verse>
        <Verse osisId="Ruth.4.17" sblId="Ruth 4:17" name="Рут 4:17" shortName="Рут 4:17" orderIndex="16">А сусідки назвали ім'я йому, говорячи: Народився син для Ноомі! І назвали ім'я йому: Овед. А він батько Єссея, Давидового батька.</Verse>
        <Verse osisId="Ruth.4.18" sblId="Ruth 4:18" name="Рут 4:18" shortName="Рут 4:18" orderIndex="17">А оце Перецові нащадки: Перец породив Гецрона,</Verse>
        <Verse osisId="Ruth.4.19" sblId="Ruth 4:19" name="Рут 4:19" shortName="Рут 4:19" orderIndex="18">а Гецрон породив Рама, а Рам породив Аммінадава,</Verse>
        <Verse osisId="Ruth.4.20" sblId="Ruth 4:20" name="Рут 4:20" shortName="Рут 4:20" orderIndex="19">а Аммінадав породив Нахшона, а Нахшон породив Салмона;</Verse>
        <Verse osisId="Ruth.4.21" sblId="Ruth 4:21" name="Рут 4:21" shortName="Рут 4:21" orderIndex="20">а Салмон породив Боаза, а Боаз породив Оведа;</Verse>
        <Verse osisId="Ruth.4.22" sblId="Ruth 4:22" name="Рут 4:22" shortName="Рут 4:22" orderIndex="21">а Овед породив Єссея, а Єссей породив Давида.</Verse>
      </verses>
    </Chapter>
  </chapters>
</Book>