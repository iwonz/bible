<?xml version="1.0" encoding="UTF-8"?>
<usx version="3.0">
  <book code="LAM" style="id"/>
  <chapter number="1" style="c"/>
  <para style="p">
    <verse number="1" style="v"/>Як самітно сидить колись велелюдне це місто, немов удова воно стало! Могутнє посеред народів, княгиня посеред країн воно стало данницею!...
    <verse number="2" style="v"/>Гірко плаче по ночах вона, і сльози гарячі на щоках у неї... Нема потішителя в неї зо всіх, що кохали її, її зрадили всі її друзі, вони ворогами їй стали!
    <verse number="3" style="v"/>Юдея пішла на вигнання з біди та з роботи тяжкої, вона оселилася поміж поганами, спочинку собі не знайшла! Догнали її всі її переслідники серед тіснот...
    <verse number="4" style="v"/>Дороги сіонської доньки сумні, бо немає на свято прочан! Усі брами її попустіли, зідхає священство її, посумнілі дівчата її, а вона гірко їй!
    <verse number="5" style="v"/>Її грабівники взяли гору над нею, і добре ведеться її ворогам, бо їй завдав смутку Господь за численність у неї гріхів: Немовлята її до полону пішли перед ворогом...
    <verse number="6" style="v"/>І відійшла від сіонської доньки вся величність її... Її князі стали, немов олені ті, що паші собі не знаходять, і йдуть у безсиллі перед переслідником...
    <verse number="7" style="v"/>У дні лиха свого та страждання свого дочка єрусалимська спогадує всі свої скарби, що були від днів давніх, як народ її впав був у руку ворожу, і не було, хто б їй поміч подав... Вороги споглядали на неї, і сміялись з руїни її...
    <verse number="8" style="v"/>Дочка єрусалимська гріхом прогрішилась, тому то нечистою стала, усі, що її шанували, погорджують нею, наготу бо її вони бачили! І зідхає вона, й відвертається взад...
    <verse number="9" style="v"/>Нечистість її на подолках у неї. Вона не згадала свого кінця, та й упала предивно, і нікого нема, хто б потішив її... Побач, Господи, горе моє, бо звеличився ворог!
    <verse number="10" style="v"/>Гнобитель простяг свою руку на всі її скарби, і бачить вона, що в святиню її увіходять погани, про яких наказав Ти: Не ввійдуть вони в твої збори!
    <verse number="11" style="v"/>Увесь народ її стогне, шукаючи хліба, свої скарби коштовні за їжу дають, аби тільки душу свою проживити... Зглянься, Господи, і подивися, яка стала погорджена я!
    <verse number="12" style="v"/>Не вам кажучи, гляньте й побачте, усі, хто дорогою йде: чи є такий біль, як мій біль, що завданий мені, що Господь засмутив ним мене у день лютого гніву Свого?...
    <verse number="13" style="v"/>Із височини Він послав в мої кості огонь, і над ними він запанував! Розтяг сітку на ноги мої, повернув мене взад, учинив Він мене спустошілою, увесь день болящою...
    <verse number="14" style="v"/>Ярмо моїх прогріхів зв'язане міцно рукою Його, плетуться вони та приходять на шию мою! Він зробив, що спіткнулася сила моя, Господь передав мене в руки такого, що й звестись не можу...
    <verse number="15" style="v"/>Усіх моїх сильних Господь поскидав серед мене, мов на свято зібрання, Він скликав на мене, щоб моїх юнаків поторощити, як у чавилі, стоптав Господь дівчину, Юдину доньку...
    <verse number="16" style="v"/>За оцим плачу я, око моє, моє око слізьми запливає! бо далеко від мене втішитель, що душу мою оживив би; мої діти понехтувані, бо посилився ворог!
    <verse number="17" style="v"/>Сіонська дочка простягла свої руки, немає розрадника їй: Господь наказав проти Якова довкола нього його ворогам, донька єрусалимська нечистою стала між ними...
    <verse number="18" style="v"/>Справедливий Господь, а я слову Його неслухняна була... Послухайте но, всі народи, і побачте мій біль: дівчата мої та мої юнаки у неволю пішли!
    <verse number="19" style="v"/>Взивала до друзів своїх, та вони обманули мене! Священство моє й мої старші вмирають у місті, шукаючи їжі собі, щоб душу свою поживити...
    <verse number="20" style="v"/>Зглянься, Господи, тісно мені! Моє нутро бентежиться, перевертається серце моє у мені, бо була зовсім неслухняна... На вулиці меч осирочував, а в домі смерть...
    <verse number="21" style="v"/>Почули, що я ось стогну, й немає мені потішителя, вчули про лихо моє всі мої вороги, та й зраділи, що Ти це зробив... Спровадив Ти день, що його заповів, бодай сталося їм, як мені!
    <verse number="22" style="v"/>Бодай перед обличчя Твоє прийшло все їхнє лихо, і вчини їм, як Ти учинив ось мені за гріхи мої всі, бо численні стогнання мої, моє ж серце боляще...
  </para>
  <chapter number="2" style="c"/>
  <para style="p">
    <verse number="1" style="v"/>Як захмарив Господь в Своїм гніві сіонську дочку! Він кинув із неба на землю пишноту Ізраїля, і не згадав у день гніву Свого про підніжка ногам Своїм,
    <verse number="2" style="v"/>понищив Господь, не помилував житла всі Яковові... Він позбурював у гніві Своїм у дочки Юди твердині, на землю звалив, збезчестив Він царство й князів усіх його...
    <verse number="3" style="v"/>В люті гніву відтяв увесь Ізраїлів ріг, правицю Свою відвернув Він від ворога, та й запалав проти Якова, мов той палючий огонь, що навколо жере!
    <verse number="4" style="v"/>Він нап'яв Свого лука, як ворог, противником стала правиця Його, і Він вибив усе, що для ока було пожадане, у скинії доньки сіонської вилив запеклість Свою, як огонь...
    <verse number="5" style="v"/>Господь став, як той ворог, понищив Ізраїля Він, всі палати його зруйнував, твердині його попустошив, і Юдиній доньці примножив зідхання та стогін!
    <verse number="6" style="v"/>Понищив горожу Свою, немов у садка, місце зборів Своїх попустошив, Господь учинив, що забули в Сіоні про свято й суботу, і відкинув царя та священика в лютості гніву Свого...
    <verse number="7" style="v"/>Покинув Господь Свого жертівника, допустив побезчестити святиню Свою, передав в руку ворога мури палаців її, вороги зашуміли в Господньому домі, немов би святкового дня!
    <verse number="8" style="v"/>Задумав Господь зруйнувати мур сіонської доньки, Він витягнув шнура, Своєї руки не вернув, щоб не нищити, сумними вчинив передмур'я та мур, вони разом ослабли...
    <verse number="9" style="v"/>Її брами запалися в землю, понищив Він та поламав її засуви... Її цар і князі її серед поганів... Немає навчання Закону, і пророки її не знаходять видіння від Господа...
    <verse number="10" style="v"/>Сидять на землі та мовчать старші доньки сіонської, порох посипали на свою голову, підперезались веретами, аж до землі свою голову єрусалимські дівчата схилили...
    <verse number="11" style="v"/>Повипливали від сліз мої очі, моє нутро клекоче, на землю печінка моя виливається через занепад дочки мого люду, коли немовля й сосунець умлівають голодні на площах міських.
    <verse number="12" style="v"/>Вони квилять своїм матерям: Де пожива й вино? І скулюються, як ранений, на площах міських, коли душі свої випускають на лоні своїх матерів...
    <verse number="13" style="v"/>Що засвідчу тобі, що вподоблю до тебе, о єрусалимськая дочко? Що вчиню тобі рівним, щоб тебе звеселити, о діво, о дочко сіонська? Бо велика, як море, руїна твоя, хто тебе полікує?
    <verse number="14" style="v"/>Пророки твої провіщали для тебе марноту й фальшиве, і не відкривали твого гріха, щоб долю твою відвернути, для тебе вбачали пророцтва марноти й вигнання...
    <verse number="15" style="v"/>Усі, що проходять дорогою, плещуть у долоні на тебе, і посвистують та головою своєю хитають над донькою Єрусалиму та кажуть: Хіба це те місто, що про нього казали: Корона пишноти, розрада всієї землі?
    <verse number="16" style="v"/>Усі вороги твої пащу на тебе роззявлюють, свищуть й зубами скрегочуть та кажуть: Ми пожерли її... Оце справді той день, що чекали його, знайшли ми і бачимо його!...
    <verse number="17" style="v"/>Учинив Господь те, що задумав, Він виповнив слово Своє, що його наказав від днів давніх: усе зруйнував, і милосердя не мав, і ворога втішив тобою, Він рога підійняв супротивних твоїх...
    <verse number="18" style="v"/>Їхнє серце до Господа крик підіймає, о муре, о дочко Сіону! Проливай, як потік, сльози вдень та вночі, не давай відпочинку собі, нехай не спочине зіниця твоя!
    <verse number="19" style="v"/>Уставай, голоси уночі на початку сторожі! Виливай своє серце, мов воду, навпроти обличчя Господнього! Підійми ти до Нього долоні свої за душу своїх немовлят, що від голоду мліють на розі всіх вулиць!...
    <verse number="20" style="v"/>Споглянь, Господи, і подивися, кому Ти зробив отаке? Чи конечним було, щоб жінки їли плід свій, своїх немовлят, яких виплекали? Щоб був у святині Господній забитий священик і пророк?
    <verse number="21" style="v"/>Лежать на землі на вулицях рядом юнак та старий... Попадали діви мої та мої парубки від меча, Ти побив їх в день гніву Свого, порізав, не мав милосердя...
    <verse number="22" style="v"/>Ти викликував, мов на день свята, жахоти мої із довкілля, і врятованого не було, і позостальця в день гніву Господнього, повигублював ворог мій тих, кого виплекала та зростила була...
  </para>
  <chapter number="3" style="c"/>
  <para style="p">
    <verse number="1" style="v"/>Я той муж, який бачив біду від жезла Його гніву,
    <verse number="2" style="v"/>Він провадив мене й допровадив до темряви, а не до світла...
    <verse number="3" style="v"/>Лиш на мене все знову обертає руку Свою цілий день...
    <verse number="4" style="v"/>Він виснажив тіло моє й мою шкіру, мої кості сторощив,
    <verse number="5" style="v"/>обгородив Він мене, і мене оточив гіркотою та мукою,
    <verse number="6" style="v"/>у темноті мене посадив, мов померлих давно...
    <verse number="7" style="v"/>Обгородив Він мене і не вийду, тяжкими вчинив Він кайдани мої...
    <verse number="8" style="v"/>І коли я кричу й голошу, затикає Він вуха Свої на молитву мою...
    <verse number="9" style="v"/>Камінням обтесаним обгородив Він дороги мої, повикривлював стежки мої...
    <verse number="10" style="v"/>Він для мене ведмедем чатуючим став, немов лев той у сховищі!
    <verse number="11" style="v"/>Поплутав дороги мої та розшарпав мене, учинив Він мене опустошеним!
    <verse number="12" style="v"/>Натягнув Свого лука й поставив мене, наче ціль для стріли,
    <verse number="13" style="v"/>пустив стріли до нирок моїх з Свого сагайдака...
    <verse number="14" style="v"/>Для всього народу свого я став посміховиськом, глумливою піснею їхньою цілий день...
    <verse number="15" style="v"/>Наситив мене гіркотою, мене напоїв полином...
    <verse number="16" style="v"/>І стер мені зуби жорствою, до попелу кинув мене,
    <verse number="17" style="v"/>і душа моя спокій згубила, забув я добро...
    <verse number="18" style="v"/>І сказав я: Загублена сила моя, та моє сподівання на Господа...
    <verse number="19" style="v"/>Згадай про біду мою й муку мою, про полин та отруту,
    <verse number="20" style="v"/>душа моя згадує безперестанку про це, і гнеться в мені...
    <verse number="21" style="v"/>Оце я нагадую серцеві своєму, тому то я маю надію:
    <verse number="22" style="v"/>Це милість Господня, що ми не погинули, бо не покінчилось Його милосердя,
    <verse number="23" style="v"/>нове воно кожного ранку, велика бо вірність Твоя!
    <verse number="24" style="v"/>Господь це мій уділ, говорить душа моя, тому я надію на Нього складаю!
    <verse number="25" style="v"/>Господь добрий для тих, хто надію на Нього кладе, для душі, що шукає Його!
    <verse number="26" style="v"/>Добре, коли людина в мовчанні надію кладе на спасіння Господнє.
    <verse number="27" style="v"/>Добре для мужа, як носить ярмо в своїй молодості,
    <verse number="28" style="v"/>нехай він самітно сидить і мовчить, як поклав Він на нього його;
    <verse number="29" style="v"/>хай закриє він порохом уста свої, може є ще надія;
    <verse number="30" style="v"/>хай щоку тому підставляє, хто його б'є, своєю ганьбою насичується...
    <verse number="31" style="v"/>Бо Господь не навіки ж покине!
    <verse number="32" style="v"/>Бо хоч Він і засмутить кого, проте змилується за Своєю великою милістю,
    <verse number="33" style="v"/>бо не мучить Він з серця Свого, і не засмучує людських синів.
    <verse number="34" style="v"/>Щоб топтати під своїми ногами всіх в'язнів землі,
    <verse number="35" style="v"/>щоб перед обличчям Всевишнього право людини зігнути,
    <verse number="36" style="v"/>щоб гнобити людину у справі судовій його, оцього не має на оці Господь!
    <verse number="37" style="v"/>Хто то скаже і станеться це, як Господь того не наказав?
    <verse number="38" style="v"/>Хіба не виходить усе з уст Всевишнього, зле та добре?
    <verse number="39" style="v"/>Чого ж нарікає людина жива? Нехай скаржиться кожен на гріх свій.
    <verse number="40" style="v"/>Пошукаймо доріг своїх та дослідімо, і вернімось до Господа!
    <verse number="41" style="v"/>підіймімо своє серце та руки до Бога на небі!
    <verse number="42" style="v"/>Спроневірились ми й неслухняними стали, тому не пробачив Ти нам,
    <verse number="43" style="v"/>закрився Ти гнівом і гнав нас, убивав, не помилував,
    <verse number="44" style="v"/>закрив Себе хмарою, щоб до Тебе молитва моя не дійшла...
    <verse number="45" style="v"/>Сміттям та огидою нас Ти вчинив між народами,
    <verse number="46" style="v"/>наші всі вороги пороззявляли на нас свого рота,
    <verse number="47" style="v"/>страх та яма на нас поприходили, руїна й погибіль...
    <verse number="48" style="v"/>Моє око спливає потоками водними через нещастя дочки мого люду...
    <verse number="49" style="v"/>Виливається око моє безупинно, нема бо перерви,
    <verse number="50" style="v"/>аж поки не зглянеться та не побачить Господь із небес,
    <verse number="51" style="v"/>моє око вчиняє журбу для моєї душі через дочок усіх мого міста...
    <verse number="52" style="v"/>Ловлячи, ловлять мене, немов птаха, мої вороги безпричинно,
    <verse number="53" style="v"/>життя моє в яму замкнули вони, і каміннями кинули в мене...
    <verse number="54" style="v"/>Пливуть мені води на голову, я говорю: Вже погублений я!...
    <verse number="55" style="v"/>Кликав я, Господи, Ймення Твоє із найглибшої ями,
    <verse number="56" style="v"/>Ти чуєш мій голос, не заховуй же вуха Свого від зойку мого, від благання мого!
    <verse number="57" style="v"/>Ти близький того дня, коли кличу Тебе, Ти говориш: Не бійся!
    <verse number="58" style="v"/>За душу мою Ти змагався, о Господи, життя моє викупив Ти.
    <verse number="59" style="v"/>Ти бачиш, о Господи, кривду мою, розсуди ж Ти мій суд!
    <verse number="60" style="v"/>Усю їхню помсту Ти бачиш, всі задуми їхні на мене,
    <verse number="61" style="v"/>Ти чуєш, о Господи, їхні наруги, всі задуми їхні на мене,
    <verse number="62" style="v"/>мову повстанців на мене та їхнє буркотіння на мене ввесь день...
    <verse number="63" style="v"/>Побач їхнє сидіння та їхнє вставання, як завжди глумлива їхня пісня!
    <verse number="64" style="v"/>Заплати їм, о Господи, згідно з чином їхніх рук!
    <verse number="65" style="v"/>Подай їм темноту на серце, прокляття Твоє нехай буде на них!
    <verse number="66" style="v"/>Своїм гнівом жени їх, і вигуби їх з-під Господніх небес!
  </para>
  <chapter number="4" style="c"/>
  <para style="p">
    <verse number="1" style="v"/>Як потемніло золото, як відмінилося щире те золото добре, як на розі всіх вулиць каміння святе порозкидане!
    <verse number="2" style="v"/>Коштовні сіонські сини, щирим золотом важені, як тепер ось за глиняний посуд полічені, за чин рук ганчарських!
    <verse number="3" style="v"/>Навіть шакали витягують перса, годують своїх молодят, а доня народу мого жорстока, мов струсі в пустині:
    <verse number="4" style="v"/>язик сосунця до його піднебіння від спраги прилип... Хліба жадають собі немовлята, й немає нікого, хто б їм відломив...
    <verse number="5" style="v"/>Ті, що їли присмаки, на вулицях з голоду мліють; ті, що виплекані на пурпурі, тепер смітники обіймають...
    <verse number="6" style="v"/>І більшою стала вина доньки люду мого за прогріх Содому, що був перевернений вмить, і не торкалися руки до нього...
    <verse number="7" style="v"/>Її можновладці чистіші від снігу були, біліші від молока, їхнє тіло червоне, мов перли, їхній вигляд сапфір,
    <verse number="8" style="v"/>а тепер їхній вигляд чорніший за сажу, не розпізнають їх на вулицях, їхня шкіра стягнулась на їхній кості, зробилась сухою, як дерево...
    <verse number="9" style="v"/>Забитим мечем стало ліпше, ніж повбиваним голодом, що гинуть проколені, за браком плодів польових...
    <verse number="10" style="v"/>Руки жінок милосердних варили своїх діточок, які стали поживою їм під час руйнування дочки мого люду...
    <verse number="11" style="v"/>Закінчив Господь лютість Свою, вилив жар Свого гніву, і запалив на Сіоні огонь, і пожер він основи його!
    <verse number="12" style="v"/>Не вірили земні царі та всі мешканці цілого світу, що ввійде противник та ворог до брам Єрусалиму...
    <verse number="13" style="v"/>Усе сталося це за провини пророків його, за неправду священства його, що кров праведників серед нього лили...
    <verse number="14" style="v"/>По вулицях бродять, немов ті сліпці, поплямовані кров'ю, так що люди не можуть діткнутись до одягу їхнього.
    <verse number="15" style="v"/>Уступіться, нечисті! кричали до них, уступіться, збочуйте, не доторкуйтеся!... І повтікали вони й мандрували, і казали між людьми: Мешкати в нас більш не будуть!
    <verse number="16" style="v"/>Господнє лице розпорошило їх, не дивиться більше на них, бо вони не звертали уваги на обличчя священиків, до старих вони ласки не мали...
    <verse number="17" style="v"/>Уже прогляділи ми очі свої, даремно чекавши на поміч собі, на варті своїй ми чекали народу, який нас не спас...
    <verse number="18" style="v"/>Чатують вони наші кроки, щоб ходити не могли ми по площах своїх. Кінець наш наблизився, сповнилися наші дні, бо прийшов нам кінець...
    <verse number="19" style="v"/>Гнобителі наші скоріші були за орлів піднебесних, вони уганялись за нами по горах, на нас чатували в пустині...
    <verse number="20" style="v"/>Попав в ями живущий наш дух, Господній помазанець, що ми говорили про нього: Ми будемо жити в тіні його серед народів.
    <verse number="21" style="v"/>Веселися та тішся, о дочко Едому, що сидиш в краю Уц, також над тобою перейде злий келіх, уп'єшся й оголишся й ти!
    <verse number="22" style="v"/>Скінчилася кара твоя, дочко Сіону, не буде Він більше тебе виганяти, та твоє беззаконня скарає Він, дочко Едому, відкриє провини твої!
  </para>
  <chapter number="5" style="c"/>
  <para style="p">
    <verse number="1" style="v"/>Згадай, Господи, що з нами сталося, зглянься й побач нашу ганьбу,
    <verse number="2" style="v"/>наша спадщина дісталась чужим, доми наші чужинцям!
    <verse number="3" style="v"/>Поставали ми сиротами: нема батька, а матінки наші неначе ті вдови!...
    <verse number="4" style="v"/>Свою воду за срібло ми п'ємо, наші дрова за гроші одержуємо...
    <verse number="5" style="v"/>У потилицю нас поганяють, помучені ми, і спокою не маємо!
    <verse number="6" style="v"/>До Єгипту й Асирії руку витягуємо, щоб насититись хлібом!
    <verse number="7" style="v"/>Батьки наші грішили, але їх нема, а ми двигаємо їхні провини!
    <verse number="8" style="v"/>Раби запанували над нами, і немає нікого, хто б вирятував з їхньої руки...
    <verse number="9" style="v"/>Наражуючи свою душу на меч у пустині, достаємо свій хліб...
    <verse number="10" style="v"/>Шкіра наша, мов піч, попалилась з пекучого голоду...
    <verse number="11" style="v"/>Жінок на Сіоні безчестили, дівчат по Юдейських містах...
    <verse number="12" style="v"/>Князі їхньою рукою повішені, лиця старих не пошановані...
    <verse number="13" style="v"/>Юнаки носять камінь млиновий, а хлопці під ношею дров спотикаються...
    <verse number="14" style="v"/>Перестали сидіти старші в брамі, юнаки свою пісню співати,
    <verse number="15" style="v"/>втіха нашого серця спинилась, наш танець змінивсь на жалобу...
    <verse number="16" style="v"/>Спала корона у нас з голови, о горе, бо ми прогрішились,
    <verse number="17" style="v"/>тому наше серце боляще, тому наші очі потемніли,
    <verse number="18" style="v"/>через гору Сіон, що спустошена, бродять лисиці по ній...
    <verse number="19" style="v"/>Пробуваєш Ти, Господи, вічно, Твій престол з роду в рід:
    <verse number="20" style="v"/>Нащо ж нас забуваєш навік, покидаєш на довгі дні нас?
    <verse number="21" style="v"/>Приверни нас до Себе, о Господи, і вернемось ми, віднови наші дні, як давніше було!
    <verse number="22" style="v"/>Хіба Ти цілком нас відкинув, прогнівавсь занадто на нас?...
  </para>
</usx>
