<?xml version="1.0" encoding="UTF-8"?>
<usx version="3.0">
  <book code="AMOS" style="id"/>
  <chapter number="1" style="c"/>
  <para style="p">
    <verse number="1" style="v"/>Слова Амоса, що був між вівчарями з Текої, які він бачив на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом.
    <verse number="2" style="v"/>І він проказав: Загримить із Сіону Господь, і з Єрусалиму Свій голос подасть, і впадуть пасовища пастуші в жалобу та всохне вершина Кармелу!
    <verse number="3" style="v"/>Так говорить Господь: За три переступи Дамаску й за чотири цього не прощу: за те, що вони молотили Ґілеада ціпами залізними.
    <verse number="4" style="v"/>І пошлю Я огонь на дім Хазаїла, і пожере він палати Бен-Гадада.
    <verse number="5" style="v"/>І зламаю засува Дамаску, і мешканця витну з долини Авен, і того, хто держатиме берло з Бет-Едене, і арамський народ піде в Кір на вигнання, говорить Господь.
    <verse number="6" style="v"/>Так говорить Господь: За три переступи Аззи й за чотири цього не прощу: що всіх гнали в полон, щоб віддати Едомові.
    <verse number="7" style="v"/>І пошлю Я огонь на мур Ґази, і поїсть він палати її.
    <verse number="8" style="v"/>І мешканця витну з Ашдоду, і берлодержця з Ашкелону, і зверну Свою руку на Екрон, і вигинуть рештки филистимлян, говорить Господь.
    <verse number="9" style="v"/>Так говорить Господь: За три переступи Тиру й за чотири цього не прощу: за те, що він видав усіх на вигнання в Едом, і не пам'ятав заповіту братів.
    <verse number="10" style="v"/>І пошлю Я огонь на мур Тиру, і пожере він палати його!
    <verse number="11" style="v"/>Так говорить Господь: За три переступи Едому й за чотири цього не прощу: за те, що мечем він гнав брата свого, і знищив своє милосердя, свій гнів завжди стеріг, а лютість свою пильнував повсякчасно.
    <verse number="12" style="v"/>І пошлю Я огонь до Теману і пожере він палати Боцри!
    <verse number="13" style="v"/>Так говорить Господь: За три переступи Аммонових синів й за чотири цього не прощу: за те, що пороли ґілеадських вагітних, щоб поширити границі свої!
    <verse number="14" style="v"/>І огонь запалю Я на мурі Рабби, і пожере він палати її, із криком в день бою, із вихром в день бурі.
    <verse number="15" style="v"/>І піде їхній цар на вигнання, він і князі його разом, говорить Господь.
  </para>
  <chapter number="2" style="c"/>
  <para style="p">
    <verse number="1" style="v"/>Так говорить Господь: За три переступи Моава й за чотири цього не прощу: за те, що спалив на вапно кості едомського царя!
    <verse number="2" style="v"/>І пошлю Я огонь на Моава, і пожере він палати Керіййоту, і загине Моав серед галасу, серед крику, при голосі рога.
    <verse number="3" style="v"/>І витну суддю з-серед нього, а з ним позабиваю князів його всіх, говорить Господь.
    <verse number="4" style="v"/>Так говорить Господь: За три прогріхи Юди й за чотири цього не прощу: за те, що повідкидали Господній Закон, і постанов Його не стерегли, і що на манівці їх звели їхні лжебоги, за якими пішли їхні батьки.
    <verse number="5" style="v"/>І пошлю Я на Юду огонь, і пожере він палати Єрусалиму!
    <verse number="6" style="v"/>Так говорить Господь: За три переступи Ізраїлеві й за чотири цього не прощу: за те, що за срібло вони продають справедливого, а за чоботи вбогого!
    <verse number="7" style="v"/>Вони топчуть у земному поросі голову бідних, а дорогу сумирних викривлюють. А син й його батько вчащають до однієї блудниці, щоб святе Моє Ймення зневажити.
    <verse number="8" style="v"/>І вони стелять одіж заставлену, щоб півлежати при кожному жертівнику, і п'ють в домі Бога свого вино від покараних.
    <verse number="9" style="v"/>І Я вигубив був з-перед них Аморея, що його височінь, як високий той кедр, і він міцний, як дуб. Та Я плід його знищив згори, а здолу коріння його.
    <verse number="10" style="v"/>А вас Я був вивів із краю єгипетського, і сорок років провадив пустинею вас, щоб ви Край аморейський успадкували.
    <verse number="11" style="v"/>І пророків Я збуджував з ваших синів, а з ваших юнців назореїв. Хіба ж то не так, синове Ізраїлеві? говорить Господь.
    <verse number="12" style="v"/>А ви назореїв поїли вином, а пророкам наказували й говорили: Не пророкуйте!
    <verse number="13" style="v"/>Отож Я потисну на вас, як тисне снопами наповнений віз,
    <verse number="14" style="v"/>і згине й в моторного втеча, і потужний не втримає сили своєї, а лицар свого життя не врятує.
    <verse number="15" style="v"/>І не встоїть із лука стрілець, і своїми ногами прудкий не втече, і верхівець не врятує свого життя.
    <verse number="16" style="v"/>І наймужніший з лицарства нагим утече того дня, говорить Господь.
  </para>
  <chapter number="3" style="c"/>
  <para style="p">
    <verse number="1" style="v"/>Послухайте слова того, що Господь говорив проти вас, синове Ізраїлеві, на ввесь оцей рід, що його Я підніс був із краю єгипетського, промовляючи:
    <verse number="2" style="v"/>Тільки вас Я пізнав зо всіх родів землі, тому вас навіщу за всі ваші провини!
    <verse number="3" style="v"/>Чи йдуть двоє разом, якщо не умовились?
    <verse number="4" style="v"/>Чи реве в лісі лев, як нема йому здобичі? Чи левчук видає голос свій із своєї нори, якщо він не зловив?
    <verse number="5" style="v"/>Чи впаде на землі пташка в сітку, як немає сільця? Чи підійметься сітка з землі, як нічого не зловить?
    <verse number="6" style="v"/>Чи в місті засурмлять у сурму, а народ не тремтітиме? Чи станеться в місті нещастя, що його не Господь допустив?
    <verse number="7" style="v"/>Бо не чинить нічого Господь Бог, не виявивши таємниці Своєї Своїм рабам пророкам.
    <verse number="8" style="v"/>Лев зареве, хто того не злякається? Господь Бог заговорить, хто пророкувати не буде?
    <verse number="9" style="v"/>Розголосіть над палацами в Ашдоді, і над палатами в краї єгипетському, та й скажіть: Позбирайтеся на горах Самарії, і побачте велике збентеження в ній, та утиск у ній!
    <verse number="10" style="v"/>І правдиво не вміють робити вони, говорить Господь, насильство громадять та грабунок в палатах своїх.
    <verse number="11" style="v"/>Тому так Господь Бог промовляє: Ворог обляже навколо цієї землі, і скине із тебе він силу твою, і пограбовані будуть палати твої.
    <verse number="12" style="v"/>Так говорить Господь: Як часом рятує пастух з пащі лев'ячої дві коліні, або пипку вуха, так будуть врятовані діти Ізраїлеві, що сидять в Самарії в закуточку ліжка, та на адамашку постелі.
    <verse number="13" style="v"/>Послухайте ви та й засвідчіть ув Якововім домі, говорить Господь Бог, Бог Саваот.
    <verse number="14" style="v"/>Бо в той день, коли Я покараю Ізраїля за провини його, то Я покараю за жертівники Бет-Елу, і будуть відрубані роги жертівника, і на землю попадають.
    <verse number="15" style="v"/>І Я розіб'ю дім зимовий разом з домом літнім, і загинуть доми із слонової кости, і не стане багато домів, говорить Господь.
  </para>
  <chapter number="4" style="c"/>
  <para style="p">
    <verse number="1" style="v"/>Послухайте слова оцього, корови башанські, які на горі самарійській, що тиснете бідних, торощите вбогих, що своїм хазяям ви говорите: Принеси, і ми будемо пити!
    <verse number="2" style="v"/>Присягав Господь Бог Своєю святістю, що ось дні настають на вас, і будуть тягти вас гаками, а ваших нащадків гачками для ловлення риби!
    <verse number="3" style="v"/>І ви повиходите виломами, кожна окремо собі, і кинетеся до Хермону, говорить Господь.
    <verse number="4" style="v"/>Прийдіть до Бет-Елу й грішіть, до Ґілґалу примножте грішити. І свої жертви приносьте щоранку, на три дні ваші десятини.
    <verse number="5" style="v"/>І з димом пустіть жертву вдячну квасну, і сповістіть добровільні дарунки, розголосіть, бо ви любите так, синове Ізраїлеві, говорить Господь Бог.
    <verse number="6" style="v"/>І тому Я вам дав чистоту зубів по всіх ваших містах, і брак хліба по всіх ваших місцях, та ви не вернулись до Мене, говорить Господь...
    <verse number="7" style="v"/>І Я стримав вам дощ за три місяці перед жнивами, і дощ посилав на одне місто, а на друге місто не посилав; одна ділянка була побита дощем, а ділянка, на яку не пустив Я дощу, висихала.
    <verse number="8" style="v"/>І два-три міста рушали до міста одного напитись води, але не насичувались, та ви не вернулись до Мене, говорить Господь...
    <verse number="9" style="v"/>Я бив вас посухою та зеленячкою, сарана жерла безліч ваших садків й виноградників ваших, і ваших фіґовниць та ваших олив, та ви не вернулись до Мене, говорить Господь...
    <verse number="10" style="v"/>Я на вас посилав моровицю, немов на Єгипет, мечем побивав ваших хлопців, полонячи разом і коней у вас, підіймав до ніздер сморід ваших таборів, та ви не вернулись до Мене, говорить Господь...
    <verse number="11" style="v"/>Я винищив вас, як Содом та Гоморру Бог винищив, і ви стали, немов головешка, з пожару врятована, та ви не вернулись до Мене, говорить Господь...
    <verse number="12" style="v"/>Тому то зроблю тобі так, о Ізраїлю, а що Я зроблю тобі це, приготуйся, Ізраїлю, до зустрічі Бога свого!
    <verse number="13" style="v"/>Бо це Той, що вформовує гори, і що створює вітра, що людині показує задум її, що робить зірницю темнотою, і ступає по згір'ях землі, Господь Бог Саваот Йому Ймення!
  </para>
  <chapter number="5" style="c"/>
  <para style="p">
    <verse number="1" style="v"/>Послухайте слова цього, що я ним голосіння підношу за вас, о доме Ізраїлів!
    <verse number="2" style="v"/>Упала, і більше не встане та діва Ізраїлева! Вона кинена на свою землю, немає, хто звів би її!
    <verse number="3" style="v"/>Бо так Господь Бог промовляє: Місто, що виходило тисячею, позоставить лиш сотню, а те, що виходило сотнею, позоставить десятку для дому Ізраїля.
    <verse number="4" style="v"/>Бо так промовляє Господь до дому Ізраїлевого: Наверніться до Мене й живіть!
    <verse number="5" style="v"/>І не звертайтеся до Бет-Елу, і до Ґілґалу не приходьте, а через Беер-Шеву не переходьте, бо на вигнання Ґілґал конче піде, і марнотою стане Бет-Ел.
    <verse number="6" style="v"/>Наверніться до Господа, і будете жити, щоб Він не ввійшов, як огонь до Йосипового дому, і буде він жерти, та не буде кому погасити в Бет-Елі,
    <verse number="7" style="v"/>вони змінюють суд на полин, і кидають правду на землю.
    <verse number="8" style="v"/>Той, хто Волосожара й Оріона створив, Хто смертну темноту зміняє на ранок, а день затемняє на ніч, хто прикликує воду морську й виливає її на поверхню землі, Господь Ймення Йому!
    <verse number="9" style="v"/>Він наводить погибіль на сильного, і прийде погибіль твердині!
    <verse number="10" style="v"/>Вони ненавидять того, хто у брамі картає, і обриджують тим, хто говорить правдиве.
    <verse number="11" style="v"/>Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина!
    <verse number="12" style="v"/>Бо Я знаю про ваші численні провини і про ваші великі гріхи: тиснете ви справедливого, берете ви підкупа та викривляєте право убогих у брамі.
    <verse number="13" style="v"/>Тому то розумний мовчить цього часу, бо це час лихий.
    <verse number="14" style="v"/>Шукайте добра, а не зла, щоб вам жити, і буде із вами Господь, Бог Саваот, так, як кажете ви.
    <verse number="15" style="v"/>Ненавидьте зло й покохайте добро, і правосуддя поставте у брамі, може змилується Господь, Бог Саваот над решткою Йосипа.
    <verse number="16" style="v"/>Тому так промовляє Господь, Бог Саваот, Вседержитель: На майданах усіх голосіння, на всіх вулицях крики: ой, ой! І покличуть хліборобів на жалобу, і голосільниць, що вміють плачливі пісні,
    <verse number="17" style="v"/>і стане ридання по всіх виноградниках, бо Я перейду серед тебе, говорить Господь!
    <verse number="18" style="v"/>Горе тим, що жадають Господнього дня, нащо це вам день Господній? Він не світло, а темрява!
    <verse number="19" style="v"/>Це так, коли хто утікає від лева, і ведмідь спотикає його! І він убігає до дому, і оперся своєю рукою об стіну, аж гадюка кусає його...
    <verse number="20" style="v"/>Чи ж не є день Господній темнота, а не світло, і хіба він не темний, і сяйва немає у ньому?
    <verse number="21" style="v"/>Зненавидів Я, обридив Собі ваші свята, і не нюхаю жертов ваших зборів...
    <verse number="22" style="v"/>І коли принесете Мені цілопалення та хлібні жертви свої, Я Собі не вподобаю їх, а на мирні жертви ваші із ситих баранів не погляну...
    <verse number="23" style="v"/>Усунь же від Мене пісень своїх гук, і не почую Я рокоту гусел твоїх,
    <verse number="24" style="v"/>і хай тече правосуддя, немов та вода, а справедливість як сильний потік!
    <verse number="25" style="v"/>Чи ж жертви та хлібні приноси за тих сорок літ на пустині Мені ви приносили, доме Ізраїлів?
    <verse number="26" style="v"/>Ви ж носили Саккута, свойого царя, та Кевана, свої виображення, зорю ваших богів, що собі поробили.
    <verse number="27" style="v"/>Тому Я вас вижену геть за Дамаск, говорить Господь, що Бог Саваот Йому Ймення!
  </para>
  <chapter number="6" style="c"/>
  <para style="p">
    <verse number="1" style="v"/>Горе безпечним на Сіоні, тим, хто надіється на самарійськую гору, тим шляхетним першого з народів, до яких прибуває Ізраїлів дім!
    <verse number="2" style="v"/>Перейдіть до Калне та й побачте, і звідти підіть до Гамату великого, і зійдіть до Ґату филистимлян! Чи ліпші вони від цих царств? Чи їхня границя більша за вашу границю?
    <verse number="3" style="v"/>День нещастя вважаєте ви за далекий, а час насильства зближаєте!
    <verse number="4" style="v"/>Ви вилежуєтеся на ложах з слонової кости і вивалюєтесь на постелях своїх, і їсте баранів із отари та ситих телят із обори.
    <verse number="5" style="v"/>Під гусла співаєте ви, мов Давид, ви музичні знаряддя собі видумляєте.
    <verse number="6" style="v"/>Ви вино попиваєте чашами, і намащуєтесь добірною оливою, і над спустошенням Йосипа не вболіваєте.
    <verse number="7" style="v"/>Тому вони підуть тепер на вигнання на чолі полонених, і перестане крик випещених.
    <verse number="8" style="v"/>Господь присягнув був Своєю душею, говорить Господь, Бог Саваот: Пишнотою Якова бриджу, і палати його Я ненавиджу, і видам те місто та все, що є в ньому.
    <verse number="9" style="v"/>І буде, якщо десять люда зостануться в домі одному, то й вони повмирають.
    <verse number="10" style="v"/>І його візьме родич та й спалить його, щоб винести кості із дому, і скаже до того, хто буде в середині дому: Чи ще є хто з тобою? А той відповість: Вже немає нікого! і скаже той: Тихше, бо не згадується Ймення Господа!
    <verse number="11" style="v"/>Бо Господь ось накаже, і ворог розіб'є великий той дім на відламки, а дім малий на тріски.
    <verse number="12" style="v"/>Чи бігають коні по скелі? Чи хто виоре море худобою? Таж ви суд обернули на гіркість, а плід справедливости на полин!
    <verse number="13" style="v"/>Ви марнотою тішитеся та говорите: Хіба ж ми не власною силою набули собі роги?
    <verse number="14" style="v"/>Бо ось Я поставлю народ проти вас, доме Ізраїлів, каже Господь, Бог Саваот, і вони вас потиснуть ізвідти, де йдуть до Гамату, аж до степового потоку!
  </para>
  <chapter number="7" style="c"/>
  <para style="p">
    <verse number="1" style="v"/>Господь Бог учинив, що я бачив таке: Ось Він утворив сарану, коли почала виростати отава, і ось отава як по сінокосі царському!
    <verse number="2" style="v"/>І сталось, як вона вже пожерла траву на землі, я сказав: Господи, Боже, прости! Як же Яків устояти може, бо такий він малий?
    <verse number="3" style="v"/>І Господь пожалів був про те. Не станеться це, промовив Господь.
    <verse number="4" style="v"/>Господь Бог учинив, що я бачив таке: Ось Господь Бог покликав судитись огнем, і пожер той велику безодню, і частку пожер.
    <verse number="5" style="v"/>І сказав я: О, Господи, Боже, спини! Як же Яків устояти може, бо такий він малий?
    <verse number="6" style="v"/>І Господь пожалів був про те. Не станеться й це! сказав Господь Бог!
    <verse number="7" style="v"/>І Він знов учинив, що я бачив таке: Ось на мурі стрімкому стоїть Господь Бог, а в руці Його висок.
    <verse number="8" style="v"/>І промовив до мене Господь: Що ти бачиш, Амосе? А я відказав: Виска. І промовив Господь: Ось Я цього виска покладу посеред народу Мого, Ізраїля, уже більше йому не прощу!
    <verse number="9" style="v"/>І спустошіють жертовні підгірки Ісакові, і поруйновані будуть святині Ізраїлеві, і Я стану з мечем на дім Єровоамів.
    <verse number="10" style="v"/>І послав Амація, священик Бет-Елу, до Єровоама, царя Ізраїлевого, кажучи: Амос змовлюється на тебе серед Ізраїлевого дому, не може земля змістити всіх його слів!
    <verse number="11" style="v"/>Бо так говорить Амос: Єровоам помре від меча, а Ізраїль конче піде на вигнання з своєї землі!
    <verse number="12" style="v"/>І сказав Амація до Амоса: Ясновидче, іди, утікай собі до Юдиного краю, і їж там хліб, і там пророкуй.
    <verse number="13" style="v"/>А в Бет-Елі вже більше не будеш пророкувати, бо він святиня царя та дім царства.
    <verse number="14" style="v"/>І відповів Амос і сказав до Амації: Я не пророк, і не син я пророків, я пастух та оброблювач диких фіґовниць.
    <verse number="15" style="v"/>І взяв мене Господь від отари, і промовив до мене Господь: Іди, пророкуй Моєму народові Ізраїлеві!
    <verse number="16" style="v"/>А тепер послухай Господнього слова: Ти кажеш: Не будеш пророкувати на Ізраїля, і не будеш проповідувати на Ісаків дім.
    <verse number="17" style="v"/>Тому так промовляє Господь: Твоя жінка в місті буде блудлива, і сини твої та дочки твої попадають від меча, а земля твоя буде поділена шнуром, і ти помреш на нечистій землі, а Ізраїль конче піде на вигнання з своєї землі!
  </para>
  <chapter number="8" style="c"/>
  <para style="p">
    <verse number="1" style="v"/>Господь Бог учинив, що я бачив таке: Ось кіш доспілих плодів.
    <verse number="2" style="v"/>І сказав Він: Що бачиш, Амосе? А я відказав: Кіш доспілих плодів. І промовив до мене Господь: Доспів кінець Моєму народові Ізраїлеві, уже більше йому не прощу!
    <verse number="3" style="v"/>І обернуться пісні в палатах на зойк того дня, говорить Господь Бог: буде трупів багато, бо ворог на кожному місці накидає їх!
    <verse number="4" style="v"/>Послухайте це, ви, що топчете бідного, і що прагнете винищити всіх убогих з землі,
    <verse number="5" style="v"/>кажучи: Коли то мине новомісяччя, щоб нам збіжжя продати? і субота, щоб нам відчинити збіжеві комори? Щоб зменшити ефу, і щоб шекля побільшити, і щоб викривляти обманну вагу,
    <verse number="6" style="v"/>щоб купувати за срібло нужденних, а вбогого за взуття, і попродати послід збіжевий?
    <verse number="7" style="v"/>Господь присягнув славою Якова: Не забуду ніколи усіх їхніх вчинків!
    <verse number="8" style="v"/>Чи не затрясеться від цього земля, і всі мешканці її не впадуть у жалобу? Вся вона захвилюється, мов та Ріка, і бурхливо поплине й обнизиться знов, немов річка Єгипту.
    <verse number="9" style="v"/>І станеться в день той, говорить Господь Бог, і вчиню захід сонця опівдні, і для землі серед світлого дня воно стемніє.
    <verse number="10" style="v"/>І оберну ваші свята в жалобу, а всі ваші пісні в голосіння, і на всі стегна спроваджу верету, а на всякую голову лисину, і вчиню це, немов та жалоба по одинакові, кінець же отого, немов гіркий день!
    <verse number="11" style="v"/>Ось дні настають, говорить Господь Бог, і голод пошлю Я на землю, не голод на хліб, і не спрагу на воду, але спрагу почути Господні слова!
    <verse number="12" style="v"/>І будуть ходити від моря до моря, і з півночі до сходу блукатимуть, щоб знайти слово Господа, та не знайдуть його!
    <verse number="13" style="v"/>Того дня будуть мліти від спраги вродливі дівчата та хлопці,
    <verse number="14" style="v"/>що клянуться гріхом самарійським та кажуть: Як живий твій Бог, Дане, і як жива дорога до Беер-Шеви! Та вони всі попадають, і більше не встануть...
  </para>
  <chapter number="9" style="c"/>
  <para style="p">
    <verse number="1" style="v"/>Я бачив Господа, що стояв над жертівником, і Він сказав: Удар но по маковиці цих воріт, щоб затряслися пороги, і порозбивай їх на всіх їхніх головах, а їхній останок заб'ю Я мечем. Не втече їм втікач, і гонець не врятується в них!
    <verse number="2" style="v"/>Якщо б закопались вони до шеолу, то й звідти рука Моя їх забере, і якщо б піднялися на небо, то й звідти їх скину!
    <verse number="3" style="v"/>А якщо б поховались вони на верховині Кармелу, звідти вишукаю й заберу їх, а якщо на дні моря вони поховаються з-перед очей Моїх, то й там Я гадюці звелю, і вона їх покусає!
    <verse number="4" style="v"/>А якщо вони підуть в полон перед своїми ворогами, то й там накажу Я мечеві і він їх повбиває, і на них Я зверну Своє око на зле, а не на добре.
    <verse number="5" style="v"/>Бо коли Господь Бог Саваот доторкнеться землі, то розтане вона, і в жалобу впадуть всі мешканці її. І вся вона вийде, немов та Ріка, і мов річка Єгипту обнизиться.
    <verse number="6" style="v"/>Він будує на небі чертоги Свої, а Свій небозвід заклав над землею, воду морську Він кличе, і виливає її на поверхню землі, Господь Йому Ймення!
    <verse number="7" style="v"/>Хіба ж ви, Ізраїлеві сини, Мені не такі, як сини етіоплян? говорить Господь. Хіба ж не Ізраїля вивів Я з краю єгипетського, а филистимлян з Кафтору, а Арама із Кіру?
    <verse number="8" style="v"/>Ось очі Господа Бога на грішне це царство, і з поверхні землі його вигублю, та вигублюючи, не погублю дому Якового, говорить Господь.
    <verse number="9" style="v"/>Бо ось Я звелів, і серед народів усіх пересію Ізраїлів дім, як пересівається решетом, і жодне зеренце на землю не випаде!
    <verse number="10" style="v"/>Упадуть усі грішні народу Мого від меча, що говорять: Не досягне до нас і не стріне оце нас нещастя!
    <verse number="11" style="v"/>Того дня Я поставлю упалу Давидову скинію і проломи в ній загороджу, і поставлю руїни його, і відбудую його, як за днів стародавніх,
    <verse number="12" style="v"/>щоб решту Едому посіли вони, і всі ті народи, що в них кликалося Моє Ймення, говорить Господь, Який чинить оце.
    <verse number="13" style="v"/>Ось дні настають, говорить Господь, і орач із женцем зустрінеться, а топтач винограду із сіячем, і гори закрапають виноградовим соком, а всі взгір'я добром потечуть.
    <verse number="14" style="v"/>І долю народу Свого, Ізраїля, Я поверну, і побудую міста попустошені, і осядуть вони, і засадять вони виноградники, й питимуть їхнє вино, і порозводять садки, і будуть їсти їхній овоч.
    <verse number="15" style="v"/>І Я посаджу їх на їхній землі, і не будуть їх більш виривати з своєї землі, яку Я їм дав, говорить Господь, Бог твій!
  </para>
</usx>
