<?xml version="1.0" encoding="UTF-8"?>
<usx version="3.0">
  <book code="PHLM" style="id"/>
  <chapter number="1" style="c"/>
  <para style="p">
    <verse number="1" style="v"/>Павло, в'язень Христа Ісуса, та брат Тимофій, улюбленому Филимонові й співробітникові нашому,
    <verse number="2" style="v"/>і сестрі любій Апфії, і співвойовникові нашому Архипові, і Церкві домашній твоїй:
    <verse number="3" style="v"/>благодать вам і мир від Бога Отця нашого й Господа Ісуса Христа!
    <verse number="4" style="v"/>Я завсіди дякую Богові моєму, коли тебе згадую в молитвах своїх.
    <verse number="5" style="v"/>Бо я чув про любов твою й віру, яку маєш до Господа Ісуса, і до всіх святих,
    <verse number="6" style="v"/>щоб спільність віри твоєї діяльна була в пізнанні всякого добра, що в нас для Христа.
    <verse number="7" style="v"/>Бо ми маємо радість велику й потіху в любові твоїй, серця бо святих заспокоїв ти, брате.
    <verse number="8" style="v"/>Через це, хоч я маю велику відвагу в Христі подавати накази тобі про потрібне,
    <verse number="9" style="v"/>але більше з любови благаю я, як Павло, старий, тепер же ще й в'язень Христа Ісуса.
    <verse number="10" style="v"/>Благаю тебе про сина свого, про Онисима, що його породив я в кайданах своїх.
    <verse number="11" style="v"/>Колись то для тебе він був непотрібний, тепер же для тебе й для мене він дуже потрібний.
    <verse number="12" style="v"/>Тобі я вертаю його, того, хто є неначе серце моє.
    <verse number="13" style="v"/>Я хотів був тримати його при собі, щоб він замість тебе мені послужив у кайданах за Євангелію,
    <verse number="14" style="v"/>та без волі твоєї нічого робити не хотів я, щоб твій добрий учинок не був ніби вимушений, але добровільний.
    <verse number="15" style="v"/>Бо може для того він був розлучився на час, щоб навіки прийняв ти його,
    <verse number="16" style="v"/>і вже не як раба, але вище від раба, як брата улюбленого, особливо для мене, а тим більше для тебе, і за тілом, і в Господі.
    <verse number="17" style="v"/>Отож, коли маєш за друга мене, то прийми його, як мене.
    <verse number="18" style="v"/>Коли ж він чим скривдив тебе або винен тобі, полічи це мені.
    <verse number="19" style="v"/>Я, Павло, написав це рукою своєю: Я віддам, щоб тобі не казати, що ти навіть самого себе мені винен.
    <verse number="20" style="v"/>Так, брате, нехай я одержу те, що від тебе прохаю в Господі. Заспокой моє серце в Христі!
    <verse number="21" style="v"/>Пересвідчений я про слухняність твою, і тобі написав оце, відаючи, що ти зробиш і більше, ніж я говорю.
    <verse number="22" style="v"/>А разом мені приготуй і помешкання, бо надіюся я, що за ваші молитви я буду дарований вам.
    <verse number="23" style="v"/>Вітає тебе Епафрас, мій співв'язень у Христі Ісусі,
    <verse number="24" style="v"/>Марко, Аристарх, Димас, Лука, мої співробітники.
    <verse number="25" style="v"/>Благодать Господа Ісуса Христа з вашим духом! Амінь.
  </para>
</usx>
