<?xml version="1.0" encoding="UTF-8"?>
<usx version="3.0">
  <book code="ISA" style="id"/>
  <chapter number="1" style="c"/>
  <para style="p">
    <verse number="1" style="v"/>Видіння 2377 Ісаї 3470, Амосового 531 сина 1121, яке він був бачив 2372 8804 про Юдею 3063 та про Єрусалим 3389 за днів 3117 Уззії 5818, Йотама 3147, Ахаза 271 та Єзекії 3169, Юдиних 3063 царів 4428.
    <verse number="2" style="v"/>Послухайте ви, небеса, і ти, земле, почуй, бо говорить Господь: Синів Собі виховав й викохав Я, а вони зняли бунт проти Мене!...
    <verse number="3" style="v"/>Віл знає свого власника, а осел ясла пана свого, а Ізраїль не знає Мене, не звертає уваги народ Мій на Мене...
    <verse number="4" style="v"/>О люду ти грішний, народе тяжкої провини, лиходійське насіння, сини-шкідники, ви покинули Господа, ви Святого Ізраїлевого понехтували, обернулись назад!
    <verse number="5" style="v"/>У що будете биті ще, коли неслухняними далі ви будете? Хвора ваша вся голова, і все серце боляще...
    <verse number="6" style="v"/>Від підошви ноги й аж до голови нема цілого місця на ньому: рани й ґудзі, та свіжі порази невичавлені, і не позав'язувані, і оливою не порозм'якшувані...
    <verse number="7" style="v"/>Земля ваша спустошена, огнем спалені ваші міста, поле ваше, на ваших очах поїдають чужинці його, з того всього пустиня, немов з руйнування чужинців!...
    <verse number="8" style="v"/>І позосталась Сіонська дочка, мов курінь в винограднику, мов шатро на ночліг в огірковому полі, як місто обложене...
    <verse number="9" style="v"/>Коли б був Господь Саваот не лишив нам останку малого, ми були б як Содом, до Гоморри ми стали б подібні...
    <verse number="10" style="v"/>Послухайте слова Господнього, содомські князі, почуйте Закон Бога нашого, народе гоморський,
    <verse number="11" style="v"/>нащо Мені многота ваших жертов? говорить Господь. Наситився Я цілопаленнями баранів і жиром ситих телят, а крови биків та овець і козлів не жадаю!
    <verse number="12" style="v"/>Як приходите ви, щоб явитися перед обличчям Моїм, хто жадає того з руки вашої, щоб топтали подвір'я Мої?
    <verse number="13" style="v"/>Не приносьте ви більше марнотного дару, ваше кадило огида для Мене воно; новомісяччя та ті суботи і скликання зборів, не можу знести Я марноти цієї!...
    <verse number="14" style="v"/>Новомісяччя ваші й усі ваші свята ненавидить душа Моя їх: вони стали Мені тягарем, Я змучений зносити їх...
    <verse number="15" style="v"/>Коли ж руки свої простягаєте, Я мружу від вас Свої очі! Навіть коли ви молитву примножуєте, Я не слухаю вас, ваші руки наповнені кров'ю...
    <verse number="16" style="v"/>Умийтесь, очистьте себе! Відкиньте зло ваших учинків із-перед очей Моїх, перестаньте чинити лихе!
    <verse number="17" style="v"/>Навчіться чинити добро, правосуддя жадайте, карайте грабіжника, дайте суд сироті, за вдову заступайтесь!
    <verse number="18" style="v"/>Прийдіть, і будемо правуватися, говорить Господь: коли ваші гріхи будуть як кармазин, стануть білі, мов сніг; якщо будуть червоні, немов багряниця, то стануть мов вовна вони!
    <verse number="19" style="v"/>Як захочете ви та послухаєтесь, то будете добра землі споживати.
    <verse number="20" style="v"/>А коли ви відмовитеся й неслухняними будете, меч пожере вас, бо уста Господні сказали оце!
    <verse number="21" style="v"/>Як стало розпусницею вірне місто: було повне воно правосуддя, справедливість у нім пробувала, тепер же розбійники!
    <verse number="22" style="v"/>Срібло твоє стало жужелицею, твоє питво водою розпущене...
    <verse number="23" style="v"/>Князі твої вперті і друзі злодіям вони, хабара вони люблять усі та женуться за дачкою, не судять вони сироти, удовина справа до них не доходить...
    <verse number="24" style="v"/>Тому то говорить Господь, Господь Саваот, Сильний Ізраїлів: О, буду Я тішитися над Своїми супротивниками, і помщусь на Своїх ворогах!
    <verse number="25" style="v"/>І на тебе Я руку Свою оберну, і твою жужелицю немов лугом витоплю, і все твоє оливо повідкидаю!
    <verse number="26" style="v"/>І верну твоїх суддів, як перше було, і твоїх радників, як напочатку. По цьому тебе будуть звати: місто справедливости, місто вірне!
    <verse number="27" style="v"/>Правосуддям Сіон буде викуплений, а той, хто навернеться в нім, справедливістю.
    <verse number="28" style="v"/>А знищення грішників та винуватців відбудеться разом, і ті, що покинули Господа, будуть понищені.
    <verse number="29" style="v"/>І будете ви посоромлені за ті дуби, що їх пожадали, і застидаєтеся за садки, які вибрали ви.
    <verse number="30" style="v"/>Бо станете ви, як той дуб, що листя всихає йому, і як сад, що не має води.
    <verse number="31" style="v"/>І станеться сильний кострицею, його ж діло за іскру, і вони обоє попаляться разом, і не буде нікого, хто б те погасив!
  </para>
  <chapter number="2" style="c"/>
  <para style="p">
    <verse number="1" style="v"/>Слово, що його бачив Ісая, син Амосів, про Юдею та про Єрусалим:
    <verse number="2" style="v"/>І станеться на кінці днів, міцно поставлена буде гора дому Господнього на шпилі гір, і піднята буде вона понад згір'я, і полинуть до неї всі люди.
    <verse number="3" style="v"/>І підуть численні народи та й скажуть: Ходіть та зберімось на гору Господню, до дому Бога Якового, і доріг Своїх Він нас навчить, і ми підемо стежками Його! Бо вийде з Сіону Закон, і слово Господнє з Єрусалиму.
    <verse number="4" style="v"/>І Він буде судити між людьми, і буде численні народи розсуджувати. І мечі свої перекують вони на лемеші, а списи свої на серпи. Не підійме меча народ проти народу, і більше не будуть навчатись війни!
    <verse number="5" style="v"/>Доме Яковів, ідіть, і попростуємо в світлі Господньому!
    <verse number="6" style="v"/>Бо Ти був покинув народа Свого, дім Яковів, бо повні безладдя зо сходу вони, та ворожбитів, немов филистимляни, і накладають із дітьми чужинців.
    <verse number="7" style="v"/>І наповнився край його сріблом та золотом, і немає кінця його скарбам. І наповнився край його кіньми, і немає кінця колесницям його.
    <verse number="8" style="v"/>І наповнився край його ідолами, він кланяється ділу рук своїх, тому, що зробили були його пальці,
    <verse number="9" style="v"/>і поклонилась людина, і чоловік упокорився... А Ти їм не даруй!
    <verse number="10" style="v"/>Іди в скелю, і сховайся у порох від страху Господнього, і від пишноти Його величі!
    <verse number="11" style="v"/>Горді очі людини поникнуть, і буде обнижена людська високість, і буде високим Сам тільки Господь того дня!
    <verse number="12" style="v"/>Бо настане день Господа Саваота на все горде й високе, і на все висунене, і понижене буде воно,
    <verse number="13" style="v"/>і на всі кедри ливанські, високі та висунені, і на всілякі башанські дуби,
    <verse number="14" style="v"/>і на всі гори високі, і на всі згір'я піднесені,
    <verse number="15" style="v"/>і на всі башти високі, і на всі мури стрімкі,
    <verse number="16" style="v"/>і на всі кораблі із Таршішу, і на все, на що дивимося пожадливо!
    <verse number="17" style="v"/>І понизиться гордість людини, й обнижена буде високість людей, і буде високим Сам тільки Господь того дня,
    <verse number="18" style="v"/>а божища зовсім минуться!
    <verse number="19" style="v"/>І вони підуть до скельних печер та до пороху в ями від страху Господнього і від пишноти Його величі, коли прийде Він острах збудити на землі!
    <verse number="20" style="v"/>Покине людина того дня божків своїх срібних і божків своїх золотих, що собі наробила була, щоб вклонятись кротам і кажанам,
    <verse number="21" style="v"/>щоб піти у печери й розщілини скельні від страху Господнього і від слави величчя Його, коли прийде Він острах збудити на землі!
    <verse number="22" style="v"/>Відкинься ж собі від людини, що віддих у носі її, бо защо її поважати?
  </para>
  <chapter number="3" style="c"/>
  <para style="p">
    <verse number="1" style="v"/>Бо Господь ось, Господь Саваот візьме з Єрусалиму й з Юдеї підпору й опору: усяку підпору від хліба, і всяку підпору води,
    <verse number="2" style="v"/>лицаря та вояка, суддю та пророка, і чарівника та старого,
    <verse number="3" style="v"/>п'ятдесятника та родовитого, і радника, і в мистецтві премудрого, і в закляттях умілого,
    <verse number="4" style="v"/>і за правителів дам юнаків, і дітваки запанують над ними!
    <verse number="5" style="v"/>І буде чавити народ один одного, і кожен свого ближнього! Повстане хлопчак на старого, а легковажений на поважаного...
    <verse number="6" style="v"/>Бо схопить брат брата свого в домі батька свого та й скаже: Ти маєш одежу, то будь нашим правителем, і під рукою твоєю хай буде руїна оця!
    <verse number="7" style="v"/>Того дня він підійме свій голос та й скаже: Не буду я рани обв'язувати вам, бо в домі моєму немає ні хліба, ні одягу, не настановляйте мене за правителя люду!
    <verse number="8" style="v"/>Бо рухнув Єрусалим, і впала Юдея, бо їхній язик та їхній чин проти Господа, щоб упертими бути очам Його слави...
    <verse number="9" style="v"/>Проти них свідчить вираз лиця їхнього, а гріх свій вони виявляють, немов той Содом, не перечать. Горе їхній душі, бо вчинили вони собі зло!
    <verse number="10" style="v"/>Скажіте про праведного: Буде добре йому, бо вони споживуть плід учинків своїх.
    <verse number="11" style="v"/>Та горе безбожному, зле, бо йому буде зроблений чин його рук!
    <verse number="12" style="v"/>Народ Мій, дітиська його утискають, а жінки мають гору над ним... Народе ти Мій, твої провідники вчинили блудячим тебе, і дорогу стежок твоїх сплутали!
    <verse number="13" style="v"/>Господь став на прю, і стоїть, щоб судити народи.
    <verse number="14" style="v"/>Господь іде на суд, щоб судитись з старшими народу Свого та з вождями його: Ви виноградника знищили, грабунок з убогого в ваших домах!
    <verse number="15" style="v"/>Що це сталося вам, що народ Мій ви гнобите та утискаєте вбогих? Так говорить Господь, Бог Саваот.
    <verse number="16" style="v"/>І промовив Господь: Зате, що дочки Сіонські загорділи, і ходять витягненошиї, і моргають очима, і все ходять дрібними крочками, і дзвонять спряжками на ногах своїх,
    <verse number="17" style="v"/>тому вчинить Господь тім'я Сіонських дочок паршивим, і їхній сором обнажить Господь!...
    <verse number="18" style="v"/>Того дня поскидає Господь окрасу спряжок на їхніх ногах, і чільця, і місяці,
    <verse number="19" style="v"/>сережки, нараменники, і серпанки,
    <verse number="20" style="v"/>і завої, і ланцюжки на ногах, і пояски, і пляшечки з пахощами, і чарівничі привіски,
    <verse number="21" style="v"/>персні, і сережки носові,
    <verse number="22" style="v"/>чудові убрання, і окриття, і намітки та торби,
    <verse number="23" style="v"/>дзеркала й льняні хитони та турбани, і прозорі покривала.
    <verse number="24" style="v"/>І станеться, замість бальзаму сморід буде, і замість пояса шнур, а замість мистецько укладених кучерів лисина, і замість хитона цінного верета з паском, а замість краси спаленина!
    <verse number="25" style="v"/>Попадають мужі твої від меча, а лицарство твоє на війні,
    <verse number="26" style="v"/>і будуть стогнати та плакати ворота її, і буде спустошена, й сяде на землю Сіонська дочка...
  </para>
  <chapter number="4" style="c"/>
  <para style="p">
    <verse number="1" style="v"/>І того дня сім жінок схоплять мужа одного, говорячи: Ми будемо їсти свій хліб, і зодягатимем одіж свою, тільки йменням твоїм хай нас кличуть, забери ти наш сором!
    <verse number="2" style="v"/>Того дня буде парость Господня красою та славою, плід же земний величністю та пишнотою для врятованих із Ізраїля.
    <verse number="3" style="v"/>І буде зосталий в Сіоні й полишений в Єрусалимі, святим буде зватися він, кожен, хто жити записаний в Єрусалимі,
    <verse number="4" style="v"/>коли нечистоту Господь змиє з сіонських дочок, а кров Єрусалиму сполоще з-посеред його духом права та духом очищення.
    <verse number="5" style="v"/>І створить Господь над усяким житлом на Сіонській горі та над місцем зібрання удень хмару, вночі ж дим і блиск огню полум'яного, бо над всякою славою буде покрова...
    <verse number="6" style="v"/>І буде шатро удень тінню від спеки, і захистом та укриттям від негоди й дощу!
  </para>
  <chapter number="5" style="c"/>
  <para style="p">
    <verse number="1" style="v"/>Заспіваю ж я вам про Свойого Улюбленого пісню любовну про Його виноградника! На плодючому версі гори виноградника мав був Мій Приятель.
    <verse number="2" style="v"/>І обкопав Він його, й від каміння очистив його, і виноградом добірним його засадив, і башту поставив посеред його, і витесав у ньому чавило, і чекав, що родитиме він виноград, та він уродив дикі ягоди!
    <verse number="3" style="v"/>Тепер же ти, єрусалимський мешканче та мужу юдейський, розсудіть но між Мною й Моїм виноградником:
    <verse number="4" style="v"/>що ще можна вчинити було для Мого виноградника, але Я не зробив того в ньому? Чому Я чекав, що родитиме він виноград, а він уродив дикі ягоди?
    <verse number="5" style="v"/>А тепер завідомлю Я вас, що зроблю для Свого виноградника: живопліт його викину, і він буде на знищення, горожу його розвалю, і він на потоптання буде,
    <verse number="6" style="v"/>зроблю Я загубу йому, він не буде обтинаний ані підсапуваний, і виросте терня й будяччя на ньому, а хмарам звелю, щоб дощу не давали на нього!
    <verse number="7" style="v"/>Бо виноградник Господа Саваота то Ізраїлів дім, а муж Юди коханий Його саджанець. Сподівавсь правосуддя, та ось кроволиття, сподівавсь справедливости Він, та ось зойк...
    <verse number="8" style="v"/>Горе тим, що долучують дома до дому, а поле до поля приточують, аж місця бракує для інших, так ніби самі сидите серед краю!
    <verse number="9" style="v"/>В мої уші сказав був Господь Саваот: Направду, багато домів попустошені будуть, великі та добрі, і не буде мешканця для них.
    <verse number="10" style="v"/>Бо десять загонів землі виноградника бата одного вродять, а насіння одного хомера породить ефу.
    <verse number="11" style="v"/>Горе тим, що встають рано вранці і женуть за напоєм п'янким, і тривають при нім аж до вечора, щоб вином розпалятись!
    <verse number="12" style="v"/>І сталася цитра та арфа, бубон та сопілка й вино за їхню гулянку, а на діло Господнє не дивляться, не вбачають Його чину рук.
    <verse number="13" style="v"/>Тому піде народ Мій на вигнання непередбачено, і вельможі його голодуватимуть, а натовп його висохне з прагнення...
    <verse number="14" style="v"/>Тому то розширив шеол пожадливість свою і безмірно розкрив свою пащу, і зійде до нього його пишнота, і його натовп, і гуркіт його, й ті, що тішаться в ньому.
    <verse number="15" style="v"/>І людина понижиться, і упокориться муж, а очі високих поникнуть,
    <verse number="16" style="v"/>а Господь Саваот возвеличиться в суді, і Бог Святий виявить святість Свою в справедливості!
    <verse number="17" style="v"/>І пастися будуть овечки, немов би на луці своїй, а зоставлене з ситих чужі поїдять.
    <verse number="18" style="v"/>Горе тим, що вину притягають до себе шнурами марноти, а гріх як мотуззям від воза,
    <verse number="19" style="v"/>та кажуть: Хай квапиться Він, хай принаглить Свій чин, щоб ми бачили, а постанова Святого Ізраїлевого хай наблизиться і нехай прийде і пізнаємо ми!
    <verse number="20" style="v"/>Горе тим, що зло називають добром, а добро злом, що ставлять темноту за світло, а світло за темряву, що ставлять гірке за солодке, а солодке за гірке!
    <verse number="21" style="v"/>Горе мудрим у власних очах та розумним перед собою самим!
    <verse number="22" style="v"/>Горе тим, що хоробрі винце попивати, і силачі на мішання п'янкого напою,
    <verse number="23" style="v"/>що несправедливого чинять в суді за хабар справедливим, а праведність праведного усувають від нього...
    <verse number="24" style="v"/>Тому, як огненний язик пожирає стерню, а від полум'я никне трава, отак спорохнявіє корінь у них, і рознесеться їхній цвіт, немов курява, бо від себе відкинули Закон Господа Саваота, і знехтували вони слово Святого Ізраїлевого!
    <verse number="25" style="v"/>Тому запалився гнів Господа на народ Його, і на нього Він витягнув руку Свою, та й уразив його: і захиталися гори, і сталось їхнього трупу, як сміття серед вулиць!... При цьому всьому не відвернувсь Його гнів, і витягнена ще рука Його!
    <verse number="26" style="v"/>І підійме прапора народу здалека, і засвище йому з кінця краю, і прийде він хутко та легко,
    <verse number="27" style="v"/>немає між ними утомленого та такого, який би спіткнувся! Не дримає ніхто і не спить, а пояс із стегон його не здіймається та не зривається шнур при взутті його.
    <verse number="28" style="v"/>Його стріли погострені, і всі луки його понатягувані. Копита у коней його немов кремінь вважаються, а колеса його немов вихор.
    <verse number="29" style="v"/>Його рик як левиці, і він заричить, немов ті левчуки, і він загарчить, і здобич ухопить, й її понесе, і ніхто не врятує!
    <verse number="30" style="v"/>І на нього ревітиме він того дня, як те море реве... І погляне на землю, а там густа темрява, і світло померкло у хмарах її...
  </para>
  <chapter number="6" style="c"/>
  <para style="p">
    <verse number="1" style="v"/>Року смерти царя Озії бачив я Господа, що сидів на високому та піднесеному престолі, а кінці одежі Його переповнювали храм.
    <verse number="2" style="v"/>Серафими стояли зверху Його, по шість крил у кожного: двома закривав обличчя своє, і двома закривав ноги свої, а двома літав.
    <verse number="3" style="v"/>І кликав один до одного й говорив: Свят, свят, свят Господь Саваот, уся земля повна слави Його!
    <verse number="4" style="v"/>І захиталися чопи порогів від голосу того, хто кликав, а храм переповнився димом!
    <verse number="5" style="v"/>Тоді я сказав: Горе мені, бо я занапащений! Бо я чоловік нечистоустий, і сиджу посеред народу нечистоустого, а очі мої бачили Царя, Господа Саваота!
    <verse number="6" style="v"/>І прилетів до мене один з Серафимів, а в руці його вугіль розпалений, якого він узяв щипцями з-над жертівника.
    <verse number="7" style="v"/>І він доторкнувся до уст моїх та й сказав: Ось доторкнулося це твоїх уст, і відійшло беззаконня твоє, і гріх твій окуплений.
    <verse number="8" style="v"/>І почув я голос Господа, що говорив: Кого Я пошлю, і хто піде для Нас? А я відказав: Ось я, пошли Ти мене!
    <verse number="9" style="v"/>А Він проказав: Іди, і скажеш народові цьому: Ви будете чути постійно, та не зрозумієте, і будете бачити завжди, але не пізнаєте.
    <verse number="10" style="v"/>Учини затужавілим серце народу цього, і тяжкими зроби його уші, а очі йому позаклеюй, щоб не бачив очима своїми, й ушима своїми не чув, і щоб не зрозумів своїм серцем, і не навернувся, і не був уздоровлений він!
    <verse number="11" style="v"/>І сказав я: Аж доки, о Господи? А Він відказав: Аж доки міста спустіють без мешканця, і доми без людей, а земля спустошена буде зовсім...
    <verse number="12" style="v"/>І віддалить людину Господь, і буде велике опущення серед землі...
    <verse number="13" style="v"/>І коли позостанеться в ній ще десята частина, вона знову спустошена буде... Але мов з теребинту й мов з дубу, зостанеться в них пень по зрубі, насіння бо святости пень їхній!
  </para>
  <chapter number="7" style="c"/>
  <para style="p">
    <verse number="1" style="v"/>І сталося за днів Ахаза, сина Йотама, Уззіїного сина, царя Юди, вийшов Рецін, цар сирійський, і Пеках, син Ремаліїн, цар Ізраїлів, до Єрусалиму на війну на нього, та не міг звоювати його.
    <verse number="2" style="v"/>І сповіщено Давидів дім, і сказано: Став табором Арам у землі Єфремовій. І захиталося серце його й серце народу його, як хитаються лісові дерева від вітру!
    <verse number="3" style="v"/>І сказав Господь до Ісаї: Вийди навпроти Ахаза, ти та твій син Шеар-Яшув, до кінця водоводу горішнього ставу, на биту дорогу Поля-Валюшників.
    <verse number="4" style="v"/>І скажеш до нього: Стережися й будь спокійний, не бійся, а серце твоє нехай не м'якне через два залишки тих димлячих головешок, від полум'я гніву Реціна й Арама та сина Ремаліїного,
    <verse number="5" style="v"/>за те, що Арам, Єфрем та син Ремаліїн радили проти тебе лихе, говорячи:
    <verse number="6" style="v"/>Ходім на Юдею та її налякаємо, і здобудемо для себе, і настановимо царем серед нього Тавеїлового сина.
    <verse number="7" style="v"/>Так сказав Господь Бог: Цього не станеться й не буде!
    <verse number="8" style="v"/>Бо голова Араму Дамаск, а голова Дамаску Рецін, та ще шістдесят і п'ять літ, і буде зламаний Єфрем, так що перестане бути народом!
    <verse number="9" style="v"/>А голова Єфрему Самарія, а голова Самарії син Ремаліїн. Якщо ви не повірите, то не встоїте.
    <verse number="10" style="v"/>І Господь далі говорив до Ахаза й казав:
    <verse number="11" style="v"/>Зажадай собі знака від Господа, Бога твого, і зійди глибоко до шеолу, або зійди високо догори!
    <verse number="12" style="v"/>А Ахаз відказав: Не пожадаю я, і не буду спокушувати Господа.
    <verse number="13" style="v"/>І він сказав: Послухайте, доме Давидів, чи мало вам трудити людей, що трудите також Бога мого?
    <verse number="14" style="v"/>Тому Господь Сам дасть вам знака: Ось Діва в утробі зачне, і Сина породить, і назвеш ім'я Йому: Еммануїл.
    <verse number="15" style="v"/>Масло та мед буде Він споживати, аж поки не пізнає того, як зло відкидати та добро вибирати.
    <verse number="16" style="v"/>Бо поки пізнає Та Дитина, як зло відкидати та добро вибирати, буде покинена та земля, що ти лякаєшся перед двома царями її.
    <verse number="17" style="v"/>Спровадить Господь на тебе, і на народ твій, і на дім батька твого дні, які не приходили від дня відступлення Єфрема від Юди, спровадить царя асирійського.
    <verse number="18" style="v"/>І станеться в день той, привабить Господь муху, що в кінці рік Єгипту, та бджолу, що в асирійському краї,
    <verse number="19" style="v"/>і вони прилетять, та усядуться всі по проваллях стрімких та по щілинах скельних, і в усіх терновиннях, та на луках усіх...
    <verse number="20" style="v"/>Дня того оголить Господь немов бритвою, найнятою по тім боці ріки, царем асирійським, голову та волосся ніг, забере також бороду.
    <verse number="21" style="v"/>І буде дня того, що хто прогодує корівку та дві штуки худоби дрібної,
    <verse number="22" style="v"/>то станеться, що від многоти молока, що надоїть, споживатиме масло, бо масло та мед буде їсти всякий, хто зостанеться серед землі.
    <verse number="23" style="v"/>І буде дня того: кожне місце, що в нім буде тисяча лоз винограду на тисячу срібла, стане терниною та будяком!
    <verse number="24" style="v"/>Зо стрілами й з луком він буде ходити туди, бо стане терниною та будяком уся земля...
    <verse number="25" style="v"/>А на всі гори, що заступом копано їх, ти не зійдеш туди, бо будеш боятись тернини й будяччя, і стануться місцем вони, куди волів посилатимуть, і топтатимуть вівці його...
  </para>
  <chapter number="8" style="c"/>
  <para style="p">
    <verse number="1" style="v"/>І промовив до мене Господь: Візьми собі велику таблицю, і напиши на ній людським письмом: Квапиться здобич, скорий грабіж.
    <verse number="2" style="v"/>І взяв я за свідків собі свідків вірних, священика Урію та Захарія, Єверехіїного сина.
    <verse number="3" style="v"/>І зблизився я до пророчиці, і вона зачала, і породила сина. Господь же до мене промовив: Назви ім'я йому: Квапиться здобич, скорий грабіж.
    <verse number="4" style="v"/>Бо поки юнак той умітиме кликати Батьку мій, та: Мамо моя, понесеться багатство Дамаску та здобич Самарії перед обличчя царя асирійського.
    <verse number="5" style="v"/>І Господь ще далі говорив до мене й казав:
    <verse number="6" style="v"/>За те, що народ цей знехтував воду Сілоамську, яка тихо пливе, і має радість з Реціном і з сином Ремаліїним,
    <verse number="7" style="v"/>то тому ось Господь піднесе на них воду ріки, сильну й велику, царя асирійського та всю славу його. І підійметься вона понад усі свої річища, і піде понад усі береги свої.
    <verse number="8" style="v"/>І перейде по Юді вона, заллє та затопить, аж до шиї досягне, і розтягне вона свої крила на всю широчінь твого краю, о Еммануїле!
    <verse number="9" style="v"/>Озлобляйтесь народи, й збентежені будете, почуй, уся земле далека! Озбройтесь, і збентежені будете, озбройтесь, і збентежені будете!
    <verse number="10" style="v"/>Радьте раду і буде вона поруйнована, слово кажіть і не збудеться, бо з нами Бог!
    <verse number="11" style="v"/>Бо так говорив був до мене Господь у силі Своєї руки надо мною, й остерігав мене, щоб не ходити дорогою цього народу, і казав:
    <verse number="12" style="v"/>Не кажіть змова на все, на що каже змова цей народ, і не бійтесь того, чого він боїться, і не лякайтеся!
    <verse number="13" style="v"/>Господа Саваота Його свято шануйте, і Його вам боятись, Його вам лякатись!
    <verse number="14" style="v"/>І буде Він за святиню, і за камінь спотикання, і за скелю спокуси для двох домів Ізраїля, за сітку й за пастку для мешканця Єрусалиму.
    <verse number="15" style="v"/>І спіткнуться об них багатохто, і попадають, і будуть поламані, і заплутаються, і будуть схоплені.
    <verse number="16" style="v"/>Зв'яжи свідоцтво, запечатай Закона між Моїми учнями.
    <verse number="17" style="v"/>І я буду чекати Господа, що ховає лице Своє від Якового дому, і буду надіятись на Нього.
    <verse number="18" style="v"/>Ось я та ті діти, що дав мені Господь, вони на знаки та на чуда в Ізраїлі від Господа Саваота, що пробуває на горі Сіон.
    <verse number="19" style="v"/>А коли вам скажуть: Запитуйте духів померлих та чародіїв, що цвірінькають та муркають, то відповісте: Чи ж народ не звертається до свого Бога? За живих питатися мертвих?
    <verse number="20" style="v"/>До Закону й свідоцтва! Як вони не так кажуть, як це, то немає для них зорі ранньої!
    <verse number="21" style="v"/>І буде блукати утискуваний та голодний. І станеться, коли він зголодніє, то запіниться, і прокляне царя свого та Бога свого, і погляне догори,
    <verse number="22" style="v"/>і подивиться він на землю, аж ось тут горе та темнота, темрява утиску, і він буде пхнутий у темність...
  </para>
  <chapter number="9" style="c"/>
  <para style="p">
    <verse number="1" style="v"/>(8-23) Бо не буде темноти для того, хто утискуваний. Перша пора злегковажила була край Завулонів та край Нефталимів, а остання прославить дорогу приморську, другий бік Йордану, округу поганів.
    <verse number="2" style="v"/>(9-1) Народ, який в темряві ходить, Світло велике побачить, і над тими, хто сидить у краю тіні смерти, Світло засяє над ними!
    <verse number="3" style="v"/>(9-2) Ти помножиш народ цей, Ти збільшиш йому радість. Вони перед лицем Твоїм будуть радіти, як радіють в жнива, як тішаться в час, коли ділять здобич!
    <verse number="4" style="v"/>(9-3) Бо зламав Ти ярмо тягару його, і кия з рамена його, жезло його пригнобителя, як за днів Мадіяма.
    <verse number="5" style="v"/>(9-4) Усякий бо чобіт військовий, що гупає гучно, та одежа, поплямлена кров'ю, стане все це пожежею, за їжу огню!
    <verse number="6" style="v"/>(9-5) Бо Дитя народилося нам, даний нам Син, і влада на раменах Його, і кликнуть ім'я Йому: Дивний Порадник, Бог сильний, Отець вічности, Князь миру.
    <verse number="7" style="v"/>(9-6) Без кінця буде множитися панування та мир на троні Давида й у царстві його, щоб поставити міцно його й щоб підперти його правосуддям та правдою відтепер й аж навіки, ревність Господа Саваота це зробить!
    <verse number="8" style="v"/>(9-7) Проти Якова слово послав був Господь, а впало воно на Ізраїля,
    <verse number="9" style="v"/>(9-8) і пізнає народ, увесь він, Єфрем та мешканець Самарії, що говорять з пихою й надутістю серця:
    <verse number="10" style="v"/>(9-9) Попадали цегли, а ми побудуємо з каменя тесаного, сікомори позрубувано, та замінимо їх кедрами!
    <verse number="11" style="v"/>(9-10) Та над ним Господь зміцнив противників Реціна, а його ворогів нацькував:
    <verse number="12" style="v"/>(9-11) Арама попереду, а филистимлян позаду, і пожерли Ізраїля цілою пащею... При цьому всьому не відвернувсь Його гнів, і витягнена ще рука Його!
    <verse number="13" style="v"/>(9-12) Та народ не звернувся до Того, Хто вразив його, і не шукали Господа Саваота...
    <verse number="14" style="v"/>(9-13) Тому то Господь відсік від Ізраїля голову й хвіст, пальму й очеретину за одного дня.
    <verse number="15" style="v"/>(9-14) Старий та поважаний це та голова, а пророк, що навчає неправди, це хвіст.
    <verse number="16" style="v"/>(9-15) І сталося, що поводатарі цього народу зробилися звідниками, і гинуть проваджені ними.
    <verse number="17" style="v"/>(9-16) Тому то його юнаками радіти не буде Господь, а до сиріт його й його вдів милосердя не матиме, бо кожен безбожний й злочинець, і злобне всі уста говорять. При цьому всьому не відвернувсь Його гнів, і витягнена ще рука Його!...
    <verse number="18" style="v"/>(9-17) Бо злоба горить, як огонь, пожирає тернину й будяччя, і палає по запустах лісу, і крутяться вверх стовпи диму...
    <verse number="19" style="v"/>(9-18) Від лютости Господа Саваота земля загориться, і стане народ, як пожива огню, і не пощадить жоден брата свого!...
    <verse number="20" style="v"/>(9-19) І різати буде праворуч, та буде голодний, і жертиме зліва, але не насититься, кожен жертиме тіло рамена свого:
    <verse number="21" style="v"/>(9-20) Манасія Єфрема, а Єфрем Манасію, разом обоє на Юду... При цьому всьому не відвернувсь Його гнів, і витягнена ще рука Його!...
  </para>
  <chapter number="10" style="c"/>
  <para style="p">
    <verse number="1" style="v"/>Горе законодавцям несправедливим, та писарям, які пишуть на лихо,
    <verse number="2" style="v"/>щоб від правосуддя усунути бідних, і щоб відняти права від убогих народу Мого, щоб стали вдовиці здобичею їм, і пограбувати сиріт...
    <verse number="3" style="v"/>А що ви чинитимете в день навіщення, і наглої згуби, що прийде здалека, до кого втечете за поміччю, і де позоставите славу свою?
    <verse number="4" style="v"/>Нічого не лишиться тільки зігнутися між полоненими, і попадати між позабиваними... При цьому всьому не відвернувсь Його гнів, і витягнена ще рука Його!...
    <verse number="5" style="v"/>Біда асирійцеві, жезлові гніву Мого, а кий у руках його це пересердя Моє!
    <verse number="6" style="v"/>На люд нечестивий пошлю Я його, про народ Мого гніву йому накажу, щоб набрати здобичі й вчинити грабунок, і щоб потоптати його, як болото на вулицях.
    <verse number="7" style="v"/>Та не так він собі розуміє, а серце його не так мислить, бо в серці його щоб немало народів понищити та погубити!
    <verse number="8" style="v"/>Бо говорить: Хіба мої провідники разом усі не царі?
    <verse number="9" style="v"/>Чи ж Кално не такий, як Кархеміш? Чи ж Хамат не такий, як Арпад? Хіба ж не така Самарія, як Дамаск?
    <verse number="10" style="v"/>Тому що рука моя царства божків досягла, а в них більші боввани, як в Єрусалимі та в Самарії,
    <verse number="11" style="v"/>то хіба не зроблю я так само для Єрусалиму й бовванів його, як зробив я був для Самарії й божків її?
    <verse number="12" style="v"/>І станеться, як доконає ввесь чин Свій Господь на Сіонській горі та в Єрусалимі, то скаже: Навіщу я плоди гордовитости серця царя асирійського та пишноту чванливих очей його!
    <verse number="13" style="v"/>Бо він каже: Вчинив я це міццю своєї руки й своїм розумом, я бо розумний, і відміняю границі народів, а їхній маєток грабую, й як сильний, скидаю пануючих!
    <verse number="14" style="v"/>І досягла, мов кубло те, багатства народів рука моя, й як збирають покинені яйця, я всю землю зібрав, і ніхто не порушив крилом, і дзюбка не відкрив, і не зацвірінькав...
    <verse number="15" style="v"/>Чи буде сокира пишатися понад свого рубача? Чи понад свого пилувальника буде гордитися пилка? Ніби жезло повищує тих, хто його підіймає, ніби підносить кий того, хто не є дерево!
    <verse number="16" style="v"/>Зате Господь, Бог Саваот пошле сухорлявість на ситих його, і під його славою полум'я буде палати, немов би пожар!
    <verse number="17" style="v"/>І Світло Ізраїля стане огнем, а Святий його полум'ям, і запалить воно, й пожере його терня й будяччя його в один день!
    <verse number="18" style="v"/>І славу лісу його й його саду вигубить Він від душі й аж до тіла, і буде, що знидіє він, мов той хворий,
    <verse number="19" style="v"/>і буде останок дерев його лісу такий нечисленний, що й хлопець їх спише!
    <verse number="20" style="v"/>І станеться в день той, останок Ізраїля і врятовані дому Якова не будуть вже більш опиратись на того, хто б'є їх, й обіпруться у правді на Господа, Святого Ізраїлевого.
    <verse number="21" style="v"/>Рештки навернуться, рештки Якова, до Сильного Бога.
    <verse number="22" style="v"/>Бо коли б був народ твій, Ізраїль, як морський пісок, тільки рештки із нього навернуться! Загибіль призначена є, щоб виповнилась справедливість,
    <verse number="23" style="v"/>бо виконає Господь, Бог Саваот постановлену згубу посеред всієї землі.
    <verse number="24" style="v"/>Тому так промовляє Господь, Бог Саваот: Мій народе, мешканче Сіону, не бійсь асирійця! Він палицею тебе вдарить, і кия свого підійме на тебе, як колись на дорозі єгипетській.
    <verse number="25" style="v"/>Бо мало ще, трохи побуде, та й скінчиться лють, і звернеться гнів Мій на знищення їх!
    <verse number="26" style="v"/>І збудить на нього бича Господь Саваот, як уразив був Він Мадіяма при скелі Орев, і кий Його буде на морі, і його Він простягне, як колись на Єгипет!
    <verse number="27" style="v"/>І станеться в день той, з твого рамена тягар його здійметься, а з-над шиї твоєї ярмо його, і через ситість ярмо буде знищене!
    <verse number="28" style="v"/>Він прийде навпроти Айяту, перейде в Мігрон, свої речі складе до Міхмашу.
    <verse number="29" style="v"/>Перейдуть провалля, Гева ночліг нам, затремтіла Рама, утекла Саулова Гів'а.
    <verse number="30" style="v"/>Заголоси ти, о дочко Галліму, послухай, Лаїше, о бідний Анатоте!
    <verse number="31" style="v"/>Мадмена розбіглась, мешканці Гевіму втікають...
    <verse number="32" style="v"/>Ще сьогодні зостанеться він у Нові; своєю рукою грозить горі дочки Сіону, пагірку Єрусалиму.
    <verse number="33" style="v"/>Ось Господь, Бог Саваот відтинає галузки застрашальною силою, і найвищі поставою будуть постинані, а високі будуть понижені.
    <verse number="34" style="v"/>І буде обтята навколо залізом гущавина лісу, і Ліван упаде від Могутнього!
  </para>
  <chapter number="11" style="c"/>
  <para style="p">
    <verse number="1" style="v"/>І вийде Пагінчик із пня Єссеєвого, і Галузка дасть плід із коріння його.
    <verse number="2" style="v"/>І спочине на Нім Дух Господній, дух мудрости й розуму, дух поради й лицарства, дух пізнання та страху Господнього.
    <verse number="3" style="v"/>Його уподобання в страху Господньому, і Він не на погляд очей своїх буде судити, і не на послух ушей Своїх буде рішати,
    <verse number="4" style="v"/>але буде судити убогих за правдою, і правосуддя чинитиме слушно сумирним землі. І вдарить Він землю жезлом Своїх уст, а віддихом губ Своїх смерть заподіє безбожному.
    <verse number="5" style="v"/>І станеться поясом клубів Його справедливість, вірність же поясом стегон Його!
    <verse number="6" style="v"/>І замешкає вовк із вівцею, і буде лежати пантера з козлям, і будуть разом телятко й левчук, та теля відгодоване, а дитина мала їх водитиме!
    <verse number="7" style="v"/>А корова й ведмідь будуть пастися разом, разом будуть лежати їхні діти, і лев буде їсти солому, немов та худоба!
    <verse number="8" style="v"/>І буде бавитися немовлятко над діркою гада, і відняте від перс дитинча простягне свою руку над нору гадюки,
    <verse number="9" style="v"/>не вчинять лихого та шкоди не зроблять на всій святій Моїй горі, бо земля буде повна пізнання Господнього так, як море вода покриває!
    <verse number="10" style="v"/>І станеться в день той: до Кореня Єссеєвого, що стане прапором народам, погани звертатися будуть до Нього, і буде славою місце спочинку Його!
    <verse number="11" style="v"/>І станеться в день той, і знову подруге простягне Господь Свою руку, щоб набути останок народу Свого, що полишиться з Ашшуру й з Єгипту, і з Патросу та з Етіопії, і з Еламу й з Шін'ару, і з Хамату, та з морських островів.
    <verse number="12" style="v"/>І поганам підійме Він прапора, і згромадить вигнанців Ізраїля, і розпорошення Юди збере з чотирьох країв світу!
    <verse number="13" style="v"/>І спиниться заздрість Єфрема, і витяті будуть супротивники Юди, не буде вже заздрити Юді Єфрем, а Юда не буде гнобити Єфрема.
    <verse number="14" style="v"/>І вони полетять на плече филистимлян до моря, пограбують гуртом синів сходу, на Едома й Моава вони накладуть свою руку, і діти Аммона їх слухати будуть.
    <verse number="15" style="v"/>І вчинить закляттям Господь затоку моря Єгипетського, і руку Свою простягне на ріку в сильнім вітрі Своїм, і на сім потоків розділить її, й буде можна її у взутті переходити.
    <verse number="16" style="v"/>І буде широка дорога для решти народу Його, що з Ашшуру зостанеться, як була для Ізраїля в день, коли він виходив із краю єгипетського.
  </para>
  <chapter number="12" style="c"/>
  <para style="p">
    <verse number="1" style="v"/>І ти скажеш дня того: Хвалю Тебе, Господи, бо Ти гнівавсь на мене, та гнів Твій вщухає, й мене Ти порадуєш,
    <verse number="2" style="v"/>оце, Бог спасіння моє! Безпечний я, і не боюсь, бо Господь, Господь сила моя та мій спів, і спасінням для мене Він став!
    <verse number="3" style="v"/>І ви в радості будете черпати воду з спасенних джерел!
    <verse number="4" style="v"/>І скажете ви того дня: Дякуйте Господу, кличте Імення Його, сповістіть між народів про вчинки Його, пригадайте, що Ймення Його превеличне!
    <verse number="5" style="v"/>Співайте для Господа, Він бо величне вчинив, і хай це буде знане по цілій землі!
    <verse number="6" style="v"/>Радій та співай, ти мешканко Сіону, бо серед тебе Великий, Святий Ізраїлів!
  </para>
  <chapter number="13" style="c"/>
  <para style="p">
    <verse number="1" style="v"/>Пророцтво про Вавилон, що бачив Ісая, син Амосів.
    <verse number="2" style="v"/>Підійміте прапора на лисую гору, кличте їх голосніш, помахайте рукою, щоб ішли у ворота!
    <verse number="3" style="v"/>Я звелів був Своїм посвяченим, теж покликав лицарство Своє на Мій гнів, що зухвало радіють.
    <verse number="4" style="v"/>Чути гамір у горах, як народу численного, чути гомін згромаджених тут царств народів: це переглядає Господь Саваот бойове Своє військо!
    <verse number="5" style="v"/>Приходять з далекого краю, із кінців небес, Господь і знаряддя гніву Його, щоб усю землю понищити!
    <verse number="6" style="v"/>Голосіть, бо близький день Господній, він від Всемогутнього прийде, немов зруйнування...
    <verse number="7" style="v"/>Тому то ослабнуть всі руки, і кожне серце людини зневіриться.
    <verse number="8" style="v"/>І вони налякаються, болі та муки їх схоплять, немов породілля та, будуть тремтіти... Остовпіють один перед одним, полум'яні обличчя то їхні обличчя...
    <verse number="9" style="v"/>Оце день Господній приходить, суворий, і лютість, і полум'я гніву, щоб землю зробити спустошенням, а грішних її повигублювати з неї!
    <verse number="10" style="v"/>Бо зорі небесні та їхні сузір'я не дадуть свого світла, сонце затьмиться при сході своєму, а місяць не буде вже сяяти світлом своїм...
    <verse number="11" style="v"/>І Я покараю всесвіт за зло, а безбожних за їхню провину, бундючність злочинця спиню, а гордість насильників знижу!
    <verse number="12" style="v"/>Я зроблю людину дорожчою від щирого золота, і смертну людину від офірського золота.
    <verse number="13" style="v"/>Тому небеса захитаю, і рухнеться земля з свого місця від лютости Господа Саваота, у День, як палатиме гнів Його...
    <verse number="14" style="v"/>І буде народ, як та сарна сполошена чи як отара, якої зібрати немає кому... До народу свого кожен звернеться, і кожен до краю свого втікатиме.
    <verse number="15" style="v"/>Кожен знайдений буде заколеним, і кожен узятий впаде від меча...
    <verse number="16" style="v"/>А їхні діти на їхніх очах порозбивані будуть, їхні доми пограбовані будуть, а їхніх жінок побезчестять!
    <verse number="17" style="v"/>Оце Я збуджу на них мідян, що срібла не лічать, а золото не чують бажання до нього,
    <verse number="18" style="v"/>і будуть вбивати юнаків їхні луки, і над плодом утроби вони милосердя не матимуть, їхнє око над дітьми не матиме милости...
    <verse number="19" style="v"/>І стане тоді Вавилон, краса царств, пишнота халдейської гордости, таким, як Бог зруйнував був Содом та Гоморру!
    <verse number="20" style="v"/>Не буде назавжди заселений він, нізамешкалий з роду в рід, і араб там не стане наметом, і там пастухи не спочинуть з своєю отарою...
    <verse number="21" style="v"/>Але будуть барложити там звірі пустині, і будуть доми їхні совами повні, і там пробуватимуть струсі, і волохаті демони там танцюватимуть...
    <verse number="22" style="v"/>І завиють шакали в порожніх хоромах його, а гієни в веселих палацах! І близьке вже наступлення часу його, і не забаряться ці його дні!
  </para>
  <chapter number="14" style="c"/>
  <para style="p">
    <verse number="1" style="v"/>Бо Господь змилосердиться над Яковом, і вибере знову Ізраїля, і на їхній землі їх поселить. І чужинець долучений буде до них, і приєднані будуть до дому Якового.
    <verse number="2" style="v"/>І народи їх візьмуть, і їх попровадять до їхнього місця, а Ізраїлів дім на Господній землі за рабів та за невільниць їх прийме собі на спадщину. І візьмуть вони до неволі тих, хто їх поневолив, і вони над своїми гнобителями запанують!
    <verse number="3" style="v"/>І буде в той день, як Господь дасть тобі відпочинок із терпіння твого та з неспокою твого, та з праці тяжкої, яку ти був мусів робити,
    <verse number="4" style="v"/>то ти заспіваєш оцю пісню глумливу про царя Вавилону та й скажеш: Як гнобитель минувся, минулося гноблення!
    <verse number="5" style="v"/>Господь зламав кия безбожних і жезла пануючих,
    <verse number="6" style="v"/>що народи постійним ударом у лютості бив, що в гніві гнобив був людей переслідуванням безупинним.
    <verse number="7" style="v"/>Спочила була, заспокоїлася вся земля, і виспівує голосно.
    <verse number="8" style="v"/>Кипариси та кедри ливанські тобою втішаються й кажуть: Відколи ти ліг, не приходить на нас дроворуб!
    <verse number="9" style="v"/>Заворушивсь тобою іздолу шеол назустріч твоєму приходу; померлих тобі побудив, усіх проводирів на землі, і підняв з їхніх тронів всіх людських царів.
    <verse number="10" style="v"/>Вони всі зачнуть говорити та й скажуть тобі: І ти ослабів, як і ми, став подібний до нас!
    <verse number="11" style="v"/>Зіпхнута в шеол твоя гордість та гра твоїх арф; вистелено під тобою червою, і червяк накриває тебе...
    <verse number="12" style="v"/>Як спав ти з небес, о сину зірниці досвітньої, ясная зоре, ти розбився об землю, погромнику людів!
    <verse number="13" style="v"/>Ти ж сказав був у серці своєму: Зійду я на небо, повище зір Божих поставлю престола свого, і сяду я на горі збору богів, на кінцях північних,
    <verse number="14" style="v"/>підіймуся понад гори хмар, уподібнюсь Всевишньому!
    <verse number="15" style="v"/>Та скинений ти до шеолу, до найглибшого гробу!
    <verse number="16" style="v"/>Ті, що на тебе дивитися будуть, приглядатися будуть до тебе, звернути увагу на тебе: Чи то той чоловік, що змушував землю тремтіти, що зневолював царства труситись,
    <verse number="17" style="v"/>що він обертав у пустиню вселенну, а міста її бурив, що в'язнів своїх не пускав він додому?
    <verse number="18" style="v"/>Усі царі людів, вони всі у славі лягли, кожен у своїй усипальні,
    <verse number="19" style="v"/>ти ж від гробу свого відкинений геть, мов галузка бридка, оточений вбитими та мечем перешитими, що до гробу між камінь спускаються, як потоптаний труп...
    <verse number="20" style="v"/>Ти не будеш поєднаний з ними у гробі, бо землю свою зруйнував, свій народ повбивав... Насіння злочинців повік не згадається!
    <verse number="21" style="v"/>Його дітям зготуйте різню за вину їхніх батьків, щоб вони не повстали, і землі не вспадкували, і не наповнили світу містами.
    <verse number="22" style="v"/>І на них Я повстану, говорить Господь Саваот, і витну ім'я Вавилону й останок його, і нащадка й онука, говорить Господь!
    <verse number="23" style="v"/>І вчиню Я його їжакові оселею та водним багном, і мітлою вигублення позамітаю його, говорить Господь Саваот!
    <verse number="24" style="v"/>Присягав був Господь Саваот та казав: Поправді, як мислив собі Я, так станеться, й як Я був врадив те сповниться,
    <verse number="25" style="v"/>щоб стовкти асирійця в країні Моїй, і на горах Моїх розтопчу Я його! І ярмо його здійметься з них, і тягар його скинеться з їхніх рамен!
    <verse number="26" style="v"/>Це та рада, яка про всю землю ураджена, і це та рука, що простягнена на всі народи.
    <verse number="27" style="v"/>Бо врадив Господь Саваот, і хто Його раду відмінить? А рука Його витягнена, й хто відверне її?
    <verse number="28" style="v"/>У році смерти царя Ахаза було таке пророцтво:
    <verse number="29" style="v"/>Не тішся, уся филистимськая земле, що зламане жезло, яке тебе вдарило, бо з гадючого кореня виповзе люта змія, і огнистий летючий дракон буде плодом її!
    <verse number="30" style="v"/>І пастися будуть перворідні бідних, і вбогі безпечно лежатимуть, а твій корень Я голодом виморю, і рештки твої він доб'є!
    <verse number="31" style="v"/>Плач же, брамо, ти ж місто, кричи, розпливлася ти, вся филистимськая земле, бо приходить із півночі дим, і не буде нікого, хто відстав би з його вояків!
    <verse number="32" style="v"/>І що відповісться народнім послам? Що Сіона Господь заложив, і сховаються в ньому убогі з народу Його!
  </para>
  <chapter number="15" style="c"/>
  <para style="p">
    <verse number="1" style="v"/>Пророцтво про Моава. Справді вночі Ар-Моав пограбований був та понищений, справді вночі Кір-Моав пограбований був та понищений.
    <verse number="2" style="v"/>Він пішов до святині, а Дивон на верхів'я, щоб плакати; на Нево й на Медеву голосить Моав. На всіх головах його лисина, обстрижена кожна його борода,
    <verse number="3" style="v"/>на всіх його вулицях підперезались веретою, на дахах його та на площах його всі голосять, з плачу розпливаються...
    <verse number="4" style="v"/>І кричали Ешбон та Ел'але, аж до Ягацу був чутий їхній голос, тому то голосять вояки Моава, і душа його в ньому тремтить.
    <verse number="5" style="v"/>Моє серце кричить про Моава, втікачі його аж до Цоару, до Еглат-Шелішійї, бо з плачем ходять збіччям Лухіту, бо на Хоронаїмській дорозі встає крик загибелі,
    <verse number="6" style="v"/>бо води Німріму спустошенням будуть, бо посохла трава, мурава позникала, немає нічого зеленого...
    <verse number="7" style="v"/>Тому то набутий останок і маєток вони віднесуть за потік степовий.
    <verse number="8" style="v"/>Бо країну Моава той крик оточив, по Еглаїм його голосіння, і по Беер-Елім голосіння його.
    <verse number="9" style="v"/>Бо наповнилась кров'ю димонська вода, бо Я покладу на Димон додаткове: лева для втікачів із Моава, і на останок землі.
  </para>
  <chapter number="16" style="c"/>
  <para style="p">
    <verse number="1" style="v"/>Овечки пошліть власникові землі, із Сели на пустиню, на гору Сіонської дочки.
    <verse number="2" style="v"/>І станеться, мов те сполошене птаство, з кубла повигонене, будуть дочки Моавські при бродах Арнону:
    <verse number="3" style="v"/>Подай раду, зроби присуд, учини нічну тінь свою повного полудня, сховай вигнаних, біженця не видавай...
    <verse number="4" style="v"/>Нехай мешкають в тебе вигнанці Моаву, стань їм захистом перед грабіжником, бо не стало насильника, скінчився грабунок, загинув топтач із землі...
    <verse number="5" style="v"/>І буде утверджений милістю трон, і сяде на ньому у правді в наметі Давида суддя, що дбатиме за правосуддя та буде в справедливості вправний.
    <verse number="6" style="v"/>Ми чули про гордість Моава, що гордий він дуже, про сваволю його й його гордість, про лютість його, про неслушні його нісенітниці...
    <verse number="7" style="v"/>Буде тому голосити Моав над Моавом, увесь голосити він буде! За паляницями з грон Кір-Харесету плакати будуть насправді побиті,
    <verse number="8" style="v"/>бо посохли хешбонські поля, і виноградник Сівми; володарі народів понищили грозна добірні, які до Язеру сягали й зникали в пустині; галузки ж його розтягалися, і море вони перейшли.
    <verse number="9" style="v"/>Тому то язерським плачем буду плакати за виноградину Сівми. Сльозою своєю тебе орошу, о Хешбоне й Ел'але, бо крик бою напав на твій збір та на жниво твоє.
    <verse number="10" style="v"/>І буде забрана радість та втіха із саду, а по виноградниках пісні не буде й не здійметься окрик. Вина по чавилах не буде топтати чавильник, окрик радости Я припинив!
    <verse number="11" style="v"/>Тому то в жалобі звучать про Моав мої нутрощі, мов би та арфа, а нутро моє про Кір-Херес.
    <verse number="12" style="v"/>І буде, як виявиться, що змучивсь на взгір'ї Моав, і ввійде молитись у святиню свою, та він не осягне нічого.
    <verse number="13" style="v"/>Оце слово, яке говорив був віддавна Господь про Моава.
    <verse number="14" style="v"/>А тепер Господь каже, говорячи: За три роки, однакові з літами наймита, буде зневажена слава Моава з усім велелюддям його, а позосталість мала та дрібна, невелика!
  </para>
  <chapter number="17" style="c"/>
  <para style="p">
    <verse number="1" style="v"/>Пророцтво про Дамаск. Ось Дамаск вилучається з міст, і стається, як купа руїн.
    <verse number="2" style="v"/>Покинені будуть міста Ароеру, для черід вони будуть, і ті будуть лежати, і не буде кому їх сполошити...
    <verse number="3" style="v"/>Заникне твердиня з Єфрема, і царство з Дамаску, і решта Араму будуть, як слава синів Ізраїля, говорить Господь Саваот!
    <verse number="4" style="v"/>І станеться в день той, слава Якова знидіє, і вихудне товщ його тіла.
    <verse number="5" style="v"/>І буде, немов би жнець збирає збіжжя, а рамено його жне колосся; і буде, немов би збирають колосся в долині Рефаїм.
    <verse number="6" style="v"/>І на ньому зостануться залишки з плодів, як при оббиванні оливки: дві-три ягідки на верховітті, чотири-п'ять на галузках плідної деревини, говорить Господь, Бог Ізраїлів.
    <verse number="7" style="v"/>Того дня зверне людина зір до свого Творця, а очі її на Святого Ізраїлевого дивитися будуть.
    <verse number="8" style="v"/>І не буде звертатись людина до жертівників, чину рук своїх, і не буде дивитись на те, що зробили були її пальці, ні на ашери, ані на стовпи на честь сонця.
    <verse number="9" style="v"/>Того дня її сильні міста будуть, мов ті опустілі місця лісу та верхів'я гір, що їх позоставлено перед синами Ізраїля, і руїною станеться те.
    <verse number="10" style="v"/>Бо забула ти, дочко Ізраїля, Бога спасіння свого, і не пам'ятала про Скелю сили своєї. Тому то садиш розсадника приємного, і пересаджуєш туди чужу виноградину.
    <verse number="11" style="v"/>Того дня, як садила, ти обгородила його, і про посів свій подбала, щоб рано зацвіло. Але жниво минулося в день слабости невигойного болю!...
    <verse number="12" style="v"/>Біда, рев численних народів, гуркочуть, як гуркіт морів, і галас племен, вони галасують, як гуркіт міцної води.
    <verse number="13" style="v"/>Галасують племена, як гуркіт міцної води, та Він їм погрозить, і кожен далеко втече, і буде гнаний, немов та полова на горах за вітром, і мов перед вихром перекотиполе...
    <verse number="14" style="v"/>Як вечір насуне то й жах ось, поки ранок настане не буде його. Це талан наших грабівників, і це доля дерилюдів наших!...
  </para>
  <chapter number="18" style="c"/>
  <para style="p">
    <verse number="1" style="v"/>Горе тобі, дзвінкокрилий ти краю, що з другого боку річок етіопських,
    <verse number="2" style="v"/>що морем послів посилаєш на човнах папірусових по поверхні води! Ідіть, скороходні посли, до народу високого й блискучезбройного, до народу страшного віддавна й аж досі, до люду пресильного, що топче усе, що річки його землю поперетинали.
    <verse number="3" style="v"/>Усі мешканці всесвіту, що на землі пробуваєте, дивіться, коли піднесеться прапор на горах, слухайте, чи не затрублять у ріг.
    <verse number="4" style="v"/>Бо Господь так промовив до мене: Я буду спокійний, і буду дивитися з місця Свого пробування, як тепло те при світлі ясному, як та хмара роси в спеку жнив!
    <verse number="5" style="v"/>Бо перед жнивами, як скінчиться цвіт, недозріле ж усе стане зрілими грознами, то Він зріже серпами галуззя м'які, а галузки, що стеляться, повідкидає, повідрубує Він.
    <verse number="6" style="v"/>Будуть вони позоставлені разом для хижого птаха гірського й звірини земної, і літо над ним проведе хижий птах, і вся земна звірина над ним перезимує.
    <verse number="7" style="v"/>Того часу принесений буде дарунок для Господа Саваота від народу високого й блискучезбройного, і від народу страшного віддавна й аж досі, від люду пресильного, що топче усе, що річки його землю поперетинали, до місця Ймення Господа Саваота на Сіонській горі.
  </para>
  <chapter number="19" style="c"/>
  <para style="p">
    <verse number="1" style="v"/>Пророцтво про Єгипет. Ось на хмарі легенькій несеться Господь і прибуде в Єгипет, і затремтять перед лицем Його боввани Єгипту, і серце Єгипту розтане посеред нього.
    <verse number="2" style="v"/>І підбурю єгиптянина на єгиптянина, і будуть точити війну кожен з братом своїм, і кожен із ближнім своїм, місто з містом, а царство із царством.
    <verse number="3" style="v"/>І Єгипет на дусі поникне в своєму нутрі, а раду його Я поплутаю, і вони будуть питати бовванів своїх, і заклиначів духів та духів померлих і своїх ворожбитів.
    <verse number="4" style="v"/>І віддам Я Єгипет у руку жорстокого пана, і цар лютий над ним запанує, говорить Господь, Господь Саваот!
    <verse number="5" style="v"/>І зникне із Моря вода, і висохне Річка, та й стане суха.
    <verse number="6" style="v"/>І засмердяться річки та нужденними стануть, і повисихають притоки Єгипту, пов'яне комиш та очерет.
    <verse number="7" style="v"/>Луги над рікою, над берегом річки, і все, що при річці посіяне, повисихає, розвіється все, і не буде його.
    <verse number="8" style="v"/>І заплачуть рибалки, і будуть ридати всі ті, що гачка закидають до річки, а ті, що розтягують невід на воду, стратять надію.
    <verse number="9" style="v"/>А ті, що працюють при чесанім льоні та тчуть полотно, засоромляться.
    <verse number="10" style="v"/>І будуть основи Єгипту розбиті, всі ж працюючі за плату на дусі впадуть.
    <verse number="11" style="v"/>Дійсно, вельможі Цоану безумні, і нерозумною стала рада мудрих фараонових радників. І як фараонові скажете: Я син мудреців, я син давніх царів?
    <verse number="12" style="v"/>Де ж вони, де твої мудреці? І хай розкажуть тобі й хай пізнають, що порадив Господь Саваот на Єгипет.
    <verse number="13" style="v"/>Стали немудрі вельможі Цоану, вельможі Мемфісу обманені, учинили блудячим Єгипет головніші з племен його.
    <verse number="14" style="v"/>Господь влив у нього дух одуру, і вони вчинили блудячим Єгипет в усякому чині його, як блудить п'яниця в блювоті своїй...
    <verse number="15" style="v"/>І Єгипет не матиме діла, що вміли б вчинити його голова або хвіст, пальмова галузка чи очеретина.
    <verse number="16" style="v"/>Того дня стане Єгипет, немов ті жінки, і тремтітиме, і буде лякатись помаху руки Господа Саваота, що Він нею над ним помахає.
    <verse number="17" style="v"/>І стане юдейська земля для Єгипту за пострах: кожен, кому пригадають про неї, злякається перед задумом Господа Саваота, якого повзяв Він на нього.
    <verse number="18" style="v"/>Того дня буде п'ять міст в єгипетськім краї, що говоритимуть ханаанською мовою й присягатимуть Господом Саваотом. Одне буде зватися Ір-Гахерес.
    <verse number="19" style="v"/>Того дня серед краю єгипетського буде жертівник Господу, і стовп при границі його Господеві.
    <verse number="20" style="v"/>І він буде в єгипетськім краї ознакою й свідком для Господа Саваота, коли будуть взивати до Господа перед гнобителями, то пошле їм спасителя та оборонця, який їх спасе.
    <verse number="21" style="v"/>І стане знаний Господь для Єгипту, і того дня познають єгиптяни Господа, і будуть служити жертвою й жертвою хлібною, і присягнуть обітницю Господеві, і виповнять.
    <verse number="22" style="v"/>І вразить єгиптян Господь, буде бити їх та лікувати, і до Господа звернуться, і Він дасться їм ублагати Себе, і їх вилікує.
    <verse number="23" style="v"/>Того дня буде бита дорога з Єгипту в Асирію, і прийдуть асирійці до єгиптян, а єгиптяни до асирійців, і будуть служити єгиптяни з асирійцями Господеві.
    <verse number="24" style="v"/>Того дня буде Ізраїль третім краєм побіч Єгипту й Асирії, благословенням серед землі,
    <verse number="25" style="v"/>бо Господь Саваот його поблагословив та й сказав: Благословенний народ мій Єгипет, і Ашшур, чин Моїх рук, та Ізраїль, спадщина Моя!
  </para>
  <chapter number="20" style="c"/>
  <para style="p">
    <verse number="1" style="v"/>Того року, коли Тартан прийшов до Ашдоду, як його послав був Сарґон, цар асирійський, і він воював був з Ашдодом і здобув його,
    <verse number="2" style="v"/>того часу казав був Господь через Ісаю, Амосового сина, говорячи: Іди, і розв'яжеш верету з-над стегон своїх, і здіймеш взуття зо своєї ноги! І він зробив так, ходив нагий та босий.
    <verse number="3" style="v"/>І Господь говорив: Як ходив Мій раб Ісая нагий та босий три роки, це ознака та чудо про Єгипет та про Етіопію,
    <verse number="4" style="v"/>так поведе цар асирійський полонених Єгипту й вигнанців Етіопії, юнаків та старих, нагих та босих, навіть з озадком відкритим. Сором Єгипту!
    <verse number="5" style="v"/>І будуть збентежені та засоромлені за Етіопію, куди звернений зір їхній, та за Єгипет, їхню пишноту.
    <verse number="6" style="v"/>І скаже того дня мешканець того побережжя: Оце таке місце, куди звернений зір наш, куди ми втікали за поміччю, щоб урятуватися перед асирійським царем. І як ми втечемо?
  </para>
  <chapter number="21" style="c"/>
  <para style="p">
    <verse number="1" style="v"/>Пророцтво про пустиню надморську. Як носяться бурі на півдні, так ворог іде із пустині, із краю страшного.
    <verse number="2" style="v"/>Видіння грізне мені явлене: Грабує грабіжник, пустошник пустошить. Прийди, о Еламе, Мадай обложи, усяким зідханням зробив Я кінець.
    <verse number="3" style="v"/>Тому то наповнилися мої стегна тремтінням, і болі схопили мене, немов породільні ті болі. Я скривився від того, що чув, я від баченого перестрашивсь.
    <verse number="4" style="v"/>Забилося серце моє, тремтіння напало мене несподівано; вечір розкоші моєї змінився мені на страхіття.
    <verse number="5" style="v"/>Поставлений стіл, килимами накрито, їсться та п'ється. Уставайте, правителі, щити намастіть!
    <verse number="6" style="v"/>Бо до мене сказав Господь так: Іди, вартового постав, що побачить, нехай донесе.
    <verse number="7" style="v"/>І коли він похода побачив, по парі їздців, поїзд ослів, поїзд верблюдів, і прислухується він з увагою, із увагою пильною.
    <verse number="8" style="v"/>І він крикнув, як лев: Я завжди стою вдень на варті, о Господи, і стою на сторожі своїй усі ночі!
    <verse number="9" style="v"/>Аж ось іще похід мужів, по двоє їздців. І він відповів та сказав: Упав, упав Вавилон, а всі статуї богів його порозбивані об землю!
    <verse number="10" style="v"/>О мій помолочений ти, сину току мого! Я звістив вам, що чув був від Господа Саваота, Бога Ізраїлевого.
    <verse number="11" style="v"/>Пророцтво про Думу. До мене кричить із Сеїру: Стороже, яка пора ночі? Стороже, яка пора ночі?
    <verse number="12" style="v"/>А сторож сказав: Настав ранок, а все ж іще ніч. Якщо ви питатимете, то питайте та знову прийдіть!
    <verse number="13" style="v"/>Пророцтво про Арабію. У лісі в степу ночувати, ви будете каравани деданів.
    <verse number="14" style="v"/>Мешканці Теманського краю, винесіть воду назустріч для спрагненого, втікача зустрічайте із хлібом!
    <verse number="15" style="v"/>Бо втекли вони перед мечами, перед голим мечем, і перед натягненим луком, і перед тяготою війни.
    <verse number="16" style="v"/>Бо до мене Господь сказав так: Ще за рік, як рік наймита, і вся слава Кедару покінчиться.
    <verse number="17" style="v"/>А понадто полишиться невелике число лучників з лицарів кедарських синів, бо Господь, Бог Ізраїлів, це говорив.
  </para>
  <chapter number="22" style="c"/>
  <para style="p">
    <verse number="1" style="v"/>Пророцтво про долину Видіння. Що це сталось тобі, що ти висипав увесь на дахи?
    <verse number="2" style="v"/>Місто сповнене галасом, місто гучне, місто веселе! Побиті твої не побиті мечем, і не повмирали в війні.
    <verse number="3" style="v"/>Усі разом утекли твої проводирі, без вистрілу луку пов'язані усі, хто з тобою знайшовся, пов'язані разом, хоч вони повтікали далеко.
    <verse number="4" style="v"/>Тому я сказав: Відверніться від мене, я гірко заплачу! Не силуйтеся потішати мене, що народу мого дочка поруйнована,
    <verse number="5" style="v"/>бо це день збентеження, і стоптання, і заколоту, день Господа, Бога Саваота, у долині Видіння, день розвалення муру та зойку на горах!
    <verse number="6" style="v"/>А Елам узяв сагайдака, у поході мужів з верхівцями, Кір же витяг щита.
    <verse number="7" style="v"/>І сталось, найкращі долини твої понаповнювались колесницями, а при брамі їздці понаставлені.
    <verse number="8" style="v"/>І відкрив він заслону із Юди, і ти поглянув того дня на зброю дому лісу.
    <verse number="9" style="v"/>І побачили в Місті Давидовім щілини, що багато їх стало, і зібрали води з ставу долішнього;
    <verse number="10" style="v"/>і порахували доми в Єрусалимі, і порозбивали доми ті на зміцнення муру;
    <verse number="11" style="v"/>і зробили ви між двома мурами збір для старого ставка, але ви не дивились на Того, Хто це зробив, Хто це віддавна створив, ви не бачили.
    <verse number="12" style="v"/>І Господь, Бог Саваот того дня був покликав на плач, і на голосіння, і на обстригання волосся, і щоб оперезатись веретою.
    <verse number="13" style="v"/>Та ось радість і втіха: забивають худобу велику та ріжуть худобу дрібну, їдять м'ясо й вино попивають, викрикуючи: Будем їсти та пити, бо взавтра помрем!
    <verse number="14" style="v"/>І відкрив Господь Саваот в мої уші: Напевно не проститься вам беззаконство оце, аж поки ви не помрете, промовив Господь, Бог Саваот.
    <verse number="15" style="v"/>Так промовив Господь, Бог Саваот: Іди, увійди до того управителя, до Шевни, що над домом, та й скажеш:
    <verse number="16" style="v"/>Що ти тут маєш, і хто тут у тебе, що гроба для себе тут видовбав? Ти вирубав на висоті свого гроба, ти видовбав в скелі оселю собі,
    <verse number="17" style="v"/>та Господь тебе з силою викине, лицарю, і хапаючи, схопить тебе,
    <verse number="18" style="v"/>звиваючи, звине тебе на клубок, і кине, як кулю, у землю простору, і там ти помреш, і підуть туди й вози славні твої, о ганьбо ти дому свого господаря!
    <verse number="19" style="v"/>І попхну тебе з стану твого, і скину тебе з того місця, на якому стоїш.
    <verse number="20" style="v"/>І станеться в день той, і покличу Свого раба Еліякима, сина Хілкійїного,
    <verse number="21" style="v"/>і на нього хітона твого одягну, і підпережу Я його твоїм поясом, панування твоє дам у руку його, і стане він батьком для мешканця Єрусалиму та для Юдиного дому!
    <verse number="22" style="v"/>І дам ключа дому Давидового на рамено його, і коли він відчинить, не буде кому замикати, коли ж він замкне, то не буде кому відчиняти.
    <verse number="23" style="v"/>І його Я заб'ю, мов кілка, в певне місце, і стане він домові батька свого троном слави.
    <verse number="24" style="v"/>І повісять на ньому всю славу отцівського дому його, нащадки та дикі відростки, увесь посуд малий від мисок й аж до всякого посуду глиняного!
    <verse number="25" style="v"/>Того дня, говорить Господь Саваот, похитнеться кілок, що був в певне місце забитий, і буде відрубаний та й упаде, і знищений буде тягар, що на ньому, бо так каже Господь!...
  </para>
  <chapter number="23" style="c"/>
  <para style="p">
    <verse number="1" style="v"/>Пророцтво про Тир. Голосіть, кораблі Таршішу, бо Тир поруйнований: без домів і без входу з кіттейського краю... Так було їм відкрито.
    <verse number="2" style="v"/>Замовчіте, мешканці надмор'я! Сидонські купці, які морем пливуть, тебе переповнили.
    <verse number="3" style="v"/>І насіння Шіхору у водах великих, жниво Ріки то набуток його, і народам він став за торговицю.
    <verse number="4" style="v"/>Соромся, Сидоне, сказало бо море, морська твердиня, говорячи: я не терпіла з породу та не породила, і не виховала юнаків, і дівчат я не викохала.
    <verse number="5" style="v"/>Коли до Єгипту ця звістка прибуде, вони затремтять, як на звістку про Тир.
    <verse number="6" style="v"/>Перейдіть до Таршішу, ридайте, мешканці надмор'я!
    <verse number="7" style="v"/>Чи це ваше місто веселе, що початок його з давен-давна? Його ноги несуть його в далечину оселитися.
    <verse number="8" style="v"/>Хто це постановив був про Тир, що корони давав, що князями бували купці його, а його торговці на землі були в шані?
    <verse number="9" style="v"/>Господь Саваот це призначив, щоб збезчестити пиху всякій славі, щоб усіх славних землі злегковажити.
    <verse number="10" style="v"/>Перейди ти свій край, мов Ріка, дочко Таршішу, вже нема перепони
    <verse number="11" style="v"/>Свою руку простяг Він на море, і царства затряс! Господь про Ханаан наказав, щоб твердиню його зруйнувати,
    <verse number="12" style="v"/>і сказав: Не будеш ти більше радіти, збезчещена дівчино, дочко Сидону! Уставай, перейди до Кіттіму, але й там ти спочинку не матимеш.
    <verse number="13" style="v"/>Це земля ханаанська: на ніщо обернувсь цей народ, Ашшур для пустинних звірів влаштував був її. Вони збудували тут башти вартові, і палаци її повалили, у руїну її обернули.
    <verse number="14" style="v"/>Голосіть, кораблі Таршішу, бо спустошена ваша твердиня!
    <verse number="15" style="v"/>І станеться в день той, Тир буде забутий на сімдесят літ, як дні панування одного царя. По семидесяти літах станеться Тирові, як у тій пісні блудниці:
    <verse number="16" style="v"/>Візьми гусла, і пройдися по місті, забута блуднице! Приємно заграй, багато пісень заспівай, щоб тебе пригадали!
    <verse number="17" style="v"/>І буде, як сімдесят літ покінчиться, згадає про Тира Господь, і знову він братиме плату за блудодійство, і чинитиме блуд з усіма царствами світу на поверхні землі.
    <verse number="18" style="v"/>І стане набуток його та прибуток його із торгівлі Господеві присвяченим. Не буде збиратися він і не буде ховатись, бо набуток його буде тим, хто сидітиме перед обличчям Господнім, щоб їсти досита та мати розкішну одежу.
  </para>
  <chapter number="24" style="c"/>
  <para style="p">
    <verse number="1" style="v"/>Ось Господь нищить землю й пустошить її, й обертає поверхню її, а мешканців її розпорошує.
    <verse number="2" style="v"/>І стане священик як і народ, а пан немов раб, пані, як невільниця її, продавець немов той покупець, боргувальник немов винуватець, віритель як довжник.
    <verse number="3" style="v"/>Земля буде дощенту зруйнована та пограбована вся, бо це слово Господь проказав,
    <verse number="4" style="v"/>засумує, зів'яне земля, ослабіє й зів'яне вселенна, ослабіють вельможі народу землі...
    <verse number="5" style="v"/>Й осквернилась земля під своїми мешканцями, бо переступили закони, постанову порушили, зламали вони заповіта відвічного...
    <verse number="6" style="v"/>Тому землю прокляття поїло, й одержали кару мешканці її, тому то згоріли мешканці землі, і небагато людей позосталося...
    <verse number="7" style="v"/>Сумує вино молоде, виноградина в'яне, усі радісносерді зідхають,
    <verse number="8" style="v"/>спинилися радощі бубнів, галас веселунів перестав, затихла потіха від гусел!
    <verse number="9" style="v"/>При пісні вина вже не п'ють, став гірким п'янкий напій для тих, хто його попиває...
    <verse number="10" style="v"/>Зруйноване місто спустошене, всі доми позамикані, щоб не ввійти...
    <verse number="11" style="v"/>На вулицях крик за вином, усяка радість померкла, веселість землі на вигнання пішла,
    <verse number="12" style="v"/>позосталося в місті спустошення, і розбита на звалище брама...
    <verse number="13" style="v"/>Бо так буде посеред землі, посеред народів, як при оббиванні оливки, немов при визбируванні, коли збір винограду скінчився.
    <verse number="14" style="v"/>Свій голос підіймуть і будуть радіти, через величність Господню викрикувати голосно будуть від моря.
    <verse number="15" style="v"/>Тому Господа славте на сході, на морських островах Ім'я Господа, Бога Ізраїлевого!
    <verse number="16" style="v"/>Ми чуємо співи від краю землі: Слава Праведному! Але я сказав: Гину, гину, ой горе мені: Грабіжники граблять, і грабуючи, граблять грабіжно!
    <verse number="17" style="v"/>Страх і яма та пастка на тебе, мешканче землі!
    <verse number="18" style="v"/>І станеться, той, хто втікатиме від крику жаху, до ями впаде, хто ж із ями виходить, буде схоплений в пастку, бо відкриті розтвори згори, а підстави землі затремтіли...
    <verse number="19" style="v"/>Земля поруйнована зовсім, земля поторощена, вся земля захиталась...
    <verse number="20" style="v"/>Захиталась земля, немов п'яний, і рухається, мов нічліжний курінь, і вчинився над нею тяжким її гріх, і впала вона, й більш не встане!
    <verse number="21" style="v"/>І станеться в день той, Господь навістить військо висоти на висоті, і земних царів на землі,
    <verse number="22" style="v"/>і будуть зібрані разом, мов в'язні до ями, й у в'язницю вони будуть замкнені, а по днях багатьох будуть навіщені!
    <verse number="23" style="v"/>Місяць тоді засоромиться та застидається сонце, бо Господь Саваот зацарював на Сіонській горі та в Єрусалимі, а перед старішими слава Його!
  </para>
  <chapter number="25" style="c"/>
  <para style="p">
    <verse number="1" style="v"/>Господи, Ти мій Бог! Я буду Тебе величати, хвалитиму Ймення Твоє, бо Ти чудо вчинив, виконав давні приречення, певную правду!
    <verse number="2" style="v"/>Бо Ти купою каменя місто вчинив, укріплене місто руїною, чужинецький палац перестав бути містом, навіки не буде воно відбудоване!
    <verse number="3" style="v"/>Тому буде хвалити Тебе народ сильний, місто людів насильників буде боятись Тебе,
    <verse number="4" style="v"/>бо твердинею став Ти нужденному, твердинею став для убогого в час його утиску, охороною від хуртовини, тінню від спеки, і дух тих насильників був немов хуртовина на стіну!
    <verse number="5" style="v"/>Як спекоту в пустині, Ти крики чужинців приборкав; як тінню від хмари спекоту, спів насильників так Він приглушить.
    <verse number="6" style="v"/>І вчинить Господь Саваот на горі цій гостину з страв ситих, гостину із вин молодих, із шпікового товщу, із очищених вин молодих.
    <verse number="7" style="v"/>І Він на горі цій понищить заслону, заслону над усіма народами, та покриття, що розтягнене над усіма людами.
    <verse number="8" style="v"/>Смерть знищена буде назавжди, і витре сльозу Господь Бог із обличчя усякого, і ганьбу народу Свого він усуне з усієї землі, бо Господь це сказав.
    <verse number="9" style="v"/>І скажуть в той день: Це наш Бог, що на Нього ми мали надію і Він спас нас! Це Господь, що на Нього ми мали надію, тішмося ж ми та радіймо спасінням Його!
    <verse number="10" style="v"/>Бо Господня рука на горі цій спочине, Моав же на місці своєму потоптаний буде, як солома витоптується у гноївці,
    <verse number="11" style="v"/>і простягне він руки свої серед неї, немов той пливак простягає, щоб пливати, і принизить пиху його Він разом з підступами його рук.
    <verse number="12" style="v"/>А високу твердиню цих мурів твоїх Він розвалить, понизить, на землю їх кине, у порох!
  </para>
  <chapter number="26" style="c"/>
  <para style="p">
    <verse number="1" style="v"/>Того дня заспівають у Юдинім краї пісню таку: У нас сильне місто! Він чинить спасіння за мури й примурки.
    <verse number="2" style="v"/>Відчиняйте ворота, і хай ввійде люд праведний, хто вірність хоронить!
    <verse number="3" style="v"/>Думку, оперту на Тебе, збережеш Ти у повнім спокої, бо на Тебе надію вона покладає.
    <verse number="4" style="v"/>Надійтеся завжди на Господа, бо в Господі, в Господі вічна твердиня!
    <verse number="5" style="v"/>Бо знизив Він тих, хто замешкує на висоті, неприступне те місто понизив його, Він понизив його до землі, повалив аж у порох його!
    <verse number="6" style="v"/>Його топче нога, ноги вбогого, стопи нужденних...
    <verse number="7" style="v"/>Проста дорога для праведного, путь праведного Ти вирівнюєш.
    <verse number="8" style="v"/>І на дорозі судів Твоїх, Господи, маємо надію на Тебе: За Ймення Твоє та за пам'ять Твою пожадання моєї душі,
    <verse number="9" style="v"/>за Тобою душа моя тужить вночі, також дух мій в мені спозаранку шукає Тебе, бо коли на землі Твої суди, то мешканці світу навчаються правди!
    <verse number="10" style="v"/>Хоч буде безбожний помилуваний, то проте справедливости він не навчиться: у краю правоти він чинитиме лихо, а величности Господа він не побачить!
    <verse number="11" style="v"/>Господи, піднялася рука Твоя високо, та не бачать вони! Нехай же побачать горливість Твою до народу, і нехай посоромляться, хай огонь пожере ворогів твоїх!
    <verse number="12" style="v"/>Ти, Господи, вчиниш нам мир, бо й усі чини наші нам Ти доконав!
    <verse number="13" style="v"/>Господи, Боже наш, панували над нами пани окрім Тебе, та тільки Тобою ми згадуємо Ймення Твоє.
    <verse number="14" style="v"/>Померлі вони не оживуть, мертві не встануть вони, тому Ти навідав та вигубив їх, і затер всяку згадку про них.
    <verse number="15" style="v"/>Розмножив Ти, Господи, люд, розмножив Ти люд, і прославив Себе, всі границі землі Ти далеко посунув.
    <verse number="16" style="v"/>Господи, в горі шукали Тебе, шепіт прохання лили, коли Ти їх картав.
    <verse number="17" style="v"/>Як жінка вагітна до породу зближується, в своїх болях тремтить та кричить, так ми стали, о Господи, перед обличчям Твоїм:
    <verse number="18" style="v"/>ми були вагітними та корчилися з болю, немов би родили ми вітер, ми спасіння землі не вчинили, і мешканці всесвіту не народились...
    <verse number="19" style="v"/>Померлі твої оживуть, воскресне й моє мертве тіло. тому пробудіться й співайте, ви мешканці пороху, бо роса Твоя це роса зцілень, і земля викине мертвих!
    <verse number="20" style="v"/>Іди, мій народе, ввійди до покоїв своїх, і свої двері замкни за собою, сховайся на хвилю малу, поки лютість перейде!
    <verse number="21" style="v"/>Бо Господь ось виходить із місця Свого, навідати провини мешканців землі, кожного з них, і відкриє земля свою кров, і вже не закриє забитих своїх!
  </para>
  <chapter number="27" style="c"/>
  <para style="p">
    <verse number="1" style="v"/>У той день навідає Господь Своїм твердим, і дужим та сильним мечем левіятана, змія прудкого, і левіятана, змія звивкого, і дракона, що в морі, заб'є.
    <verse number="2" style="v"/>У той день заспівайте про нього, про виноградник принадний:
    <verse number="3" style="v"/>Я Господь, його Сторож, щохвилі його Я напоюю; щоб хто не навідав його, стережу його вдень та вночі,
    <verse number="4" style="v"/>Я гніву не маю. Хто Мені дасть тернину й будяччя, на бій Я піду проти них, і спалю їх усіх!...
    <verse number="5" style="v"/>Хіба буде держатися міцно Мого він захисту, щоб мир учинити зо Мною, зо Мною щоб мир учинити!
    <verse number="6" style="v"/>Яків у майбутньому пустить коріння, розцвітеться Ізраїль і пуп'янки пустить, і поверхню вселенної плодом наповнять.
    <verse number="7" style="v"/>Чи Він уразив його, як уразив того, хто бив був його? Чи він був забитий, як забиті були його вбивники?
    <verse number="8" style="v"/>Ти вигнав його, відіслав його й судишся з ним, вигнав його Своїм подувом сильним у день східнього вітру.
    <verse number="9" style="v"/>Тому вина Якова буде окуплена цим, а це плід увесь: усунення з нього гріха, коли він учинить каміння все жертівника побитим, немов грудки крейди, і не стоятимуть більше Астарти, і стовпи на честь сонця.
    <verse number="10" style="v"/>Бо місто укріплене буде самотнє, мешкання покинене та позоставлене, мов би пустиня, там пастися буде теля, і там буде лежати воно, та понищить галузки його.
    <verse number="11" style="v"/>Коли висохнуть віття його, то поламане буде, жінки прийдуть і спалять його... А що це нерозумний народ, тому милосердя до нього Творець його мати не буде, і не буде ласкавий до нього Створитель його...
    <verse number="12" style="v"/>І станеться в день той, плоди помолотить Господь від бігу ріки до потоку єгипетського, а ви по одному позбирані будете, синове Ізраїля!
    <verse number="13" style="v"/>І станеться в день той, і буде засурмлено в велику сурму, і прийдуть, хто гинув у краї асирійському, і вигнанці до краю єгипетського, і будуть вони на святій горі в Єрусалимі вклонятися Господеві.
  </para>
  <chapter number="28" style="c"/>
  <para style="p">
    <verse number="1" style="v"/>Горе тобі, Самарії, короні пишноти Єфремлян п'яних, квітці зів'ялій краси його гордости, що лежить на верхів'ї долини врожайної, від вина поп'янілих!
    <verse number="2" style="v"/>Ось потужний та сильний у Господа, мов злива із градом, мов буря руїнна, мов повідь сильна, заливна, його кине на землю із силою!
    <verse number="3" style="v"/>Ногами потоптана буде корона пишноти Єфремлян п'яних,
    <verse number="4" style="v"/>і станеться квітка зів'яла краси його гордости, що на верхів'ї долини врожайної, немов передчасно дозріла та смоква, що її як побачить людина, ковтає її, як вона ще в долоні його!
    <verse number="5" style="v"/>Стане Господь Саваот того дня за прекрасну корону, і за пишний вінок для останку народу Його,
    <verse number="6" style="v"/>і духом права тому, хто сидить у суді, і хоробрістю тим, хто до брами повертає бій!
    <verse number="7" style="v"/>І ось ці від вина позбивались з дороги, і від п'янкого напою хитаються: священик і пророк позбивались з дороги напоєм п'янким, від вина збаламутились, від напою п'янкого хитаються, блудять вони у видіннях, у постановах своїх спотикаються...
    <verse number="8" style="v"/>Бо всі столи повні блювотою калу, аж місця нема!...
    <verse number="9" style="v"/>Кого буде навчати пізнання, і кому виясняти об'явлення буде? Відставлених від молока чи від перс повідлучуваних?
    <verse number="10" style="v"/>Бо на заповідь заповідь, заповідь на заповідь, правило на правило, правило на правило, трохи тут, трохи там.
    <verse number="11" style="v"/>Тому незрозумілими устами й іншою мовою буде казати народові цьому
    <verse number="12" style="v"/>Отой, Хто до них говорив: Це спочинок! Дайте змученому відпочити, і це відпочинок, та вони не хотіли послухати.
    <verse number="13" style="v"/>І станеться їм слово Господа: заповідь на заповідь, заповідь на заповідь, правило на правило, правило на правило, трохи тут, трохи там, щоб пішли та попадали навзнак, і щоб були зламані й впали до пастки й зловилися!...
    <verse number="14" style="v"/>Тому то послухайте слова Господнього, ганьбителі, що пануєте над тим народом, що в Єрусалимі!
    <verse number="15" style="v"/>Бо кажете ви: Заповіта ми склали зо смертю і з шеолом зробили умову. Як перейде той бич, мов вода заливна, то не прийде до нас, бо брехню ми зробили притулком своїм, і в брехні ми сховались!
    <verse number="16" style="v"/>Тому Господь Бог сказав так: Оце поклав каменя Я на Сіоні, каменя випробуваного, наріжного, дорогого, міцно закладеного. Хто вірує в нього, не буде той засоромлений!
    <verse number="17" style="v"/>І право за мірило Я покладу, а справедливість вагою; і притулок брехні град понищить, а сховище води заллють!
    <verse number="18" style="v"/>І заповіт ваш із смертю поламаний буде, а ваша умова з шеолом не втримається: як перейде нищівна кара, то вас вона стопче!
    <verse number="19" style="v"/>Коли тільки перейде вона, вона вас забере, бо щоранку вона переходити буде, удень та вночі, і станеться, тільки з тремтінням ви будете слухати звістку про це...
    <verse number="20" style="v"/>Бо буде постеля коротка, щоб на ній розтягнутись, а покривало вузьке, щоб накритися ним...
    <verse number="21" style="v"/>Бо повстане Господь, немов на горі Перацім; затремтить Він у гніві, немов у долині в Гів'оні, щоб Свій чин учинити, предивний Свій чин, щоб зробити роботу Свою, незвичайну роботу Свою!
    <verse number="22" style="v"/>Тож не насміхайтесь тепер, щоб не стали міцнішими ваші кайдани, бо призначене знищення чув я від Господа, Бога Саваота, про всю землю...
    <verse number="23" style="v"/>Візьміть це до ушей і почуйте мій голос, послухайте пильно й почуйте мій голос!
    <verse number="24" style="v"/>Чи кожного дня оре ратай на посів, ралить землю свою й боронує?
    <verse number="25" style="v"/>Чи ж, як рівною зробить поверхню її, він не сіє чорнуху й не кидає кмин, не розсіває пшеницю та просо й ячмінь на означенім місці, а жито в межах її?
    <verse number="26" style="v"/>І за правом напутив його, його Бог його вивчив цього:
    <verse number="27" style="v"/>Бож не бороною чорнуха молотиться, і коло возове не ходить по кмині, а палицею б'ють чорнуху та києм той кмин.
    <verse number="28" style="v"/>Розтирається збіжжя? Ні, бо його не назавжди молотиться конче, і підганяють коло возове та коні на нього, а не розтирають його.
    <verse number="29" style="v"/>І це вийшло від Господа Саваота, чудова порада Його, і велика премудрість Його!
  </para>
  <chapter number="29" style="c"/>
  <para style="p">
    <verse number="1" style="v"/>Горе Аріїлу, Аріїлу, місту, що Давид у нім таборував! Рік до року додайте, хай свята закінчать свій круг!
    <verse number="2" style="v"/>І притисну Аріїла, і станеться лемент та плач, і він стане на мене, як огнище Боже.
    <verse number="3" style="v"/>І отаборюся проти тебе навколо, і сторожею стисну тебе, і башти поставлю на тебе.
    <verse number="4" style="v"/>І ти будеш понижений, і будеш з землі говорити, і приглушено буде звучати твоє слово. І стане твій голос з землі, мов померлого дух, і шепотітиме з пороху слово твоє.
    <verse number="5" style="v"/>І буде юрба ворогів твоїх, мов тонкий пил, юрба ж насильників мов полова зниклива, і це станеться нагло, раптовно..
    <verse number="6" style="v"/>Господь Саваот тебе громом та трусом навідає, і шумом великим, вихром та бурею, та огняним їдким полум'ям.
    <verse number="7" style="v"/>І буде, як сон, як видіння нічне та юрба всіх народів, що на Аріїла воюють, і всі, хто воює на нього, і проти твердині його, і хто йому докучає.
    <verse number="8" style="v"/>І буде, мов бачить голодний у сні, ніби їсть, а прокинеться він і порожня душа його, і мов спрагнений бачить у сні, ніби п'є, а прокинеться він і ось змучений, а душа його спрагнена! Так буде натовпові всіх народів, що підуть війною на гору Сіон.
    <verse number="9" style="v"/>Одубійте й дивуйтесь, заліпіть собі очі й осліпніть! Вони повпивалися, та не вином, захитались, та не від п'янкого напою,
    <verse number="10" style="v"/>бо вилив Господь на вас духа глибокого сну та закрив ваші очі, затьмарив пророків і ваших голів та провидців!
    <verse number="11" style="v"/>І буде вам кожне видіння, немов би слова запечатаної книжки, що дають її тому, хто вміє читати, та кажуть: Читай но оце, та відказує той: Не можу, вона ж запечатана.
    <verse number="12" style="v"/>І дають оту книжку тому, хто не вміє читати, та кажуть: Читай но оце, та відказує той: Я не вмію читати.
    <verse number="13" style="v"/>І промовив Господь: За те, що народ цей устами своїми наближується, і губами своїми шанує Мене, але серце своє віддалив він від Мене, а страх їхній до Мене заучена заповідь людська,
    <verse number="14" style="v"/>тому Я ось ізнову предивне вчиню з цим народом, вчиню чудо й диво, і загине мудрість премудрих його, а розум розумних його заховається.
    <verse number="15" style="v"/>Горе тим, що глибоко задум ховають від Господа, і чиняться в темряві їхні діла, і що говорять вони: Хто нас бачить, і хто про нас знає?
    <verse number="16" style="v"/>О, ваша фальшивосте! Чи ганчар уважається рівним до глини? Чи зроблене скаже про майстра свого: Він мене не зробив, а твір про свого творця говоритиме: Він не розуміє цього?
    <verse number="17" style="v"/>Хіба за короткого часу Ліван на садка не обернеться, а садок порахований буде за ліс?
    <verse number="18" style="v"/>І в той день слова книжки почують глухі, а очі сліпих із темноти та з темряви бачити будуть,
    <verse number="19" style="v"/>і сумирні побільшать у Господі радість свою, а люди убогі в Святому Ізраїля тішитись будуть!
    <verse number="20" style="v"/>Бо скінчився насильник, і минувся насмішник, і понищені всі ті, хто дбає про кривду,
    <verse number="21" style="v"/>хто судить людину за слово одне, на того ж, хто судить у брамі, вони ставлять пастку, і праведного випихають обманою.
    <verse number="22" style="v"/>Тому то Господь, що викупив Авраама, сказав домові Якова так: Не буде тепер засоромлений Яків, й обличчя його не поблідне тепер,
    <verse number="23" style="v"/>бо як він серед себе побачить дітей своїх, чин Моїх рук, вони будуть святити Моє Ймення, і посвятять Святого Якового, і будуть боятися Бога Ізраїля!
    <verse number="24" style="v"/>Тоді то хто блудить у дусі, ті розум пізнають, а хто ремствує, ті поуки навчаться!
  </para>
  <chapter number="30" style="c"/>
  <para style="p">
    <verse number="1" style="v"/>Горе синам неслухняним, говорить Господь, що чинять наради, які не від Мене, і складають умови, та без духу Мого, щоб додати гріх на гріх,
    <verse number="2" style="v"/>що йдуть, щоб зійти до Єгипту, але Моїх уст не питали, щоб захисту у фараона шукати, і щоб сховатися в тіні Єгипту!
    <verse number="3" style="v"/>І стане вам соромом захист отой фараонів, а ховання у тіні Єгипту за ганьбу,
    <verse number="4" style="v"/>бо в Цоані були його провідники, і його посланці до Ханесу прийшли.
    <verse number="5" style="v"/>Вони посоромлені будуть усі за народ, що не буде корисний для них, що не буде на поміч і не на пожиток, а на сором та ганьбу...
    <verse number="6" style="v"/>Пророцтво 4853 про Бегемота 929 півдня 5045. В краю 776 утиску 6869 та переслідування 6695, звідки левиця 3833 та лев 3918, гадюка 660 й огнистий 8314 0 летючий 5774 8789 дракон 8314 0, носять 5375 8799 багатство 2428 своє на хребті 3802 молодих 5895 0 ослюків 5895 0, і скарби 214 свої на верблюжім 1581 горбі 1707 до народу 5971, який не поможе 3276 8686.
    <verse number="7" style="v"/>А Єгипет 4714, його поміч 5826 8799 марна 1892 та пуста 7385, тому то я кликнув 7121 8804 на теє 2063: Рагав 7293, сидіти 7674 0 спокійно 7674 0!
    <verse number="8" style="v"/>Тепер увійди, напиши на таблиці для них, і в книжці спиши це, і нехай на пізніші часи воно буде і свідком навіки.
    <verse number="9" style="v"/>Бо це неслухняний народ, це брехливі сини, сини, що не хочуть послухати науки Господньої,
    <verse number="10" style="v"/>що говорять провидцям: Не бачте! а пророкам: Не пророкуйте правдивого нам, говоріть нам гладеньке, передбачте оманливе,
    <verse number="11" style="v"/>уступіться з дороги, збочте з путі, заберіть з-перед нас Святого Ізраїлевого!
    <verse number="12" style="v"/>Тому промовляє Святий Ізраїлів так: За те, що ви нехтуєте оцим словом, і надію кладете на тиск та крутійство, і на це опираєтеся,
    <verse number="13" style="v"/>тому буде для вас ця провина, як вилім, що має впасти, що зяє на мурі високім, що нагло, раптовно приходить руїна його!
    <verse number="14" style="v"/>І Він поруйнує його, як руйнується посуд ганчарський, розбиваючи без милосердя його, і в уламках його не знайдеться ані черепка, щоб із огнища взяти огню чи води зачерпнути з кринички...
    <verse number="15" style="v"/>Бо так промовляє Господь, Бог, Святий Ізраїлів: Коли ви навернетесь та спочинете, то врятовані будете, сила вам буде в утишенні та в сподіванні. Та ви не хотіли,
    <verse number="16" style="v"/>і казали: О ні, бо на конях втечемо, тому то втікати ви будете, На баских ми поїдемо, тому стануть баскими погоничі ваші!...
    <verse number="17" style="v"/>Від крику одного полине одна тисяча, від крику п'ятьох дременете ви всі, аж зостанетеся, немов щогла ота на вершечку гори, і немов прапор на взгір'ї!
    <verse number="18" style="v"/>І проте Господь буде чекати, щоб помилувати вас, і тому Він підійметься, щоб милосердя вчинити над вами. Бо Господи то Бог правосуддя: блаженні всі ті, хто надію на Нього кладе!
    <verse number="19" style="v"/>Бо ти, о народе в Сіоні, що в Єрусалимі сидиш, плакати не будеш ти плакати: милостивим поправді Він буде до тебе на голос благання твого, і як почує його, відповість Він тобі.
    <verse number="20" style="v"/>І дасть вам Господь хліба в утиску і воду в гнобительстві, та твої вчителі вже не будуть ховатись, і очі твої вчителів твоїх бачити будуть.
    <verse number="21" style="v"/>А коли ви відхилитесь праворуч, чи підете ліворуч, то вуха твої будуть чути те слово, яке позад тебе казатиме: Це та дорога, простуйте ви нею!
    <verse number="22" style="v"/>І нечистим учините ви поволоку бовванів своїх із срібла й покриття на божка золотого свого, розпорошиш ти їх, як нечисте, і геть скажеш йому.
    <verse number="23" style="v"/>І Він пошле дощ на насіння твоє, яким будеш обсіювати землю, та хліб урожаю землі, і поживний та ситий він буде. Того дня на широкім пасовиську пастися буде твоя череда,
    <verse number="24" style="v"/>а воли й віслюки, що оброблюють землю, будуть мішанку їсти солону, лопатою й віялкою перечищену.
    <verse number="25" style="v"/>І на кожній високій горі та на кожному взгір'ї високому будуть струмки та потоки води в день великого бою, коли башти попадають.
    <verse number="26" style="v"/>І світло місяця стане, немов світло сонця, світло ж сонця усемеро буде ясніше, як сімох днів, у той день, як Господь перев'яже зламання народу Свого та загоїть поранення вдару Свого!
    <verse number="27" style="v"/>Ось Імення Господнє приходить здалека, палахкотить Його гнів, і здіймається тяжко: Його уста обурення повні, язик же Його, як жерущий огонь,
    <verse number="28" style="v"/>Його ж дух, як потоп заливний, що до шиї сягає, щоб просіяти люди на ситі погибелі... І буде на щелепах людів вуздечка, що тягне до блуду.
    <verse number="29" style="v"/>Буде пісня для вас, як за ночі освячення свята, і радість сердечна, мов у того, хто ходить з сопілкою, щоб вийти на гору Господню до Скелі Ізраїля.
    <verse number="30" style="v"/>І Господь дасть почути велич голосу Свого, опускання ж рамена Свого покаже у гніві бурхливому та в огняному жерущому полум'ї, у бурі й дощі, та в камінному граді!
    <verse number="31" style="v"/>Бо від голосу Господа буде лякатись Ашшур, що жезлом буде битий.
    <verse number="32" style="v"/>І станеться, кожне ударення кия карання Його, що на нього Господь покладе, буде з бубнами й арфою, і Він рухом Своєї руки воюватиме з ним у боях.
    <verse number="33" style="v"/>Бо давно приготовлений Тофет, приготовлений він і для царя, глибоким, широким учинений; на багатті огню його й дров багатенно, запалить його дух Господній, немов би потока сірчаного!
  </para>
  <chapter number="31" style="c"/>
  <para style="p">
    <verse number="1" style="v"/>Горе тим, що в Єгипет по поміч ідуть, що на коней спираються, і на колесниці надію свою покладають, вони бо численні! та на верхівців, бо вони дуже сильні! але на Святого Ізраїлевого не дивляться, і до Господа не звертаються!
    <verse number="2" style="v"/>Та мудрий і Він, і спровадить лихе, і Своїх слів не відмінить, і підійметься Він проти дому безбожних, і проти помочі несправедливих.
    <verse number="3" style="v"/>А Єгипет не Бог, а людина, а коні їхні тіло, не дух: як простягне Господь Свою руку, то спіткнеться помагач, впаде і підпомаганий, і разом вони всі погинуть!
    <verse number="4" style="v"/>Бо до мене Господь сказав так: Як муркає лев чи левчук над своєю здобиччю, хоч покликана буде на нього юрба пастухів, він голосу їхнього не лякається, та не боїться їхнього крику, так зійде Господь Саваот воювати на Сіонській горі та на взгір'ї її!
    <verse number="5" style="v"/>Як птахи летючі пташат, так Єрусалима Господь Саваот охоронить, охоронить літаючи, та збереже, пощадить та врятує!
    <verse number="6" style="v"/>Верніться до Того, від Кого далеко відпали, синове Ізраїлеві!
    <verse number="7" style="v"/>Бо дня того обридить собі чоловік божків срібних своїх та бовванів своїх золотих, що вам наробили на гріх руки ваші.
    <verse number="8" style="v"/>І Ашшур упаде від меча того нелюда, і його пожере меч нелюдський; і він побіжить не перед мечем, і стануть його юнаки кріпаками...
    <verse number="9" style="v"/>А скеля його проминеться від страху, і владики його затривожаться перед прапором... Так говорить Господь, що має огонь на Сіоні, а в Єрусалимі у Нього горнило.
  </para>
  <chapter number="32" style="c"/>
  <para style="p">
    <verse number="1" style="v"/>Тож за праведністю царюватиме цар, а князі володітимуть за правосуддям.
    <verse number="2" style="v"/>І станеться кожен, як захист від вітру, і немов та заслона від зливи, як потоки води на пустині, як тінь скелі тяжкої на спраглій землі...
    <verse number="3" style="v"/>І не будуть заплющені очі видющих, і слухатимуть вуха тих, які слухають!
    <verse number="4" style="v"/>І знання розумітиме серце нерозважних, а язик недорікуватих поспішить говорити виразно.
    <verse number="5" style="v"/>Не будуть вже кликати достойним глупця, а на обманця не скажуть шляхетний,
    <verse number="6" style="v"/>бо глупоту говорить безумний, а серце його беззаконня вчиняє, щоб робити лукавство, та щоб говорити до Господа слово облудне, щоб душу голодного випорожнити й напою позбавити спраглого!
    <verse number="7" style="v"/>А лукавий лихі його чини: він лихе замишляє, щоб нищити скромних словами брехливими, як убогий говорить про право,
    <verse number="8" style="v"/>а шляхетний міркує шляхетне, і стоїть при шляхетному.
    <verse number="9" style="v"/>Устаньте, безжурні жінки, почуйте мій голос, дочки безтурботні, послухайте слова мого!
    <verse number="10" style="v"/>Днів багато на рік ви, безтурботні, тремтітимете, бо збір винограду скінчився, а згромадження плоду не прийде!
    <verse number="11" style="v"/>Тремтіть, ви безжурні, дрижіть, безтурботні, роздягніться, себе обнажіть, опережіться по стегнах!
    <verse number="12" style="v"/>За принадні поля будуть битися в груди, за виноградник урожайний...
    <verse number="13" style="v"/>На землі цій народу мого зійде терен й будяччя, по всіх домах радости спаленина, на місті веселому...
    <verse number="14" style="v"/>Бо палац опущений буде, міський гомін замовкне, Офел та башта навік стануть ямами, радістю диких ослів, пасовиськом черід,
    <verse number="15" style="v"/>аж Дух з височини проллється на нас, а пустиня в садок обернеться, а садок порахований буде за ліс!
    <verse number="16" style="v"/>Тоді пробуватиме право в пустині, на ниві ж родючій сидітиме правда.
    <verse number="17" style="v"/>І буде роботою істини мир, а працею правди спокійність й безпека навіки.
    <verse number="18" style="v"/>І осяде народ мій у мешканні спокійнім, і в безпечних місцях, і в спокійних місцях відпочинку.
    <verse number="19" style="v"/>І буде падати град на повалений ліс, і знизиться місто в долину...
    <verse number="20" style="v"/>Блаженні ви, сівачі понад всякими водами, що відпускаєте ногу волові й ослові на волю!
  </para>
  <chapter number="33" style="c"/>
  <para style="p">
    <verse number="1" style="v"/>Горе тобі, що пустошиш, хоч сам не спустошений, тобі, що грабуєш, хоч тебе й не грабовано! Коли ти пустошити скінчиш, опустошений будеш, коли грабувати скінчиш, тебе пограбують...
    <verse number="2" style="v"/>Господи, змилуйсь над нами, на Тебе надіємось ми! Будь їхнім раменом щоранку та в час утиску нашим спасінням!
    <verse number="3" style="v"/>Від сильного голосу Твого народи втікатимуть, від Твого вивищення розпорошаться люди.
    <verse number="4" style="v"/>І ваша здобич збереться, як збирають тих коників, як літає ота сарана, так кидатись будуть на неї.
    <verse number="5" style="v"/>Величний Господь, бо на височині пробуває; Він наповнив Сіон правосуддям та правдою.
    <verse number="6" style="v"/>І буде безпека за часу твого, щедрота спасіння, мудрости та пізнання. Страх Господній буде він скарбом його.
    <verse number="7" style="v"/>Тож по вулицях їхні хоробрі кричать, гірко плачуть провісники миру.
    <verse number="8" style="v"/>Биті дороги порожніми стали, нема мандрівця на дорозі! Він зламав заповіта, зневажив міста, злегковажив людину...
    <verse number="9" style="v"/>Сумує та слабне земля, засоромився й в'яне Ливан, став Сарон немов пуща, Башан та Кармел своє листя зронили...
    <verse number="10" style="v"/>Нині воскресну, говорить Господь, нині прославлюсь, нині буду вознесений!
    <verse number="11" style="v"/>Заваготієте сіном, стерню ви породите; дух ваш огонь, який вас пожере...
    <verse number="12" style="v"/>І стануть народи за місце паління вапна, за тернину потяту, і будуть огнем вони спалені...
    <verse number="13" style="v"/>Почуйте, далекі, що Я був зробив, і пізнайте, близькі, Мою силу!
    <verse number="14" style="v"/>Затривожились грішні в Сіоні, і трепет безбожних обняв... Хто з нас мешкатиме при жерущім огні? Хто з нас мешкати буде при вічному огнищіу?
    <verse number="15" style="v"/>Хто ходить у правді й говорить правдиве, хто бридиться зиском насилля, хто долоні свої випорожнює, щоб хабара не тримати, хто ухо своє затикає, щоб не чути про кровопролиття, і зажмурює очі свої, щоб не бачити зла,
    <verse number="16" style="v"/>той перебуватиме на високостях, скельні твердині його недоступна оселя, його хліб буде даний йому, вода йому завжди запевнена!
    <verse number="17" style="v"/>Твої очі побачать Царя в Його пишній красі, будуть бачити землю далеку.
    <verse number="18" style="v"/>Твоє серце роздумувати буде про страх: Де Той, Хто рахує? Де Той, Хто все важить? Де Той, Хто обчислює башти?
    <verse number="19" style="v"/>Уже не побачиш народу зухвалого, народу глибокомовного, якого не можна було б розібрати, незрозумілоязикого, якого не можна було б зрозуміти.
    <verse number="20" style="v"/>Подивись на Сіон, на місто наших святкових зібрань, очі твої вгледять Єрусалим, мешкання спокійне, скинію ту незрушиму, кілля її не порушаться ввік, а всі шнури її не порвуться.
    <verse number="21" style="v"/>Бо величний Господь для нас тільки отам, місце потоків й просторих річок, не ходить по ньому весловий байдак, і міцний корабель не перейде його.
    <verse number="22" style="v"/>Бо Господь наш суддя, Господь законодавець для нас, Господь то наш цар, і Він нас спасе!
    <verse number="23" style="v"/>Опустилися шнури твої, не зміцняють підвалини щогли своєї, вітрил не натягують. Тоді будуть ділити награбовану здобич, і навіть криві грабуватимуть.
    <verse number="24" style="v"/>І не скаже мешканець Я хворий! І прощені будуть провини народу, що в ньому живе.
  </para>
  <chapter number="34" style="c"/>
  <para style="p">
    <verse number="1" style="v"/>Наблизьтеся, люди, щоб чути, народи ж, послухайте! Хай почує земля та все те, що на ній, вселенна й нащадки її!
    <verse number="2" style="v"/>Господній бо гнів на всі люди, а лютість на все їхнє військо: Він їх учинив за закляття, віддав їх на різь!
    <verse number="3" style="v"/>І їхні побиті розкидані будуть, а з трупів їхніх здійметься сморід, розтопляться гори від їхньої крови...
    <verse number="4" style="v"/>І небесні світила усі позникають, а небо, як звій книжковий, буде звинене, і всі його зорі попадають, як спадає оте виноградове листя, й як спадає з фіґовниці плід недозрілий!...
    <verse number="5" style="v"/>Бо на небі напоєний меч Мій, оце він на Едома спускається та на заклятий народ Мій на суд:
    <verse number="6" style="v"/>меч Господній наповнився кров'ю, став ситий від лою, від крови телят та козлів, від лою баранячих нирок, бо Господу жертва в Боцрі й різанина велика в едомській землі...
    <verse number="7" style="v"/>І буйволи зійдуть із ними, і телиці з биками, і напоїться кров'ю їхній край і насититься туком їхній порох,
    <verse number="8" style="v"/>бо це буде день помсти Господньої, рік заплати за заколот проти Сіону!
    <verse number="9" style="v"/>І переміняться в смолу потоки його, його ж порох у сірку, і смолою палючою стане їхній край...
    <verse number="10" style="v"/>Не погасне вночі ані вдень, дим його підійматися буде повік, з роду в рід опустошений буде, на віки віків не перейде по ньому ніхто.
    <verse number="11" style="v"/>І посяде його пелікан та їжак, і перебуватимуть в ньому сова та ворона, і над ним Він розтягне мірильного шнура спустошення та виска знищення...
    <verse number="12" style="v"/>Не буде шляхетних у ньому, щоб царство там проголосити, і стануть нічим усі князі його.
    <verse number="13" style="v"/>І буде тернина рости по палатах його, кропива й будяччя в твердинях його, і він стане мешканням шакалів, подвір'ям для струсів...
    <verse number="14" style="v"/>І будуть стрічатися там дикі звірі пустинні з гієнами, а польовик буде кликати друга свого; Ліліт тільки там заспокоїться і знайде собі відпочинок!
    <verse number="15" style="v"/>Там кублитись буде скакуча гадюка й складатиме яйця, і висиджувати буде та вигріватиме яйця свої... Там теж яструби будуть збиратись один до одного...
    <verse number="16" style="v"/>Пошукайте у книзі Господній й читайте: Із них не забракне ні одного, не будуть шукати один одного, бо уста Його то вони наказали, а Дух Його Він їх зібрав!
    <verse number="17" style="v"/>І Він кинув для них жеребка, а рука Його шнуром мірильним його поділила для них, і посядуть його аж повік, з роду в рід будуть в нім пробувати!
  </para>
  <chapter number="35" style="c"/>
  <para style="p">
    <verse number="1" style="v"/>Звеселиться пустиня та пуща, і радітиме степ, і зацвіте, мов троянда,
    <verse number="2" style="v"/>розцвітаючи, буде цвісти та радіти, буде втіха також та співання, бо дана йому буде слава Лівану, пишнота Кармелу й Сарону, вони бачитимуть славу Господа, велич нашого Бога!
    <verse number="3" style="v"/>Зміцніть руки охлялі, і підкріпіть спотикливі коліна!
    <verse number="4" style="v"/>Скажіть тим, що вони боязливого серця: Будьте міцні, не лякайтесь! Ось ваш Бог, помста прийде, як Божа відплата, Він прийде й спасе вас!
    <verse number="5" style="v"/>Тоді то розплющаться очі сліпим і відчиняться вуха глухим,
    <verse number="6" style="v"/>Тоді буде скакати кривий, немов олень, і буде співати безмовний язик, бо води в пустині заб'ють джерелом, і потоки в степу!
    <verse number="7" style="v"/>І місце сухе стане ставом, а спрагнений край збірником вод джерельних; леговище шакалів, в якім спочивали, стане місцем тростини й папірусу.
    <verse number="8" style="v"/>І буде там бита дорога та путь, і будуть її називати: дорога свята, не ходитиме нею нечистий, і вона буде належати народові його; не заблудить також нерозумний, як буде тією дорогою йти.
    <verse number="9" style="v"/>Не буде там лева, і дика звірина не піде на неї, не знайдеться там, а будуть ходити лиш викуплені.
    <verse number="10" style="v"/>І Господні викупленці вернуться та до Сіону зо співом увійдуть, і радість довічна на їхній голові! Веселість та радість осягнуть вони, а журба та зідхання втечуть!
  </para>
  <chapter number="36" style="c"/>
  <para style="p">
    <verse number="1" style="v"/>І сталося, чотирнадцятого року царя Єзекії прийшов Санхерів, цар асирійський, на всі укріплені Юдині міста, та й захопив їх.
    <verse number="2" style="v"/>І послав асирійський цар великого чашника з Лахішу до Єрусалиму, до царя Єзекії, з великим військом, і він став при водоводі горішнього ставу, на битій дорозі поля Валюшників.
    <verse number="3" style="v"/>І вийшов до нього Еліяким, син Хілкійїн, начальник палати, і писар Шевна, та Йоах, син Асафів, канцлер.
    <verse number="4" style="v"/>І сказав їм великий чашник: Скажіть Єзекії: Отак сказав великий цар, цар асирійський: Що це за надія, на яку ти надієшся?
    <verse number="5" style="v"/>Чи думаєш ти, що слово уст, то вже рада та сила до війни? На кого тепер надієшся, що збунтувався проти мене?
    <verse number="6" style="v"/>Ось ти надіявся опертися на оту поламану очеретину, на Єгипет, що коли хто опирається на неї, то вона входить у долоню йому, і продірявлює її. Отакий фараон, цар єгипетський, для всіх, хто надіється на нього!
    <verse number="7" style="v"/>А коли ти скажеш мені: Ми надіємось на Господа, Бога нашого, то чи ж Він не той, що Єзекія повсовував пагірки його та жертівники його, і сказав Юді та Єрусалимові: перед оцим тільки жертівником будете вклонятися?
    <verse number="8" style="v"/>А тепер увійди но в союз з моїм паном, асирійським царем, і я дам тобі дві тисячі коней, якщо ти зможеш собі дати на них верхівців.
    <verse number="9" style="v"/>І як же ти проженеш хоч одного намісника з найменших рабів мого пана? А ти собі надіявся на Єгипет ради колесниць та верхівців!
    <verse number="10" style="v"/>Тепер же, чи без волі Господа прийшов я на цей край, щоб знищити його? Господь сказав був мені: Піди на той край та й знищ його!
    <verse number="11" style="v"/>І сказав Еліяким, і Шевна та Йоах до великого чашника: Говори до своїх рабів по-арамейському, бо ми розуміємо, і не говори до нас по-юдейському в голос при тих людях, що на мурі.
    <verse number="12" style="v"/>І сказав великий чашник: Чи пан мій послав мене говорити ці слова до твого пана та до тебе? Хіба не до цих людей, що сидять на мурі, щоб із вами їсти свій кал та пити свою сечу?
    <verse number="13" style="v"/>І став великий чашник, і кликнув гучним голосом по-юдейському, і сказав: Послухайте слів великого царя, царя асирійського!
    <verse number="14" style="v"/>Так сказав цар: Нехай не дурить вас Єзекія, бо він не зможе врятувати вас!
    <verse number="15" style="v"/>І нехай не запевняє вас Єзекія Господом, говорячи: Рятуючи, врятує вас Господь, і не буде дано цього міста в руку царя асирійського.
    <verse number="16" style="v"/>Не слухайте Єзекії, бо так сказав цар асирійський: Примиріться зо мною, та й вийдіть до мене, та й їжте кожен свій виноград та кожен фіґу свою, і пийте кожен воду зо своєї копанки,
    <verse number="17" style="v"/>аж поки я не прийду й не візьму вас до краю такого ж, як ваш край, до краю збіжжя та виноградного соку, до краю хліба та виноградників.
    <verse number="18" style="v"/>Щоб не намовив вас Єзекія, говорячи: Господь порятує нас! Чи врятували боги тих народів, кожен свій край від руки асирійського царя?
    <verse number="19" style="v"/>Де боги Хамату та Арпаду? Де боги Сефарваїму? І чи врятували вони Самарію від моєї руки?
    <verse number="20" style="v"/>Котрий з-поміж усіх богів цих країв урятував свій край від моєї руки, то невже ж Господь урятує Єрусалим від моєї руки?
    <verse number="21" style="v"/>І мовчали вони, і не відповіли ані слова, бо це був наказ царя, що сказав Не відповідайте йому!
    <verse number="22" style="v"/>І прийшов Еліяким, син Хілкійїн, начальник палати, і писар Шевна, і Йоах, Асафів син, канцлер, з роздертими шатами, до Єзекії, і донесли йому слова великого чашника.
  </para>
  <chapter number="37" style="c"/>
  <para style="p">
    <verse number="1" style="v"/>І сталося, як почув це цар Єзекія, то роздер свої шати та накрився веретою, і ввійшов до Господнього дому...
    <verse number="2" style="v"/>І послав він Еліякима, керівника палати, і писаря Шевну, та старших із священиків, покритих веретами, до пророка Ісаї, Амосового сина.
    <verse number="3" style="v"/>І сказали вони до нього: Так сказав Єзекія: Цей день це день горя й картання та наруги! Бо підійшли діти аж до виходу утроби, та немає сили породити!
    <verse number="4" style="v"/>Може почує Господь, Бог твій, слова великого чашника, що його послав асирійський цар, пан його, на образу Живого Бога, і Господь, Бог твій, покарає за слова, які чув, а ти принесеш молитву за решту, що ще знаходиться...
    <verse number="5" style="v"/>І прийшли раби царя Єзекії до Ісаї.
    <verse number="6" style="v"/>І сказав їм Ісая Так скажете вашому панові: Так сказав Господь: Не бійся тих слів, що почув ти, якими ображали Мене слуги асирійського царя.
    <verse number="7" style="v"/>Ось Я дам в нього духа, і він почує звістку, і вернеться до свого краю. І Я вражу його мечем у його краї!
    <verse number="8" style="v"/>І вернувся великий чашник, і знайшов асирійського царя, що воював проти Лівни, бо почув, що той рушив із Лахішу.
    <verse number="9" style="v"/>І він почув про Тіргаку, царя етіопського, таке: Він вийшов воювати з тобою! І почув він, і послав послів до Єзекії, говорячи:
    <verse number="10" style="v"/>Так скажете до Єзекії, Юдиного царя, говорячи: Нехай не зводить тебе Бог твій, на Якого ти надієшся, кажучи: Не буде даний Єрусалим у руку асирійського царя.
    <verse number="11" style="v"/>Ось ти чув, що зробили асирійські царі всім краям, щоб учинити їх закляттям, а ти будеш урятований?
    <verse number="12" style="v"/>Чи їх урятували боги тих народів, яких понищили батьки мої: Ґозана, і Харана, і Рецефа, і синів Едена, що в Телассарі?
    <verse number="13" style="v"/>Де він, цар Хамату, і цар Арпаду, і цар міста Сефарваїму, Гени та Івви?
    <verse number="14" style="v"/>І взяв Єзекія ті листи з руки послів, і прочитав їх, і ввійшов у Господній дім. І Єзекія розгорнув одного листа перед Господнім лицем.
    <verse number="15" style="v"/>І Єзекія молився перед Господнім лицем, говорячи:
    <verse number="16" style="v"/>Господи Саваоте, Боже Ізраїлів, що сидиш на Херувимах! Ти Той єдиний Бог для всіх царств землі, Ти створив небеса та землю!
    <verse number="17" style="v"/>Нахили, Господи, ухо Своє та й почуй! Відкрий, Господи, очі Свої та й побач, і почуй всі слова Санхеріва, що прислав ображати Живого Бога.
    <verse number="18" style="v"/>Справді, Господи, асирійські царі попустошили всі народи та їхні краї.
    <verse number="19" style="v"/>І кинули вони їхніх богів на огонь, бо не боги вони, а тільки чин людських рук, дерево та камінь, і понищили їх.
    <verse number="20" style="v"/>А тепер, Господи, Боже наш, спаси нас від руки його, і нехай знають усі царства землі, що Ти Господь, Бог єдиний!
    <verse number="21" style="v"/>І послав Ісая, Амосів син, до Єзекії, говорячи: Так сказав Господь, Бог Ізраїлів: Я почув те, про що ти молився до Мене, про Санхеріва, царя асирійського.
    <verse number="22" style="v"/>Ось те слово, яке Господь говорив про нього: Гордує тобою, сміється із тебе дівиця, сіонська дочка, вслід тобі головою хитає дочка Єрусалиму!
    <verse number="23" style="v"/>Кого лаяв ти та ображав, і на кого повищив ти голос та вгору підніс свої очі? На Святого Ізраїлевого!
    <verse number="24" style="v"/>Через рабів своїх Господа ти ображав та казав: Із безліччю своїх колесниць я вийшов на гори високі, на боки Лівану, і позрубую кедри високі його, добірні його кипариси, і зберусь на вершок його височини, в гущину його саду,
    <verse number="25" style="v"/>я копаю та п'ю чужу воду, і стопою своєї ноги повисушую я всі єгипетські ріки!
    <verse number="26" style="v"/>Хіба ти не чув, що віддавна зробив Я оце, що за днів стародавніх Я це був створив? Тепер же спровадив Я це, що ти нищиш міста поукріплювані, на купу румовищ обертаєш їх.
    <verse number="27" style="v"/>А мешканці їхні безсилі, настрашені та побентежені, вони стали, як зілля оте польове, мов трава зеленіюча, як трава на дахах, як попалене збіжжя, яке не доспіло...
    <verse number="28" style="v"/>І сидіння твоє, і твій вихід та вхід твій Я знаю, і твоє проти Мене обурення.
    <verse number="29" style="v"/>За твоє проти Мене обурення, що гординя твоя надійшла до вух Моїх, то на ніздрі твої Я сережку привішу, а вудило Моє в твої уста, і тебе поверну Я тією дорогою, якою прийшов ти!
    <verse number="30" style="v"/>А оце тобі знак: їжте цього року збіжжя самосійне, а другого року саморосле, а третього року сійте та жніть, і садіть виноградники, та й їжте їхній плід.
    <verse number="31" style="v"/>А врятоване Юдиного дому, що лишилося, пустить коріння додолу, і свого плода дасть угору.
    <verse number="32" style="v"/>Бо з Єрусалиму вийде позостале, а рештки з гори Сіон. Ревність Господа Саваота зробить це.
    <verse number="33" style="v"/>Тому так сказав Господь про асирійського царя: Він не ввійде до міста цього, і туди він не кине стріли, і щитом її не попередить, і вала на нього не висипле.
    <verse number="34" style="v"/>Якою дорогою прийде, то нею й повернеться, у місто ж оце він не ввійде, говорить Господь!
    <verse number="35" style="v"/>І це місто Я обороню на спасіння його ради Себе та ради Давида, Мого раба!
    <verse number="36" style="v"/>І вийшов Ангол Господній, і забив в асирійському таборі сто й вісімдесят і п'ять тисяч. І повставали рано вранці, аж ось усі тіла мертві...
    <verse number="37" style="v"/>А Санхерів, асирійський цар, рушив та й пішов, і вернувся, й осівся в Ніневії.
    <verse number="38" style="v"/>І сталося, коли він молився в домі Нісроха, свого бога, то сини його Адраммелех та Шар'ецер убили його мечем, а самі втекли до краю Арарат... А замість нього зацарював син його Есар-Хаддон.
  </para>
  <chapter number="38" style="c"/>
  <para style="p">
    <verse number="1" style="v"/>Тими днями смертельно захворів був Єзекія. І прийшов до нього Ісая, Амосів син, пророк, і сказав до нього: Так сказав Господь: Заряди своєму домові, бо ти вмираєш і не будеш жити...
    <verse number="2" style="v"/>І відвернув Єзекія обличчя своє до стіни, і помолився до Господа,
    <verse number="3" style="v"/>та й сказав: О, Господи, згадай же, що я ходив перед обличчям Твоїм правдою та цілим серцем, і робив я добре в очах Твоїх! І заплакав Єзекія ревним плачем!
    <verse number="4" style="v"/>І було Господнє слово до Ісаї, говорячи:
    <verse number="5" style="v"/>Іди й скажеш до Єзекії: Так сказав Господь, Бог батька твого Давида: Почув Я молитву твою, побачив Я сльозу твою! Ось Я додаю до днів твоїх п'ятнадцять літ,
    <verse number="6" style="v"/>і з руки асирійського царя врятую тебе та це місто, й обороню це місто.
    <verse number="7" style="v"/>І оце тобі знак від Господа, що Господь зробить ту річ, про яку говорив:
    <verse number="8" style="v"/>ось я вертаю тінь ступеня, що від сонця зійшла на ступені Ахазові, назад на десять ступенів. І вернулося сонце на десять ступенів тими ступенями, якими зійшло було.
    <verse number="9" style="v"/>Ось писання Єзекії, Юдиного царя, коли він був захворів та видужав з своєї хвороби:
    <verse number="10" style="v"/>Я сказав був: Опівдні днів своїх відійду до шеолових брам, решти років своїх я не матиму...
    <verse number="11" style="v"/>Я сказав: Не побачу я Господа, Господа в краї живих, уже між мешканцями царства померлих не побачу людини...
    <verse number="12" style="v"/>Домівка моя вже розібрана, і від мене відібрана, немов той пастуший намет; я життя своє звинув, мов ткач, від основи мене Він відірве, покінчить мене з дня до ночі...
    <verse number="13" style="v"/>Я кричав аж до ранку... Він, як лев, поторощить всі кості мої, з дня до ночі покінчить зо мною...
    <verse number="14" style="v"/>Пищу я, мов ластівка чи журавель, воркочу, мов той голуб; заниділи очі мої, визираючи до високости... Господи, причавлений я, поручися за мене!
    <verse number="15" style="v"/>Що маю сказати? А що Він сказав був мені, те й вчинив. Тихо змандрую всі літа свої через гіркість моєї душі!
    <verse number="16" style="v"/>Господи, на них, на словах Твоїх, житимуть люди, і в усьому цьому життя моєї душі, уздоров же мене й оживи Ти мене!
    <verse number="17" style="v"/>Ось терпіння це вийшло мені на добро, Ти стримав від гробу гниття мою душу, бо Ти кинув за спину Свою всі гріхи мої,
    <verse number="18" style="v"/>бо не буде ж шеол прославляти Тебе, смерть не буде Тебе вихваляти... Не мають надії на правду Твою ті, хто сходить до гробу.
    <verse number="19" style="v"/>Живий, тільки живий Тебе славити буде, як я ось сьогодні, батько синам розголосить про правду Твою!
    <verse number="20" style="v"/>Господь на спасіння мені, і ми будем співати пісноспіви свої у домі Господнім по всі дні мого життя!
    <verse number="21" style="v"/>А Ісая сказав: Нехай візьмуть грудку фіґ, і нехай розітруть на тому гнояку, і видужає!
    <verse number="22" style="v"/>А Єзекія промовив: Який знак, що я ввійду до Господнього дому?
  </para>
  <chapter number="39" style="c"/>
  <para style="p">
    <verse number="1" style="v"/>Того часу послав Меродах-Бал'адан, син Бал'аданів, вавилонський цар, листи та дарунка до Єзекії, бо прочув був, що той захворів та видужав.
    <verse number="2" style="v"/>І радів ними Єзекія, і показав їм скарбницю свою, срібло, і золото, і пахощі, і добру оливу, і всю зброївню свою, і все, що знаходилося в його скарбницях. Не було речі, якої не показав би їм Єзекія в домі своїм та в усім володінні своїм.
    <verse number="3" style="v"/>І прийшов пророк Ісая до царя Єзекії та й сказав до нього: Що говорили ці люди? І звідки вони прийшли до тебе? А Єзекія сказав: Вони прийшли до мене з далекого краю, з Вавилону.
    <verse number="4" style="v"/>І той сказав: Що вони бачили в домі твоїм? І Єзекія сказав: Усе, що в домі моїм, вони бачили, не було речі, якої не показав би я їм у скарбницях своїх.
    <verse number="5" style="v"/>І сказав Ісая до Єзекії: Послухай же слова Господа Саваота:
    <verse number="6" style="v"/>Ось приходять дні, і все, що в домі твоєму, і що були зібрали батьки твої аж до цього дня, буде винесене аж до Вавилону. Нічого не позостанеться, говорить Господь...
    <verse number="7" style="v"/>А з синів твоїх, що вийдуть із тебе, яких ти породиш, заберуть, і вони будуть евнухами в палатах вавилонського царя!...
    <verse number="8" style="v"/>І сказав Єзекія до Ісаї: Добре Господнє слово, яке ти сказав! І подумав собі: Так, мир та безпека буде за моїх днів!...
  </para>
  <chapter number="40" style="c"/>
  <para style="p">
    <verse number="1" style="v"/>Утішайте, втішайте народа Мого, говорить ваш Бог!
    <verse number="2" style="v"/>Промовляйте до серця Єрусалиму, і закличте до нього, що виповнилась його доля тяжка, що вина йому вибачена, що він за свої всі гріхи вдвоє взяв з руки Господа!
    <verse number="3" style="v"/>Голос кличе: На пустині вготуйте дорогу Господню, в степу вирівняйте битий шлях Богу нашому!
    <verse number="4" style="v"/>Хай підійметься всяка долина, і хай знизиться всяка гора та підгірок, і хай стане круте за рівнину, а пасма гірські за долину!
    <verse number="5" style="v"/>І з'явиться слава Господня, і разом побачить її кожне тіло, бо уста Господні оце прорекли!
    <verse number="6" style="v"/>Голос кличе: Звіщай! Я ж спитав: Про що буду звіщати? Всяке тіло трава, всяка ж слава як цвіт польовий:
    <verse number="7" style="v"/>трава засихає, а квітка зів'яне, як подих Господній повіє на неї!... Справді, народ то трава:
    <verse number="8" style="v"/>Трава засихає, а квітка зів'яне, Слово ж нашого Бога повіки стоятиме!
    <verse number="9" style="v"/>На гору високу зберися собі, благовіснику Сіону, свого голоса сильно підвищ, благовіснику Єрусалиму! Підвищ, не лякайся, скажи містам Юди: Ось Бог ваш!
    <verse number="10" style="v"/>Ось прийде Господь, Бог, як сильний, і буде рамено Його панувати для Нього! Ось із Ним нагорода Його, а перед обличчям Його відплата Його.
    <verse number="11" style="v"/>Він отару Свою буде пасти, як Пастир, раменом Своїм позбирає ягнята, і на лоні Своєму носитиме їх, дійняків же провадити буде!
    <verse number="12" style="v"/>Хто води поміряв своєю долонею, а п'ядею виміряв небо, і третиною міри обняв пил землі, і гори ті зважив вагою, а взгір'я шальками?
    <verse number="13" style="v"/>Хто Господнього Духа збагнув, і де та людина, що ради свої подавала Йому?
    <verse number="14" style="v"/>З ким радився Він, і той напоумив Його, та навчав путі права, і пізнання навчив був Його, і Його напоумив дороги розумної?
    <verse number="15" style="v"/>Таж народи як крапля з відра, а важать як порох на шальках! Таж Він острови підіймає, немов ту пилинку!
    <verse number="16" style="v"/>І Ливана не вистачить на запаління жертовне, не стане й звір'я його на цілопалення!
    <verse number="17" style="v"/>Насупроти Нього всі люди немов би ніщо, пораховані в Нього марнотою та порожнечею.
    <verse number="18" style="v"/>І до кого вподобите Бога, і подобу яку ви поставите поруч із Ним?
    <verse number="19" style="v"/>Майстер божка відливає, золотар же його криє золотом, та виливає йому срібляні ланцюжки.
    <verse number="20" style="v"/>Убогий на дара такого бере собі дерево, що не гниє, розшукує вправного майстра, щоб поставив божка, який не захитається.
    <verse number="21" style="v"/>Хіба ви не знаєте, чи ви не чули, чи вам не сповіщено здавна було, чи ви не зрозуміли підвалин землі?
    <verse number="22" style="v"/>Він Той, Хто сидить понад кругом землі, а мешканці її немов та сарана. Він небо простяг, мов тканину тонку, і розтягнув Він його, мов намета на мешкання.
    <verse number="23" style="v"/>Він Той, Хто князів обертає в ніщо, робить суддів землі за марноту:
    <verse number="24" style="v"/>вони не були ще посаджені, і не були ще посіяні, і пень їхній в землі ще не закорінився, та як тільки на них Він дмухнув, вони повсихали, і буря понесла їх, мов ту солому!
    <verse number="25" style="v"/>І до кого Мене прирівняєте, і йому буду рівний? говорить Святий.
    <verse number="26" style="v"/>Підійміть у височину ваші очі й побачте, хто те все створив? Той, Хто зорі виводить за їхнім числом та кличе ім'ям їх усіх! І ніхто не загубиться через всесильність та всемогутність Його.
    <verse number="27" style="v"/>Пощо говориш ти, Якове, і кажеш, Ізраїлю: Закрита дорога моя перед Господом, і від Бога мого відійшло моє право.
    <verse number="28" style="v"/>Хіба ж ти не знаєш, або ти не чув: Бог відвічний Господь, що кінці землі Він створив? Він не змучується та не втомлюється, і не збагненний розум Його.
    <verse number="29" style="v"/>Він змученому дає силу, а безсилому міць.
    <verse number="30" style="v"/>І помучаться хлопці й потомляться, і юнаки спотикнутись спіткнуться,
    <verse number="31" style="v"/>а ті, хто надію складає на Господа, силу відновлять, крила підіймуть, немов ті орли, будуть бігати і не потомляться, будуть ходити і не помучаться!
  </para>
  <chapter number="41" style="c"/>
  <para style="p">
    <verse number="1" style="v"/>Послухайте мовчки Мене, острови, а народи, чекайте навчання Мого! Хай підійдуть і скажуть: Приступімо всі разом на суд!
    <verse number="2" style="v"/>Хто зо сходу того пробудив, що його супроводить в ході перемога? Він народи дає перед ним та царів на топтання, їхнього меча обертає на порох, його лука в солому розвіяну.
    <verse number="3" style="v"/>Він жене їх, спокійно дорогою йде, якою він не переходив ногами своїми.
    <verse number="4" style="v"/>Хто вчинив та зробив це? Той, хто роди покликав віддавна: Я, Господь, перший, і з останніми Я той же Самий!
    <verse number="5" style="v"/>Бачили це острови та жахалися, кінці землі трипотіли, наближувались та приходили.
    <verse number="6" style="v"/>Один одному допомагає і говорить до брата свого: Будь міцний!
    <verse number="7" style="v"/>І підбадьорує майстер золотаря, а той, хто молотом гладить, того, хто б'є на ковадлі, і каже про споєння: Добре воно! і його зміцнює цвяхами, щоб не хиталось.
    <verse number="8" style="v"/>Та ти, о Ізраїлю, рабе Мій, Якове, що Я тебе вибрав, насіння Авраама, друга Мого,
    <verse number="9" style="v"/>ти, якого Я взяв був із кінців землі та покликав тебе із окраїн її, і сказав був до тебе: Ти раб Мій, Я вибрав тебе й не відкинув тебе,
    <verse number="10" style="v"/>не бійся, з тобою бо Я, і не озирайсь, бо Я Бог твій! Зміцню Я тебе, і тобі поможу, і правицею правди Своєї тебе Я підтримаю.
    <verse number="11" style="v"/>Отож, засоромляться та зніяковіють усі проти тебе запалені, стануть нічим та погинуть твої супротивники.
    <verse number="12" style="v"/>Шукатимеш їх, але їх ти не знайдеш, своїх супротивників; стануть нічим та марнотою ті, хто провадить війну проти тебе.
    <verse number="13" style="v"/>Бо Я Господь, Бог твій, що держить тебе за правицю й говорить до тебе: Не бійся, Я тобі поможу!
    <verse number="14" style="v"/>Не бійся, ти Яковів черве, ти жменько Ізраїлева: Я тобі поможу, говорить Господь, і твій Викупитель Святий Ізраїлів!
    <verse number="15" style="v"/>Ось зроблю Я тебе молотаркою гострою, новою, зубчастою, помолотиш ти гори та їх поторощиш, а підгірки половою вчиниш!
    <verse number="16" style="v"/>Перевієш їх ти, й вітер їх рознесе, і буря їх розпорошить, і ти будеш утішатися Господом, будеш хвалитись Святим Ізраїлевим.
    <verse number="17" style="v"/>Убогі та бідні шукають води, та нема, язик їхній від прагнення висох, Я, Господь, і їх вислухаю, Бог Ізраїлів, не лишу їх!
    <verse number="18" style="v"/>Я ріки відкрию на лисих горах, а джерела посеред долин, оберну Я пустиню на озеро водне, а землю суху на джерела!
    <verse number="19" style="v"/>На пустиню дам кедра, акацію, мирта й маслину, поставлю Я разом в степу кипариса та явора й бука,
    <verse number="20" style="v"/>щоб разом побачили й знали, і пересвідчились та зрозуміли, що Господня рука це зробила, і створив це Святий Ізраїлів!
    <verse number="21" style="v"/>Принесіть свою справу, говорить Господь, припровадьте Мені свої докази, каже Цар Яковів.
    <verse number="22" style="v"/>Хай підійдуть і хай нам розкажуть, що трапиться! Виясніть справи минулі, що вони є, а ми серце наше на те покладемо й пізнаємо їхній кінець, або сповістіть про майбутнє.
    <verse number="23" style="v"/>Розкажіть наперед про майбутнє, і пізнаємо ми, що ви боги. Отож, учиніть ви добро чи зробіть що лихе, щоб ми здивувались і разом побачили.
    <verse number="24" style="v"/>Та ви менш від нічого, і менший ваш чин від марноти, гидота, хто вас вибирає!
    <verse number="25" style="v"/>Я з півночі мужа збудив і прийшов він, зо схід сонця в Ім'я Моє кличе, і він буде чавити князів, мов ту грязюку, й як ганчар глину топче!
    <verse number="26" style="v"/>Хто сказав це віддавна, щоб знали те ми, і щоб наперед ми сказали: Це правда? Та ніхто не сказав, і ніхто не повів, і ніхто не почув ваших слів...
    <verse number="27" style="v"/>Я перший сказав до Сіону: Оце, то вони! А Єрусалимові дам благовісника.
    <verse number="28" style="v"/>І Я дивлюсь, та нікого нема, і немає між ними порадника, щоб відповіли, коли їх запитаю.
    <verse number="29" style="v"/>Тож ніщо всі вони, їхні чини марнота, вітер та порожнеча їхні ідоли!
  </para>
  <chapter number="42" style="c"/>
  <para style="p">
    <verse number="1" style="v"/>Оце Отрок Мій, що Я підпираю Його, Мій Обранець, що Його полюбила душа Моя. Я злив Свого Духа на Нього, і Він правосуддя народам подасть.
    <verse number="2" style="v"/>Він не буде кричати, і кликати не буде, і на вулицях чути не дасть Свого голосу.
    <verse number="3" style="v"/>Він очеретини надломленої не доломить, і ґнота тліючого не погасить, буде суд видавати за правдою.
    <verse number="4" style="v"/>Не втомиться Він, і не знеможеться, поки присуду не покладе на землі, і будуть чекати Закона Його острови.
    <verse number="5" style="v"/>Говорить отак Бог, Господь, що створив небеса і їх розтягнув, що землю простяг та все те, що із неї виходить, що народові на ній Він дихання дає, і духа всім тим, хто ходить по ній.
    <verse number="6" style="v"/>Я, Господь, покликав Тебе в справедливості, і буду міцно тримати за руки Тебе, і Тебе берегтиму, і дам Я Тебе заповітом народові, за Світло поганам,
    <verse number="7" style="v"/>щоб очі відкрити незрячим, щоб вивести в'язня з в'язниці, а з темниці тих мешканців темряви!
    <verse number="8" style="v"/>Я Господь, оце Ймення Моє, і іншому слави Своєї не дам, ні хвали Своєї божкам.
    <verse number="9" style="v"/>Речі давні прийшли ось, нові ж Я повім, дам почути вам про них, поки виростуть.
    <verse number="10" style="v"/>Заспівайте для Господа пісню нову, від краю землі Йому хвалу! Нехай шумить море, і все, що є в ньому, острови та їхні мешканці!
    <verse number="11" style="v"/>Хай голосно кличуть пустиня й міста її, оселі, що в них проживає Кедар! Хай виспівують мешканці скелі, хай кричать із вершини гірської!
    <verse number="12" style="v"/>Нехай Господу честь віддадуть, і на островах Його славу звіщають!
    <verse number="13" style="v"/>Господь вийде, як лицар, розбудить завзяття Своє, як вояк, підійме Він окрик та буде кричати, переможе Своїх ворогів!
    <verse number="14" style="v"/>Я відвіку мовчав, мовчазний був та стримувався, а тепер Я кричатиму, мов породілля! буду тяжко зідхати й хапати повітря!
    <verse number="15" style="v"/>Спустошу Я гори й підгірки, і всі їхні зілля посушу, і річки оберну в острови, і стави повисушую!
    <verse number="16" style="v"/>І Я попроваджу незрячих дорогою, якої не знають, стежками незнаними їх поведу, оберну перед ними темноту на світло, а нерівне в рівнину. Оце речі, які Я зроблю, і їх не покину!
    <verse number="17" style="v"/>Відступлять назад, посоромляться соромом ті, хто надію складав на божка, хто бовванам казав: Ви наші боги!
    <verse number="18" style="v"/>Почуйте, глухі, а незрячі, прозріте, щоб бачити!
    <verse number="19" style="v"/>Хто сліпий, як не раб Мій, а глухий, як посол Мій, що Я посилаю його? Хто сліпий, як довірений, і сліпий, як раб Господа?
    <verse number="20" style="v"/>Ти бачив багато, але не зберіг, мав вуха відкриті, але не почув.
    <verse number="21" style="v"/>Господь захотів був того ради правди Своєї, збільшив та прославив Закона.
    <verse number="22" style="v"/>Але він народ попустошений та поплюндрований; усі вони по печерах пов'язані та по в'язницях поховані; стали вони за грабіж, і немає визвольника, за здобич, й немає того, хто б сказав: Поверни!
    <verse number="23" style="v"/>Хто з вас візьме оце до вух, на майбутнє почує й послухає?
    <verse number="24" style="v"/>Хто Якова дав на здобич, а Ізраїля грабіжникам? Хіба ж не Господь, що ми проти Нього грішили були і не хотіли ходити путями Його, а Закона Його ми не слухали?
    <verse number="25" style="v"/>І Він вилив на нього жар гніву Свого та насилля війни, що палахкотіло навколо його, та він не пізнав, і в ньому горіло воно, та не брав він до серця цього!
  </para>
  <chapter number="43" style="c"/>
  <para style="p">
    <verse number="1" style="v"/>А тепер отак каже Господь, що створив тебе, Якове, і тебе вформував, о Ізраїлю: Не бійся, бо Я тебе викупив, Я покликав ім'я твоє, Мій ти!
    <verse number="2" style="v"/>Коли переходитимеш через води, Я буду з тобою, а через річки не затоплять тебе, коли будеш огонь переходити, не попечешся, і не буде палити тебе його полум'я.
    <verse number="3" style="v"/>Бо Я Господь, Бог твій, Святий Ізраїлів, твій Спаситель! Дав Я на викуп за тебе Єгипта, Етіопію й Севу замість тебе.
    <verse number="4" style="v"/>Через те, що ти став дорогий в Моїх очах, шанований став, й Я тебе покохав, то людей замість тебе віддам, а народи за душу твою.
    <verse number="5" style="v"/>Не бійся, бо Я ж із тобою! Зо сходу згромаджу насіння твоє, і з заходу тебе позбираю.
    <verse number="6" style="v"/>Скажу півночі: Дай, а до півдня: Не стримуй! Поприводь ти синів моїх здалека, а дочки мої від окраїн землі,
    <verse number="7" style="v"/>і кожного, хто тільки зветься Іменням Моїм, і кого Я на славу Свою був створив, кого вформував та кого Я вчинив.
    <verse number="8" style="v"/>Приведи ти народа сліпого, хоч очі він має, і глухих, хоч вуха в них є!
    <verse number="9" style="v"/>Нехай разом зберуться всі люди і народи згромадяться: хто поміж ними розкаже про це, і хто розповість про минуле? Нехай дадуть свідків своїх і оправдані будуть, і хай вони чують та скажуть: Це правда!
    <verse number="10" style="v"/>Ви свідки Мої, говорить Господь, та раб Мій, якого Я вибрав, щоб пізнали й Мені ви повірили, та зрозуміли, ще це Я. До Мене не зроблено Бога, і не буде цього по Мені!
    <verse number="11" style="v"/>Я, Я Господь, і крім Мене немає Спасителя!
    <verse number="12" style="v"/>Я розказав, і споміг, і звістив, і Бога чужого немає між вами, ви ж свідки Мої, говорить Господь, а Я Бог!
    <verse number="13" style="v"/>І Я здавна Той Самий, і ніхто не врятує з Моєї руки, як що Я вчиню, то хто це перемінить?
    <verse number="14" style="v"/>Так говорить Господь, ваш Відкупитель, Святий Ізраїлів: Ради вас Я послав у Вавилон, і зганяю усіх втікачів, а халдеїв кораблі їх утіхи.
    <verse number="15" style="v"/>Я Господь, ваш Святий, Творець Ізраїля, Цар ваш!
    <verse number="16" style="v"/>Так говорить Господь, що дорогу на морі дає, а стежку в могутній воді,
    <verse number="17" style="v"/>що випровадив колесницю й коня, військо та силу, що разом лягли і не встали, зотліли, як льон, та погасли...
    <verse number="18" style="v"/>Не згадуйте вже про минуле, і про давнє не думайте!
    <verse number="19" style="v"/>Ось зроблю Я нове, тепер виросте. Чи ж про це ви не знаєте? Теж зроблю Я дорогу в степу, а в пустині річки.
    <verse number="20" style="v"/>Буде славити Мене польова звірина, шакали та струсі, бо воду Я дам на степу, а в пустині річки, щоб напувати народ Мій, вибранця Мого.
    <verse number="21" style="v"/>Цей народ Я Собі вформував, він буде звіщати про славу Мою.
    <verse number="22" style="v"/>Та Мене ти не кликав, о Якове, не змагався за Мене, Ізраїлю.
    <verse number="23" style="v"/>Ти Мені не приводив ягнят цілопалень своїх, і своїми жертвами не шанував ти Мене... Я тебе не силував, щоб приносити жертву хлібну, і кадилом не мучив тебе.
    <verse number="24" style="v"/>Очерету запашного не купував ти за срібло Мені, і не напував ти Мене лоєм жертов своїх, тільки своїми гріхами Мене ти турбував та своїми провинами мучив Мене!...
    <verse number="25" style="v"/>Я, Я є Той, Хто стирає провини твої ради Себе, а гріхів твоїх не пам'ятає!
    <verse number="26" style="v"/>Пригадай ти Мені і судімося разом, розкажи ти Мені, щоб тобі оправдатись!
    <verse number="27" style="v"/>Твій батько був перший згрішив, і відпали від Мене твої посередники,
    <verse number="28" style="v"/>тому Я позбавив священства священиків, і Якова дав на прокляття, і на зневагу Ізраїля!
  </para>
  <chapter number="44" style="c"/>
  <para style="p">
    <verse number="1" style="v"/>А тепер ось послухай, о Якове, рабе Мій, та Ізраїлю, якого Я вибрав.
    <verse number="2" style="v"/>Так говорить Господь, що тебе учинив і тебе вформував від утроби, і тобі помагає: Не бійся, рабе Мій, Якове, і Єшуруне, якого Я вибрав!
    <verse number="3" style="v"/>Бо виллю Я воду на спрагнене, а текучі потоки на суходіл, виллю Духа Свого на насіння твоє, а благословення Моє на нащадків твоїх,
    <verse number="4" style="v"/>і будуть вони виростати, немов між травою, немов ті тополі при водних потоках!
    <verse number="5" style="v"/>Цей буде казати: Я Господній, а той зватиметься йменням Якова, інший напише своєю рукою: для Господа я, і буде зватися йменням Ізраїля.
    <verse number="6" style="v"/>Так говорить Господь, Цар Ізраїлів та Викупитель його, Господь Саваот: Я перший, і Я останній, і Бога нема, окрім Мене!
    <verse number="7" style="v"/>І хто зветься, як Я? Хай розкаже про те, й хай звістить те Мені з того часу, коли Я заклав у давнині народ, і хай нам розкаже майбутнє й прийдешнє.
    <verse number="8" style="v"/>Не бійтеся та не лякайтесь! Хіба здавна Я не розповів був тобі й не звістив? А ви свідки Мої! Чи є Бог, окрім Мене? І Скелі немає, не знаю ні жодної!
    <verse number="9" style="v"/>Всі, що роблять бовванів, марнота вони, і їхні улюбленці не помагають, а свідками того самі: не бачать вони та не знають, щоб застидатись!
    <verse number="10" style="v"/>Хто бога зробив та ідола вилив, що він не помагає?
    <verse number="11" style="v"/>Тож друзі його посоромлені будуть усі, майстрі ж вони тільки з людей. Хай вони всі зберуться та стануть: вони полякаються та посоромляться разом!
    <verse number="12" style="v"/>Коваль тне з заліза сокиру, і в горючім вугіллі працює, і формує божка молотками та робить його своїм сильним раменом, а при тім той голодний й безсилий, не п'є води й мучиться...
    <verse number="13" style="v"/>А тесля витягує шнура, визначує штифтом його, того ідола, гемблями робить його та окреслює циркулем це, і робить його на подобу людини, як розкішний зразок чоловіка, щоб у домі поставити.
    <verse number="14" style="v"/>Настинає кедрин він собі, і візьме граба й дуба, і міцне собі викохає між лісними деревами, ясен посадить, а дощик вирощує.
    <verse number="15" style="v"/>І стане людині оце все на паливо, і візьме частину із того й зогріється, теж підпалить в печі й спече хліб. Також виробить бога й йому поклоняється, ідолом зробить його, і перед ним на коліна впадає.
    <verse number="16" style="v"/>Половину його він попалить в огні, на половині його варить м'ясо та їсть, печеню пече й насичається, також гріється та приговорює: Як добре, нагрівся, відчув я огонь...
    <verse number="17" style="v"/>А останок його він за бога вчинив, за боввана свого, перед ним на коліна впадає та кланяється, йому молиться й каже: Рятуй же мене, бо ти бог мій!
    <verse number="18" style="v"/>Не знають і не розуміють вони, бо їхні очі зажмурені, щоб не побачити, і стверділи їхні серця, щоб не розуміти!
    <verse number="19" style="v"/>І не покладе він до серця свого, і немає знання ані розуму, щоб проказати: Половину його попалив я в огні, і на вугіллі його я пік хліб, смажив м'ясо та їв. А решту його за огиду вчиню, буду кланятися дерев'яній колоді?
    <verse number="20" style="v"/>Він годується попелом! Звело його серце обманене, і він не врятує своєї душі, та не скаже: Хіба не брехня у правиці моїй?
    <verse number="21" style="v"/>Пам'ятай про це, Якове та Ізраїлю, бо ти раб Мій! Я тебе вформував був для Себе рабом, Мій Ізраїлю, ти не будеш забутий у Мене!
    <verse number="22" style="v"/>Провини твої постирав Я, мов хмару, і немов мряку гріхи твої, навернися ж до Мене, тебе бо Я викупив!
    <verse number="23" style="v"/>Радійте, небеса, бо Господь це зробив; викликуйте радісно, глибини землі; втішайтеся співом, о гори та лісе, та в нім всяке дерево, бо Господь викупив Якова, і прославивсь в Ізраїлі!
    <verse number="24" style="v"/>Так говорить Господь, твій Відкупитель, та Той, що тебе вформував від утроби: Я, Господь, Той, Хто чинить усе: Розтягнув Я Сам небо та землю втвердив, хто при тім був зо Мною?
    <verse number="25" style="v"/>Хто ознаки ламає брехливим, і робить безглуздими чарівників, Хто з нічим мудреців відсилає, і їхні знання обертає в нерозум,
    <verse number="26" style="v"/>Хто сповнює слово Свого раба, і виконує раду Своїх посланців, Хто Єрусалимові каже: Ти будеш заселений! а юдейським містам: Забудовані будете ви, а руїни його відбудую!
    <verse number="27" style="v"/>Хто глибіні проказує: Висохни, а річки твої Я повисушую,
    <verse number="28" style="v"/>Хто до Кіра говорить: Мій пастирю, і всяке Моє пожадання він виконає та Єрусалимові скаже: Збудований будеш! а храмові: Будеш закладений!
  </para>
  <chapter number="45" style="c"/>
  <para style="p">
    <verse number="1" style="v"/>Так говорить Господь до Свого помазанця Кіра: Я міцно тримаю тебе за правицю, щоб перед обличчям твоїм повалити народи, і з стегон царів розв'яжу пояси, щоб відчинити двері перед тобою, а брами не будуть замикані.
    <verse number="2" style="v"/>Я перед тобою піду й повирівнюю висунене, двері мідні зламаю і порозбиваю залізні засуви.
    <verse number="3" style="v"/>І дам тобі скарби, що в темряві, та багатства заховані, щоб пізнав ти, що Я то Господь, Який кличе тебе за йменням твоїм, Бог Ізраїлів,
    <verse number="4" style="v"/>ради раба Мого Якова й ради вибранця Мого Ізраїля, і кличу тебе твоїм іменням, тебе називаю, хоч ти не знаєш Мене.
    <verse number="5" style="v"/>Я Господь, і нема вже нікого, нема іншого Бога, крім Мене. Я тебе підперізую, хоч ти не знаєш Мене,
    <verse number="6" style="v"/>щоб дізналися зо сходу сонця й з заходу, що крім Мене немає нічого; Я Господь, і нема вже нікого,
    <verse number="7" style="v"/>Я, що світло формую та темність творю, чиню мир і недолю творю, Я Господь, Який робить це все!
    <verse number="8" style="v"/>Спустіть росу згори, небеса, а із хмар хай спливе справедливість! Хай земля відкривається, і хай породить спасіння та правду, хай разом ростуть! Я, Господь, це вчинив!
    <verse number="9" style="v"/>Горе тому, хто з Творцем своїм свариться, черепок із земних черепків! Чи глина повість ганчареві своєму: Що робиш? а діло його: Ти без рук!
    <verse number="10" style="v"/>Горе тому, хто патякає батькові: Пощо ти плодиш? а жінці: Пощо ти родиш?
    <verse number="11" style="v"/>Так говорить Господь, Святий Ізраїлів, і Той, Хто його вформував: Питайте Мене про майбутнє, а долю синів Моїх й чин Моїх рук позоставте Мені!
    <verse number="12" style="v"/>Я землю вчинив і створив людину на ній, небеса Я руками Своїми простяг і про їхні зорі звелів.
    <verse number="13" style="v"/>Я збудив його в правді, і зрівняю йому всі дороги. Він місто Моє побудує і відпустить вигнанців Моїх не за викуп і не за дарунка, говорить Господь Саваот.
    <verse number="14" style="v"/>Так говорить Господь: Праця Єгипту й торгівля Етіопії та високі севаїтяни перейдуть до тебе та будуть твої. Підуть вони за тобою, у кайданах перейдуть, і будуть вклонятись тобі та благати тебе: Тільки в тебе є Бог, і нема більш, нема іншого Бога!
    <verse number="15" style="v"/>Справді Ти Бог таємничий, Бог Ізраїлів, Спаситель!
    <verse number="16" style="v"/>Всі вони засоромляться й зніяковіють, майстрі ідолів підуть у соромі разом,
    <verse number="17" style="v"/>Ізраїль же буде спасений від Господа вічним спасінням: не будете ви засоромлені ані знеславлені аж на вічні віки!
    <verse number="18" style="v"/>Бо так промовляє Господь, Творець неба. Він той Бог, що землю вформував та її вчинив, і міцно поставив її; не як порожнечу її створив, на проживання на ній Він її вформував. Я Господь, і нема більше іншого Бога!
    <verse number="19" style="v"/>Я не говорив в укритті, на темному місці землі. Я не говорив до насіння Якова: Шукаєте дармо Мене! Я Господь, говорю справедливість, звіщаю правдиве!
    <verse number="20" style="v"/>Зберіться й прийдіть, наблизьтеся разом, урятовані всі із поганів! Не знає нічого, хто дерево носить, боввана свого, та що молиться богові, який не поможе.
    <verse number="21" style="v"/>Розкажіть та наблизьте, і хай разом нарадяться: Хто розповів це віддавна, із давніх часів це звістив? Чи ж не Я, ваш Господь? Бож немає вже Бога, крім Мене, окрім Мене нема Бога праведного та Спасителя!
    <verse number="22" style="v"/>Зверніться до Мене й спасетесь, всі кінці землі, бо Я Бог, і нема більше іншого Бога!
    <verse number="23" style="v"/>Я Собою Самим присягав, справедливість із уст Моїх вийшла, те слово, яке не повернеться: усяке коліно вклонятися буде Мені, усякий язик присягне
    <verse number="24" style="v"/>й Мені скаже: Тільки в Господі правда та сила! Прийдуть до Нього та засоромляться всі, що на Нього запалюються.
    <verse number="25" style="v"/>Через Господа усправедливляться, і буде прославлене всяке насіння Ізраїля!
  </para>
  <chapter number="46" style="c"/>
  <para style="p">
    <verse number="1" style="v"/>Бел упав на коліна, зігнувся Нево, стали ідоли їхні для звірини й худоби. Те, що колись ви носили, накладене, мов той тягар на худобу помучену.
    <verse number="2" style="v"/>Зігнулися й разом упали вони на коліна; не могли врятувати тягара, і самі до полону пішли...
    <verse number="3" style="v"/>Почуйте Мене, доме Яковів, та ввесь залишку дому Ізраїлевого, яких від живота Я підняв, носив від утроби,
    <verse number="4" style="v"/>і Я буду Той Самий до старости вашої, і до сивини вас носитиму, Я вчинив, і Я буду носити, й Я двигатиму й порятую!
    <verse number="5" style="v"/>До кого Мене ви вподобите та прирівняєте, до кого подібним Мене ви учините, щоб схожому бути?
    <verse number="6" style="v"/>Ті, що золото сиплють з киси, срібло ж важать вагою, винаймлюють золотаря, щоб із того їм бога зробив, і перед ним вони падають та поклоняються,
    <verse number="7" style="v"/>носять його на плечі, підіймають його, і ставлять його на місці його. І стоїть, і з місця свого він не рухається; коли ж хто до нього кричить, то він не відповість, і не врятує його від недолі.
    <verse number="8" style="v"/>Пам'ятайте про це та змужнійте, візьміть це на розум, провинники!
    <verse number="9" style="v"/>Пам'ятайте про давнє, відвічне, бо Я Бог, і немає більш Бога, й нікого, як Я,
    <verse number="10" style="v"/>що звіщаю кінець від початку, і наперед що не сталося ще, і що говорю: Мій замір відбудеться, і всяке жадання Своє Я вчиню,
    <verse number="11" style="v"/>що хижого птаха зо сходу прикликую, з краю далекого мужа Своєї поради! Так, Я сказав те й спроваджу, що Я задумав був теє зроблю!
    <verse number="12" style="v"/>Почуйте Мене, твердосерді, далекі від справедливости!
    <verse number="13" style="v"/>Я Свою справедливість наблизив, вона недалеко, а спасіння Моє не припізниться, і дам на Сіоні спасіння, дам Ізраїлеві Свою велич!
  </para>
  <chapter number="47" style="c"/>
  <para style="p">
    <verse number="1" style="v"/>Зійди й сядь у порох, о діво, дочко Вавилону! Сядь на землю, без трону, о дочко халдеїв! Бо кликати більше не будуть на тебе: тендитна та випещена!
    <verse number="2" style="v"/>Візьми жорна й муки намели, намітку свою відхили, закачай но подолка та стегна відкрий, і бреди через ріки,
    <verse number="3" style="v"/>і буде твій сором відкритий, і стид твій покажеться! Я помсту вчиню, і не буду щадити людини!
    <verse number="4" style="v"/>Наш Відкупитель, Господь Саваот Йому Ймення, Святий Ізраїлів.
    <verse number="5" style="v"/>Сиди мовчки й ввійди до темноти, о дочко халдеїв, бо кликати більше не будуть тебе: Пані царств!
    <verse number="6" style="v"/>Розлютився Я на народ Свій, збезчестив спадщину Своєю, та й віддав їх у руку твою. Ти не виявила милосердя до них: ти над старцем учинила ярмо своє дуже тяжким,
    <verse number="7" style="v"/>та й сказала: Навіки я панею буду! І до серця собі не взяла тих речей, не подумала про свій кінець...
    <verse number="8" style="v"/>А тепер це послухай, розпещена, що безпечно сидиш, що говориш у серці своїм: Я, і більше ніхто! Не буду сидіти вдовою, і не знатиму страти дітей!
    <verse number="9" style="v"/>Та прийдуть на тебе несподівано те й те в один день, страта дітей та вдівство, вони в повній мірі на тебе спадуть при усій многоті твоїх чарів, при силі великій твоїх заклинань!...
    <verse number="10" style="v"/>Ти ж бо надію складала на злобу свою, говорила: Ніхто не побачить мене! Звела тебе мудрість твоя та знання твоє, і сказала ти в серці своїм: Я, і більше ніхто!
    <verse number="11" style="v"/>І прийде на тебе лихе, що відворожити його ти не зможеш, і на тебе нещастя впаде, що не зможеш його окупити, і прийде на тебе раптовно спустошення, про яке ти не знаєш...
    <verse number="12" style="v"/>Ставай же з своїми закляттями та з безліччю чарів своїх, якими ти мучилася від юнацтва свого, може зможеш ти допомогти, може ти настрахаєш!
    <verse number="13" style="v"/>Змучилась ти від великої кількости рад своїх, хай же стануть і хай допоможуть тобі ті, хто небо розрізує, хто до зір придивляється, хто провіщує кожного місяця, що має на тебе прийти!
    <verse number="14" style="v"/>Ось стали вони, мов солома: огонь їх попалить, не врятують своєї душі з руки полум'я, це не жар, щоб погріти себе, ані полум'я, щоб сидіти біля нього...
    <verse number="15" style="v"/>Такими тобі стануть ті, що співпрацювала ти з ними, ворожбити твої від юнацтва твого, кожен буде блудити на свій бік, немає нікого, хто б тебе врятував!
  </para>
  <chapter number="48" style="c"/>
  <para style="p">
    <verse number="1" style="v"/>Послухайте це, доме Яковів, що зветесь іменням Ізраїлевим, і що вийшли із Юдиних вод, що клянетеся Йменням Господнім та Бога Ізраїля згадуєте, хоч не в правді та не в справедливості!
    <verse number="2" style="v"/>Бо від міста святого вони прозиваються та на Бога Ізраїлевого спираються, Йому Ймення Господь Саваот!
    <verse number="3" style="v"/>Я віддавна звіщав про минуле, із уст Моїх вийшло воно й розповів Я про нього, раптовно зробив, і прийшло.
    <verse number="4" style="v"/>Тому, що Я знав, що впертий ти є, твоя ж шия то м'язи залізні, а чоло твоє мідяне,
    <verse number="5" style="v"/>то звіщав Я віддавна тобі, іще поки прийшло, розповів Я тобі, щоб ти не говорив: Мій божок це зробив, а про це наказав мій бовван та мій ідол.
    <verse number="6" style="v"/>Ти чув, переглянь усе це; і ви хіба не визнаєте цього? Тепер розповів Я тобі новини й таємниці, яких ти не знав.
    <verse number="7" style="v"/>Тепер вони створені, а не віддавна, а перед цим днем ти не чув був про них, щоб не сказати: Оце я їх знав.
    <verse number="8" style="v"/>Та не чув ти й не знав, і віддавна ти не відкривав свого вуха, бо Я знав, що напевно ти зрадиш, і звано тебе від утроби: перевертень.
    <verse number="9" style="v"/>Ради Ймення Свого Я спиняю Свій гнів, і ради слави Своєї Я стримуюся проти тебе, щоб не знищити тебе.
    <verse number="10" style="v"/>Оце перетопив Я тебе, але не як те срібло, у горні недолі тебе дослідив.
    <verse number="11" style="v"/>Ради Себе, ради Себе роблю, бо як буде збезчещене Ймення Моє? А іншому слави Своєї не дам.
    <verse number="12" style="v"/>Почуй Мене, Якове та Ізраїлю, Мій покликаний: Це Я, Я перший, також Я останній!
    <verse number="13" style="v"/>Теж рука Моя землю заклала, і небо напнула правиця Моя, Я закличу до них і вони стануть разом.
    <verse number="14" style="v"/>Зберіться ви всі та й послухайте: Хто серед вас розповів був про те? Кого Господь любить, вчинить волю Його в Вавилоні, рамено ж Його на халдеях.
    <verse number="15" style="v"/>Я, Я говорив і покликав його, спровадив його, і він на дорозі своїй буде мати поводження.
    <verse number="16" style="v"/>Наблизьтесь до Мене, послухайте це: Споконвіку Я не говорив потаємно; від часу, як діялось це, Я був там. А тепер послав Мене Господь Бог та Його Дух.
    <verse number="17" style="v"/>Так говорить Господь, твій Відкупитель, Святий Ізраїлів: Я Господь, Бог твій, що навчає тебе про корисне, що провадить тебе по дорозі, якою ти маєш ходити.
    <verse number="18" style="v"/>О, коли б ти прислухувався до Моїх заповідей, то був би твій спокій, як річка, а твоя справедливість, немов морські хвилі!
    <verse number="19" style="v"/>А насіння твого було б, як піску, а нащадків твого живота немов зернят його, і витяте й вигублене не було б твоє ймення із-перед обличчя Мого!
    <verse number="20" style="v"/>Вирушіть із Вавилону, втечіть від халдеїв, радісним співом звістіть, оце розголосіть, аж до краю землі рознесіть це, скажіть: Господь викупив раба Свого Якова!
    <verse number="21" style="v"/>І спраги не знали вони на пустинях, якими провадив Він їх: воду з скелі пустив їм, Він скелю розбив і вода потекла!
    <verse number="22" style="v"/>Для безбожних спокою немає, говорить Господь.
  </para>
  <chapter number="49" style="c"/>
  <para style="p">
    <verse number="1" style="v"/>Почуйте Мене, острови, і народи здалека, вважайте: Господь із утроби покликав Мене, Моє Ймення згадав з нутра неньки Моєї.
    <verse number="2" style="v"/>І Мої уста вчинив Він, як той гострий меч, заховав Мене в тіні Своєї руки, і Мене вчинив за добірну стрілу, в Своїм сагайдаці заховав Він Мене.
    <verse number="3" style="v"/>І до Мене прорік: Ти раб Мій, Ізраїлю, Яким Я прославлюсь!
    <verse number="4" style="v"/>І Я відповів: Надаремно трудивсь Я, на порожнечу й марноту зужив Свою силу: Справді ж з Господом право Моє, і нагорода Моя з Моїм Богом.
    <verse number="5" style="v"/>Тепер же промовив Господь, що Мене вформував Собі від живота за раба, щоб навернути Собі Якова, і щоб Ізраїль для Нього був зібраний. І був Я шанований в очах Господніх, а Мій Бог стався міццю Моєю.
    <verse number="6" style="v"/>І Він сказав: Того мало, щоб був Ти Мені за раба, щоб відновити племена Якова, щоб вернути врятованих Ізраїля, але Я вчиню Тебе світлом народів, щоб був Ти спасінням Моїм аж до краю землі!
    <verse number="7" style="v"/>Так говорить Господь, Відкупитель Ізраїлів, Святий його, до погордженого на душі, до обридженого від людей, до раба тих володарів: Побачать царі, і князі повстають, і поклоняться ради Господа, що вірний, ради Святого Ізраїлевого, що вибрав Тебе.
    <verse number="8" style="v"/>Так говорить Господь: За часу вподобання Я відповів Тобі, в день спасіння Тобі допоміг, і стерегтиму Тебе, і дам Я Тебе заповітом народові, щоб край обновити, щоб поділити спадки спустошені,
    <verse number="9" style="v"/>щоб в'язням сказати: Виходьте, а тим, хто в темноті: З'явіться! При дорогах вони будуть пастися, і по всіх лисих горбовинах їхні пасовиська.
    <verse number="10" style="v"/>Не будуть голодні вони, ані спрагнені, і не вдарить їх спека, ні сонце, бо Той, Хто їх милує, їх попровадить і до водних джерел поведе їх.
    <verse number="11" style="v"/>І вчиню Я всі гори Свої за дорогу, і підіймуться биті шляхи Мої.
    <verse number="12" style="v"/>Ось ці здалека прийдуть, а ці ось із півночі й з заходу, а ці з краю Сінім.
    <verse number="13" style="v"/>Радійте, небеса, звеселися ти, земле, ви ж, гори, втішайтеся співом, бо Господь звеселив Свій народ, і змилувався над Своїми убогими!
    <verse number="14" style="v"/>І сказав був Сіон: Господь кинув мене, і Господь мій про мене забув...
    <verse number="15" style="v"/>Чи ж жінка забуде своє немовля, щоб не пожаліти їй сина утроби своєї? Та коли б вони позабували, то Я не забуду про тебе!
    <verse number="16" style="v"/>Отож на долонях Своїх тебе вирізьбив Я, твої мури позавсіди передо Мною.
    <verse number="17" style="v"/>Синове твої поспішаться до тебе, а ті, хто руйнує тебе й ті, хто нищить тебе, повідходять від тебе.
    <verse number="18" style="v"/>Здійми свої очі навколо й побач: всі вони позбиралися й йдуть ось до тебе! Як живий Я, говорить Господь: усіх їх, як оздобу, зодягнеш, та підв'яжешся ними, немов наречена.
    <verse number="19" style="v"/>Бо руїни твої та пустині твої, і зруйнований край твій тепер справді стануть тісними для мешканців, і будуть віддалені ті, хто тебе руйнував.
    <verse number="20" style="v"/>Іще до вух твоїх скажуть синове сирітства твого: Тісне мені місце оце, посунься для мене, й я сяду!
    <verse number="21" style="v"/>І ти скажеш у серці своїм: Хто мені їх зродив, як була осирочена я та самітна, була вигнана та заблудила? І хто виховав їх? Я зосталась сама, а ці, звідки вони?
    <verse number="22" style="v"/>Так сказав Господь Бог: Ось Я підійму Свою руку до людів, і піднесу до народів прапора Свого, і позносять синів твоїх в пазусі, а дочок твоїх поприносять на плечах.
    <verse number="23" style="v"/>І будуть царі за твоїх вихователів, а їхні цариці за няньок твоїх. Лицем до землі вони будуть вклонятись тобі та лизатимуть пил твоїх ніг, і ти пізнаєш, що Я то Господь, що не посоромляться ті, хто на Мене надіється!
    <verse number="24" style="v"/>Чи ж від сильного буде віднята здобич, і чи награбоване гвалтівником урятоване буде?
    <verse number="25" style="v"/>Бо Господь каже так: Полонені відібрані будуть від сильного, і врятована буде здобич насильника, і Я стану на прю із твоїми суперечниками, синів же твоїх Я спасу.
    <verse number="26" style="v"/>І Я змушу твоїх гнобителів їсти тіло своє, і вони повпиваються власною кров'ю, немов би вином молодим... І пізнає тоді кожне тіло, що Я то Господь, твій Спаситель та твій Відкупитель, Потужний Яковів!
  </para>
  <chapter number="50" style="c"/>
  <para style="p">
    <verse number="1" style="v"/>Так говорить Господь: Де вашої матері лист розводовий, з яким Я її відпустив? Або хто є з Моїх боргувальників, якому Я вас був продав? Тож за ваші провини ви продані, і за ваші гріхи ваша мати відпущена.
    <verse number="2" style="v"/>Чому то нікого немає, коли Я приходжу, і не відповідає ніхто, коли кличу? Чи рука Моя справді короткою стала, щоб викупляти, і хіба рятувати нема в Мені сили? Таж докором Своїм Я висушую море, обертаю ріки в пустиню, їхня риба гниє без води й умирає із прагнення!
    <verse number="3" style="v"/>Небеса зодягаю Я в темряву, і покриттям їхнім верету чиню.
    <verse number="4" style="v"/>Господь Бог Мені дав мову вправну, щоб уміти зміцнити словом змученого, Він щоранку пробуджує, збуджує вухо Мені, щоб слухати, мов учні.
    <verse number="5" style="v"/>Господь Бог відкрив вухо Мені, й Я не став неслухняним, назад не відступив.
    <verse number="6" style="v"/>Підставив Я спину Свою тим, хто б'є, а щоки Свої щипачам, обличчя Свого не сховав від ганьби й плювання.
    <verse number="7" style="v"/>Але Господь Бог допоможе Мені, тому не соромлюся Я, тому Я зробив був обличчя Своє, немов кремінь, і знаю, що не буду застиджений Я.
    <verse number="8" style="v"/>Близько Той, Хто Мене всправедливлює, хто ж стане зо Мною на прю? Станьмо разом, хто Мій супротивник? Хай до Мене підійде!
    <verse number="9" style="v"/>Отож, Господь Бог допоможе Мені, хто ж отой, що признає Мене винуватим?
    <verse number="10" style="v"/>Хто між вами лякається Господа і голос Його Отрока слухає? Хто ходить у темряві, світла ж немає йому, хай надіється він на Господнє Ім'я, і хай на Бога свого опирається!
    <verse number="11" style="v"/>Тож усі, що огонь ви запалюєте, що огненними стрілами ви поузброювані, ходіть у жарі свого огню та в стрілах огненних, які розпалили! З Моєї руки оце станеться вам, і ви будете в муках лежати!
  </para>
  <chapter number="51" style="c"/>
  <para style="p">
    <verse number="1" style="v"/>Почуйте Мене, хто женеться за правдою, хто пошукує Господа! Погляньте на скелю, з якої ви витесані, і на каменоломню, з якої ви видовбані.
    <verse number="2" style="v"/>Гляньте на Авраама, батька свого, та на Сарру, що вас породила, бо тільки одного його Я покликав, але благословив був його та розмножив його.
    <verse number="3" style="v"/>Бо Сіона Господь потішає, всі руїни його потішає, й обертає пустині його на Еден, його ж степ на Господній садок! Пробуватимуть в ньому утіха та радість, хвала й пісноспіви.
    <verse number="4" style="v"/>Послухай Мене, Мій народе, і візьми до вух, ти племено Моє, бо вийде від Мене Закон, а Своє правосуддя поставлю за світло народам!
    <verse number="5" style="v"/>Близька правда Моя: вийде спасіння Моє, а рамена Мої будуть суд видавати народам. Острови будуть мати надію на Мене і сподівання свої покладуть на рамено Моє.
    <verse number="6" style="v"/>Здійміть свої очі до неба, і погляньте на землю додолу! Бо небо, як дим, продереться, а земля розпадеться, мов одіж, мешканці ж її, як та воша, погинуть, спасіння ж Моє буде вічне, а правда Моя не зламається!
    <verse number="7" style="v"/>Почуйте Мене, знавці правди, народе, що в серці його Мій Закон: Не бійтеся людської ганьби та їхніх образ не лякайтесь,
    <verse number="8" style="v"/>бо поточить їх міль, мов одежу, й як вовну, черва їх зжере, а правда Моя буде вічна, і спасіння моє з роду в рід!
    <verse number="9" style="v"/>Збудися, збудись, зодягнися у силу, рамено Господнє! Збудися, як у давнину, як за покоління віків! Хіба це не ти Рагава зрубало, крокодила здіравило?
    <verse number="10" style="v"/>Хіба це не ти море висушило, води безодні великої, що морську глибину вчинило дорогою, щоб викуплені перейшли?
    <verse number="11" style="v"/>Отак визволенці Господні повернуться та до Сіону зо співом увійдуть, і на їхній голові буде радість відвічна, веселість та втіху осягнуть вони, а журба та зідхання втечуть!
    <verse number="12" style="v"/>Я, Я ваш Той Утішитель! Хто ж то ти, що боїшся людини смертельної й людського сина, що до трави він подібний?
    <verse number="13" style="v"/>І ти забуваєш про Господа, що вчинив був тебе, що напнув небеса Він та землю заклав, і завжди щоденно лякаєшся гніву гнобителя, що готовий тебе погубити. Але де той гнобителів гнів?
    <verse number="14" style="v"/>Закутий в кайдани небавом розв'язаний буде, і не помре він у ямі, і не забракне йому його хліба.
    <verse number="15" style="v"/>Бо Я Господь, Бог твій, що збурює море, й ревуть його хвілі, Господь Саваот Йому Ймення!
    <verse number="16" style="v"/>І кладу Я слова Свої в уста твої та ховаю тебе в тіні рук Своїх, щоб небо напнути та землю закласти, і сказати Сіонові: Ти Мій народ!
    <verse number="17" style="v"/>Збудися, збудися, устань, дочко Єрусалиму, що з руки із Господньої випила ти келіх гніву Його, чашу-келіха одуру випила, вицідила...
    <verse number="18" style="v"/>Зо всіх тих синів, що вона породила, нікого нема, хто б провадив її; зо всіх тих синів, яких виховала, нікого нема, хто б підтримав її...
    <verse number="19" style="v"/>Ці дві речі спіткали тебе, але хто пожаліє тебе? Руїна й недоля, і голод та меч, хто розважить тебе?
    <verse number="20" style="v"/>Синове твої повмлівали, лежали на розі всіх вулиць, мов олень у тенетах, повні гніву Господнього, крику Бога твого...
    <verse number="21" style="v"/>Тому то послухай оцього, убога й сп'яніла, але не з вина:
    <verse number="22" style="v"/>Так говорить Господь твій, Господь і твій Бог, що на прю за народ Свій стає: Ось келіха одуру Я забираю з твоєї руки, чашу-келіха гніву Мого, більше пити його вже не будеш!
    <verse number="23" style="v"/>І дам Я його в руку тих, що гнобили тебе, що вони до твоєї душі говорили: Схились, і по тобі ми перейдемо! І поклала ти спину свою, немов землю, й як вулицю для перехожих...
  </para>
  <chapter number="52" style="c"/>
  <para style="p">
    <verse number="1" style="v"/>Збудися, збудись, зодягнися, Сіоне, у силу свою, зодягнися у щати пишноти своєї, о Єрусалиме, о місто святе, бо вже необрізаний та занечищений більше не ввійде до тебе!
    <verse number="2" style="v"/>Обтруси з себе порох, устань та сідай, Єрусалиме! Розв'яжи пута шиї своєї, о бранко, о дочко Сіону!
    <verse number="3" style="v"/>Бо Господь каже так: Задармо були ви попродані, тому будете викуплені не за срібло.
    <verse number="4" style="v"/>Бо так Господь Бог промовляє: До Єгипту зійшов був народ Мій впочатку, щоб мешкати там, а Ашшур за ніщо його тиснув.
    <verse number="5" style="v"/>А тепер що Мені тут, говорить Господь, коли взятий даремно народ Мій? Шаліють володарі їхні, говорить Господь, і постійно ввесь день Моє Ймення зневажене...
    <verse number="6" style="v"/>Тому Моє Ймення пізнає народ Мій, тому того дня він пізнає, що Я то Отой, що говорить: Ось Я!
    <verse number="7" style="v"/>Які гарні на горах ноги благовісника, що звіщає про мир, що добро провіщає, що спасіння звіщає, що говорить Сіонові: Царює твій Бог!
    <verse number="8" style="v"/>Слухай, твої сторожі зняли голос, укупі співають, бо бачать вони око-в-око, коли до Сіону Господь повертається.
    <verse number="9" style="v"/>Радійте, співайте сумісно, о єрусалимські руїни, бо народа Свого Господь звеселив, викупив Єрусалима!
    <verse number="10" style="v"/>Господь обнажив на очах усіх народів святеє рамено Своє, і спасіння від нашого Бога побачать всі кінці землі!
    <verse number="11" style="v"/>Уступіться, вступіться та вийдіть ізвідти, нечистого не доторкайтеся, вийдіть з середини його, очистьтеся ви, що носите посуд Господній!
    <verse number="12" style="v"/>Бо не в поспіху вийдете і не навтеки ви підете, бо піде Господь перед вами, за вами ж Ізраїлів Бог.
    <verse number="13" style="v"/>Ось стане розумне робити Мій Отрок, підійметься й буде повищений, і височенним Він стане!
    <verse number="14" style="v"/>Як багато-хто Ним дивувались, такий то був змінений образ Його, що й не був людиною, а вигляд Його, що й не був сином людським!
    <verse number="15" style="v"/>так Він здивує численних народів, царі свої уста замкнуть перед Ним, бо побачать, про що не говорено їм, і зрозуміють, чого не чували вони!...
  </para>
  <chapter number="53" style="c"/>
  <para style="p">
    <verse number="1" style="v"/>Хто нашій спасенній тій звістці повірив, і над ким відкривалось рамено Господнє?
    <verse number="2" style="v"/>Бо Він виріс перед Ним, мов галузка, і мов корінь з сухої землі, не мав Він принади й не мав пишноти; і ми Його бачили, та краси не було, щоб Його пожадати!
    <verse number="3" style="v"/>Він погорджений був, Його люди покинули, страдник, знайомий з хоробами, і від Якого обличчя ховали, погорджений, і ми не цінували Його...
    <verse number="4" style="v"/>Направду ж Він немочі наші узяв і наші болі поніс, а ми уважали Його за пораненого, ніби Бог Його вдарив поразами й мучив...
    <verse number="5" style="v"/>А Він був ранений за наші гріхи, за наші провини Він мучений був, кара на Ньому була за наш мир, Його ж ранами нас уздоровлено!
    <verse number="6" style="v"/>Усі ми блудили, немов ті овечки, розпорошились кожен на власну дорогу, і на Нього Господь поклав гріх усіх нас!
    <verse number="7" style="v"/>Він гноблений був та понижуваний, але уст Своїх не відкривав. Як ягня був проваджений Він на заколення, й як овечка перед стрижіями своїми мовчить, так і Він не відкривав Своїх уст...
    <verse number="8" style="v"/>Від утиску й суду Він забраний був, і хто збагне Його рід? Бо з краю живих Він відірваний був, за провини Мого народу на смерть Його дано...
    <verse number="9" style="v"/>І з злочинцями визначили Йому гроба Його, та Його поховали в багатого, хоч провини Він не учинив, і не було в Його устах омани...
    <verse number="10" style="v"/>Та зволив Господь, щоб побити Його, щоб муки завдано Йому. Якщо ж душу Свою покладе Він як жертву за гріх, то побачить насіння, і житиме довгії дні, і замір Господній рукою Його буде мати поводження!
    <verse number="11" style="v"/>Він через муки Своєї душі буде бачити плід, та й насититься. Справедливий, Мій Отрок, оправдає пізнанням Своїм багатьох, і їхні гріхи понесе.
    <verse number="12" style="v"/>Тому то дам уділ Йому між великими, і з потужними буде ділити здобич за те, що на смерть віддав душу Свою, і з злочинцями був порахований, хоч гріх багатьох Сам носив і заступавсь за злочинців!
  </para>
  <chapter number="54" style="c"/>
  <para style="p">
    <verse number="1" style="v"/>Веселися ж, неплідна, яка не родила, співанням утішайся й радій, що мук породільних не мала, бо в покиненої буде більше синів від синів заміжньої, говорить Господь!
    <verse number="2" style="v"/>Пошир місце намету свого, а завіси наметні помешкань твоїх повитягай, не затримуй! Свої шнури продовж, а кілочки свої позміцняй!
    <verse number="3" style="v"/>Бо праворуч і ліворуч поширишся ти, а насіння твоє одідичать народи, і заселять міста опустошені.
    <verse number="4" style="v"/>Не бійся, бо сорому ти не зазнаєш, і не соромся, бо не будеш застиджена, бо про сором свого юнацтва забудеш, а ганьби удівства свого ти не будеш уже пам'ятати!...
    <verse number="5" style="v"/>Бо Муж твій, Творець твій, Господь Саваот йому Ймення, а твій Викупитель Святий Ізраїлів, Він Богом усієї землі буде званий!
    <verse number="6" style="v"/>Бо Господь був покликав тебе, як покинуту жінку й засмучену духом, й як жінку юнацтва Свого, як була ти відкинена, каже твій Бог.
    <verse number="7" style="v"/>На хвильку малу Я тебе був покинув, але з милосердям великим тебе позбираю.
    <verse number="8" style="v"/>У запалі гніву Я сховав був обличчя Своє на хвилину від тебе, та вічною милістю змилуюся над тобою, каже твій Викупитель, Господь.
    <verse number="9" style="v"/>Бо для Мене оце мов ті Ноєві води: як Я присягнув був, що Ноєві води не прийдуть уже над землею, так Я присягнув, щоб на тебе не гніватися й не картати тебе!
    <verse number="10" style="v"/>Бо зрушаться гори й холми захитаються, та милість Моя не відійде від тебе, і заповіт Мого миру не захитається, каже твій милостивець, Господь.
    <verse number="11" style="v"/>Моя дочко убога та бурею гнана, невтішна, ось каміння твої покладу в малахіті, основи ж твої закладу із сапфірів!
    <verse number="12" style="v"/>І пороблю із рубіну карнізи твої, твої ж брами з каміння карбункула, а всю горожу твою з дорогого каміння.
    <verse number="13" style="v"/>Всі сини твої стануть за учнів Господніх, і спокій глибокий настане синам твоїм!
    <verse number="14" style="v"/>Будеш міцно поставлена правдою, стань далеко від утиску, бо не боятимешся, і від страху, бо до тебе не зблизиться він.
    <verse number="15" style="v"/>Коли хто чіплятися буде до тебе, то це не від Мене, хто чіплятися буде до тебе, той перед тобою впаде.
    <verse number="16" style="v"/>Отож, Я створив коваля, який дме на огонь із вугілля, і вироблює зброю свого ремесла; і вигубника теж Я створив, який нищить ту зброю.
    <verse number="17" style="v"/>Жодна зброя, що зроблена буде на тебе, не матиме успіху, і кожнісінького язика, який стане з тобою до суду, осудиш. Це спадщина Господніх рабів, а їхнє оправдання від Мене, говорить Господь!
  </para>
  <chapter number="55" style="c"/>
  <para style="p">
    <verse number="1" style="v"/>О, всі спрагнені, йдіть до води, а ви, що не маєте срібла, ідіть, купіть живности, й їжте! І йдіть, без срібла купіть живности, і без платні вина й молока!
    <verse number="2" style="v"/>Нащо будете важити срібло за те, що не хліб, і працю вашу за те, що не ситить? Послухайте пильно Мене, й споживайте добро, і нехай розкошує у наситі ваша душа!
    <verse number="3" style="v"/>Нахиліть своє вухо, й до Мене прийдіть, послухайте, й житиме ваша душа! І з Я вами складу заповіта навіки на незмінні Давидові милості.
    <verse number="4" style="v"/>Отож, Його дав Я за свідка народам, за проводиря та владику народам.
    <verse number="5" style="v"/>Тож покличеш народ, що не знаєш його, і той люд, що не знає тебе, і вони поспішаться до тебе, ради Господа, Бога твого, і ради Святого Ізраїлевого, що прославив тебе.
    <verse number="6" style="v"/>Шукайте Господа, доки можна знайти Його, кличте Його, як Він близько!
    <verse number="7" style="v"/>Хай безбожний покине дорогу свою, а крутій свої задуми, і хай до Господа звернеться, і його Він помилує, і до нашого Бога, бо Він пробачає багато!
    <verse number="8" style="v"/>Бо ваші думки не Мої це думки, а дороги Мої то не ваші дороги, говорить Господь.
    <verse number="9" style="v"/>Бо наскільки небо вище за землю, настільки вищі дороги Мої за ваші дороги, а думки Мої за ваші думки.
    <verse number="10" style="v"/>Бо як дощ чи то сніг сходить з неба й туди не вертається, аж поки землі не напоїть і родючою вчинить її, і насіння дає сівачеві, а хліб їдунові,
    <verse number="11" style="v"/>так буде і Слово Моє, що виходить із уст Моїх: порожнім до Мене воно не вертається, але зробить, що Я пожадав, і буде мати поводження в тому, на що Я його посилав!
    <verse number="12" style="v"/>Бо з радістю вийдете ви, і з миром проваджені будете. Гори й холми будуть тішитися перед вами співанням, і всі польові дерева будуть плескати в долоні.
    <verse number="13" style="v"/>На місце тернини зросте кипарис, а замість кропиви появиться мирт. І стане усе Господеві на славу, на вічну ознаку, яка не понищиться!
  </para>
  <chapter number="56" style="c"/>
  <para style="p">
    <verse number="1" style="v"/>Так говорить Господь: Бережіть правосуддя й чиніть справедливість, незабаром бо прийде спасіння Моє, і появиться правда Моя.
    <verse number="2" style="v"/>Блаженна людина, що робить таке, і син людський, що міцно тримається цього, що хоронить суботу, щоб її не безчестити, та береже свою руку, щоб жодного зла не вчинити!
    <verse number="3" style="v"/>І нехай не повість чужинець, який прилучився до Господа, кажучи: Насправді мене відділив від народу Свого Господь, і скопець хай не скаже: Таж я сухе дерево!
    <verse number="4" style="v"/>Бо так каже Господь про скопців, що суботи Мої бережуть, і вибирають завгодне Мені, і що тримаються міцно Мого заповіту:
    <verse number="5" style="v"/>Я їм дам у Своїм домі та в мурах Своїх місце і ймення, що краще воно за синів та дочок, Я дам йому вічне ім'я, яке не понищиться!
    <verse number="6" style="v"/>А тих чужинців, що пристали до Господа, щоб служити Йому та любити Господнє Ім'я, щоб бути Йому за рабів, усіх, хто хоронить суботу, щоб її не збезчестити, і тих, що тримаються міцно Мого заповіту,
    <verse number="7" style="v"/>їх спроваджу на гору святую Мою та потішу їх в домі молитви Моєї! Цілопалення їхні та їхні жертви будуть Мені до вподоби на Моїм жертівнику, бо Мій дім буде названий домом молитви для всіх народів!
    <verse number="8" style="v"/>Слово Господа Бога, що збирає вигнанців Ізраїля: Я ще позбираю до нього, до його зібраних!
    <verse number="9" style="v"/>Польова вся звірино, прибудьте спожити, також лісова вся звірино!
    <verse number="10" style="v"/>Його вартівники всі сліпі, не знають нічого, всі вони пси німі, які гавкати не можуть, мрійники, лежні, що люблять дрімати!
    <verse number="11" style="v"/>І це пси ненажери, що не знають насичення, і це пастирі ті, що не вміють уважати: усі вони ходять своєю дорогою, кожен з свого кінця до своєї здобичі...
    <verse number="12" style="v"/>Прийдіть но, говорять, візьму я вина, та напою п'янкого нажлуктимось, і буде і цей день, і завтрішній день далеко щедріший!...
  </para>
  <chapter number="57" style="c"/>
  <para style="p">
    <verse number="1" style="v"/>Праведний умирає, і немає нікого, хто б узяв це до серця, і мужі побожні беруться зо світу, і немає такого, хто б те зрозумів, що від зла забирається праведний з світу!
    <verse number="2" style="v"/>Він відходить із миром; на ложах своїх спочивають, хто ходить прямою дорогою.
    <verse number="3" style="v"/>Та наблизьтесь сюди, ви сини чарівниці, насіння чужоложникове та блудниці,
    <verse number="4" style="v"/>над ким розкошуєте ви, над ким розкриваєте рота, висовуєте язика? Хіба ви не діти переступу, насіння брехні,
    <verse number="5" style="v"/>ви, що палитесь пристрастю серед дубів, під деревом кожним зеленим, що дітей над потоками ріжете, під скельними щілинами?
    <verse number="6" style="v"/>У гладеньких каміннях потоку твій уділ, вони, вони доля твоя! І їм ти лила жертву литу, хлібну жертву приносила! Чи цим Я заспокоєний буду?
    <verse number="7" style="v"/>На горі на високій та висуненій ти поставила ложе своє, і туди ти приходиш приносити жертви.
    <verse number="8" style="v"/>І ти за дверима й одвірком кладеш свого пам'ятника культового, бо ти відступила від Мене, обнажаєшся й входиш, поширюєш ложе своє, і складаєш умову собі з одним з тих, що з ними ти любиш лежати, де місце нагледиш.
    <verse number="9" style="v"/>І ти до Молоха з оливою ходиш, і намножуєш масті свої; і посилаєш далеко своїх посланців, і знижаєшся аж до шеолу.
    <verse number="10" style="v"/>Ти змучувалась на численних дорогах своїх, але не казала: Зрікаюсь! Знайшла ти оживлення сили своєї, тому не ослабла.
    <verse number="11" style="v"/>І за ким побивалася ти та лякалась, що невірною стала й Мене не згадала, не клала на серці своєму? Хіба не тому, що мовчав Я від віку, то ти не боїшся Мене?
    <verse number="12" style="v"/>Я виявлю про справедливість твою та про вчинки твої, та вони не поможуть тобі!
    <verse number="13" style="v"/>Як ти будеш кричати, нехай порятує тебе твоя зграя божків. Але вітер усіх їх розвіє, схопить подих; хто ж на Мене надіється, землю вспадкує й гору святую Мою одідичить!
    <verse number="14" style="v"/>І Він каже: Будуйте дорогу, будуйте дорогу, почистьте дорогу, заберіть перешкоди з дороги народу Мого!
    <verse number="15" style="v"/>Бо так промовляє Високий і Піднесений, повіки Живущий, і Святий Його Ймення: Пробуваю Я на Височині та в святині, і з зламаним та з упокореним, щоб оживляти духа скромних, і щоб оживляти серця згноблених!
    <verse number="16" style="v"/>Бож не вічно Я буду судитись, і не завжди Я гніватись буду, бо дух з-від обличчя Мого зомлів би, та й душі, які Я вчинив.
    <verse number="17" style="v"/>Я гнівався був за гріх користолюбства його, та й уразив його, заховав Я обличчя Своє й лютував, та пішов він, відступний, дорогою серця свого.
    <verse number="18" style="v"/>Я бачив дороги його, і вздоровлю його, і його поведу й дам потіху для нього й для тих, що сумують із ним.
    <verse number="19" style="v"/>Створю Я плід уст: Спокій, спокій далекому та близькому! говорить Господь, і вздоровлю його.
    <verse number="20" style="v"/>А ті несправедливі як море розбурхане, коли бути спокійним не може воно, і коли води його багно й мул викидають.
    <verse number="21" style="v"/>Для безбожних спокою немає, говорить Господь!
  </para>
  <chapter number="58" style="c"/>
  <para style="p">
    <verse number="1" style="v"/>Кричи на все горло, не стримуйсь, свій голос повищ, мов у сурму, й об'яви ти народові Моєму про їхній переступ, а домові Якова їхні гріхи!
    <verse number="2" style="v"/>Вони бо щоденно шукають Мене та жадають пізнати дороги Мої, мов народ той, що праведне чинить, і права свого Бога не кидає. Питаються в Мене вони про права справедливости, жадають наближення Бога:
    <verse number="3" style="v"/>Нащо ми постимо, коли Ти не бачиш, мучимо душу свою, Ти ж не знаєш того? Отак, у день посту свого ви чините волю свою, і всіх ваших робітників тиснете!
    <verse number="4" style="v"/>Тож на сварку та заколот постите ви, та щоб кулаком бити нахабно... Тепер ви не постите так, щоб ваш голос почутий був на височині!
    <verse number="5" style="v"/>Хіба ж оце піст, що Я вибрав його, той день, коли морить людина душу свою, свою голову гне, як та очеретина, і стелить верету та попіл? Чи ж оце називаєш ти постом та днем уподоби для Господа?
    <verse number="6" style="v"/>Чи ж ось це не той піст, що Я вибрав його: розв'язати кайдани безбожности, пута ярма розв'язати й пустити на волю утиснених, і всяке ярмо розірвати?
    <verse number="7" style="v"/>Чи ж не це, щоб вламати голодному хліба свого, а вбогих бурлаків до дому впровадити? Що як побачиш нагого, щоб вкрити його, і не сховатися від свого рідного?
    <verse number="8" style="v"/>Засяє тоді, мов досвітня зоря, твоє світло, і хутко шкірою рана твоя заросте, і твоя справедливість ходитиме перед тобою, а слава Господня сторожею задньою!
    <verse number="9" style="v"/>Тоді кликати будеш і Господь відповість, будеш кликати і Він скаже: Ось Я! Якщо віддалиш з-поміж себе ярмо, не будеш підносити пальця й казати лихого,
    <verse number="10" style="v"/>і будеш давати голодному хліб свій, і знедолену душу наситиш, тоді то засвітить у темряві світло твоє, і твоя темрява ніби як полудень стане,
    <verse number="11" style="v"/>і буде Господь тебе завжди провадити, і душу твою нагодує в посуху, кості твої позміцняє, і ти станеш, немов той напоєний сад, і мов джерело те, що води його не всихають!
    <verse number="12" style="v"/>І руїни відвічні сини твої позабудовують, поставиш основи довічні, і будуть тебе називати: Замуровник пролому, направник шляхів для поселення!
    <verse number="13" style="v"/>Якщо ради суботи ти стримаєш ногу свою, щоб не чинити своїх забаганок у день Мій святий, і будеш звати суботу приємністю, днем Господнім святим та шанованим, і її пошануєш, не підеш своїми дорогами, діла свого не шукатимеш та не будеш казати даремні слова,
    <verse number="14" style="v"/>тоді в Господі розкошувати ти будеш, і Він посадовить тебе на висотах землі, та зробить, що будеш ти споживати спадщину Якова, батька твого, бо уста Господні сказали оце!
  </para>
  <chapter number="59" style="c"/>
  <para style="p">
    <verse number="1" style="v"/>Ото ж бо, Господня рука не скоротшала, щоб не помагати, і Його вухо не стало тяжким, щоб не чути,
    <verse number="2" style="v"/>бо то тільки переступи ваші відділювали вас від вашого Бога, і ваші провини ховали обличчя Його від вас, щоб Він не почув,
    <verse number="3" style="v"/>бо ваші долоні заплямлені кров'ю, ваші ж пальці беззаконням, уста ваші говорять неправду, язик ваш белькоче лихе!
    <verse number="4" style="v"/>Немає нікого, хто б кликав на суд, і нікого нема, хто судився б поправді, кожен надію кладе не марноту й говорить неправду, вагітніє бідою й породжує злочин!
    <verse number="5" style="v"/>Висиджують яйця гадючі та тчуть павутиння: хто з'їсть з їхніх яєць, помирає, а з розбитого гадина вийде...
    <verse number="6" style="v"/>Нитки їхні не стануть одежею, і виробами своїми вони не покриються: їхні діла діла кривди, і в їхніх руках чин насильства...
    <verse number="7" style="v"/>Їхні ноги біжать на лихе, і спішать проливати невинну кров, їхні думки думки кривдні, руїна й погибіль на їхніх дорогах!
    <verse number="8" style="v"/>Дороги спокою не знають, і правосуддя немає на їхніх стежках, вони покрутили собі свої стежки, і кожен, хто нею ступає, не знає спокою.
    <verse number="9" style="v"/>Тому віддалилося право від нас, і не сягає до нас справедливість! чекаємо світла, та ось темнота, чекаємо сяйва та й у темнощах ходимо!
    <verse number="10" style="v"/>Ми мацаємо, мов невидющі, за стіну, навпомацки ходимо, мов ті безокі; спотикаємося ми опівдні, немов би смерком, між здоровими ми, як померлі!...
    <verse number="11" style="v"/>Усі ми ревемо, як ведмеді, і мов голуби ті постійно воркочемо, чекаємо права й немає, спасіння й від нас віддалилось воно...
    <verse number="12" style="v"/>Бо помножились наші переступи перед Тобою, і свідкують на нас гріхи наші, бо з нами переступи наші, а наші провини ми знаємо їх!
    <verse number="13" style="v"/>Ми зраджували й говорили неправду на Господа, і повідступали від нашого Бога, казали про утиск та відступ, вагітніли й видумували з свого серця слова неправдиві...
    <verse number="14" style="v"/>І правосуддя назад відступилося, а справедливість здалека стоїть, бо на майдані спіткнулася істина, правда ж не може прийти,
    <verse number="15" style="v"/>і істина зникла, а той, хто від злого відходить, грабований... І це бачить Господь, і лихе в Його очах, що права нема!
    <verse number="16" style="v"/>І Він бачив, що немає нікого, і дивувавсь, що немає заступника... Та рамено Його Йому допомогло, і Його справедливість підперла Його,
    <verse number="17" style="v"/>і Він зодягнув справедливість, як панцер, а шолома спасіння на Свою голову, і зодягнув шати помсти, як одяг, і покрився горливістю, мов би плащем!
    <verse number="18" style="v"/>Надолужить Він гнівом Своїм ворогам згідно з учинками їхніми, Своїм супротивним заплатою, островам надолужить заплату.
    <verse number="19" style="v"/>І будуть боятися Ймення Господнього з заходу, а слави Його зо схід сонця, бо прийде, як річка рвучка, вітер Господній її пожене,
    <verse number="20" style="v"/>і прийде Викупитель Сіонові й тим, хто вернувся із прогріху в Якові, каже Господь.
    <verse number="21" style="v"/>А Я ось із ними умова Моя, говорить Господь: Мій Дух, який на тобі, та слова Мої, що поклав Я до уст твоїх, не уступлять вони з твоїх уст, і з уст нащадків твоїх, і з уст нащадків потомства твого, говорить Господь, відтепер й аж навіки!
  </para>
  <chapter number="60" style="c"/>
  <para style="p">
    <verse number="1" style="v"/>Уставай, світися, Єрусалиме, бо прийшло твоє світло, а слава Господня над тобою засяла!
    <verse number="2" style="v"/>Бо темрява землю вкриває, а морок народи, та сяє Господь над тобою, і слава Його над тобою з'являється!
    <verse number="3" style="v"/>І підуть народи за світлом твоїм, а царі за ясністю сяйва твого.
    <verse number="4" style="v"/>Здійми свої очі навколо й побач: усі вони зібрані, і до тебе ідуть; сини твої йдуть іздалека, а дочок твоїх на руках он несуть!
    <verse number="5" style="v"/>Побачиш тоді і роз'яснишся ти, сполохнеться й поширшає серце твоє, бо звернеться морське багатство до тебе, і прийде до тебе багатство народів!
    <verse number="6" style="v"/>Безліч верблюдів закриє тебе, молоді ті верблюди з Мідіяну й Ефи, усі вони прийдуть із Шеви, носитимуть золото й ладан та хвали Господні звіщатимуть.
    <verse number="7" style="v"/>Всі отари кедарські зберуться до тебе, барани невайотські послужать тобі, вони підуть усі на Мій вівтар, як жертва приємна, і Я прославлю дім слави Своєї!
    <verse number="8" style="v"/>Хто вони, що летять, як та хмара, і немов голуби до своїх голубників?
    <verse number="9" style="v"/>Бо до Мене збираються мореплавці, і найперше пливуть кораблі із Таршішу, щоб привести синів твоїх здалека, з ними їхнє срібло та їхнє золото для Імені Господа, Бога твого, і для Святого Ізраїля, Він бо прославив тебе.
    <verse number="10" style="v"/>І мури твої побудують чужинці, а їхні царі тобі будуть служити, бо в запалі гніву Свого Я був уразив тебе, а в Своїм уподобанні змилуюся над тобою!
    <verse number="11" style="v"/>І будуть постійно відкритими брами твої, ані вдень, ні вночі не замкнуться вони, щоб приносити до тебе багатство народів, і їхні царі щоб були припроваджені.
    <verse number="12" style="v"/>Бо погинуть народ та те царство, що не схочуть служити тобі, і ці народи понищені будуть зовсім!
    <verse number="13" style="v"/>Слава ліванська прибуде до тебе, кипарис, сосна й бук будуть разом, щоб приоздобити місце святині Моєї, і місце ніг Своїх Я пошаную.
    <verse number="14" style="v"/>І зігнуті прийдуть до тебе сини твоїх кривдників, і кланятись будуть до стіп твоїх ніг усі ненависники, і тебе будуть кликати: Місто Господнє, Сіон Святого Ізраїлевого!
    <verse number="15" style="v"/>За те, що була ти покинута та осоружна, о дочко Сіону, і через тебе ніхто не ходив, то вчиню тебе славою вічною, радістю з роду в рід!
    <verse number="16" style="v"/>І будеш ти ссати молоко із народів, і груди царів будеш ссати, і пізнаєш, що Я то Господь, твій Спаситель, а твій Викупитель Потужний Яковів!
    <verse number="17" style="v"/>Замість міді впроваджу Я золото, і замість заліза впроваджу срібло, і замість дерева мідь, а замість каміння залізо, і дозором твоїм зроблю мир, твоїми ж начальниками справедливість!
    <verse number="18" style="v"/>В твоїм краї не буде вже чуте насилля, руїна й спустошення в межах твоїх, і назвеш свої мури спасінням, а брами свої похвалою!
    <verse number="19" style="v"/>Удень сонце не буде тобі вже за світло, і не буде світити тобі місяць за сяйво, бо буде тобі вічним світлом Господь, а твій Бог за окрасу твою!
    <verse number="20" style="v"/>Не зайде вже сонце твоє, і місяць твій вже не сховається, бо буде тобі вічним світлом Господь, і дні жалоби твоєї покінчаться!
    <verse number="21" style="v"/>А народ твій усі справедливі вони, землю вспадкують навіки, парость Моїх саджанців, чин Моїх рук на прославлення!
    <verse number="22" style="v"/>Цей малий стане тисячею, і наймолодший народом міцним! Я, Господь, цього часу оце приспішу!
  </para>
  <chapter number="61" style="c"/>
  <para style="p">
    <verse number="1" style="v"/>Дух Господа Бога на мені, бо Господь помазав Мене благовістити сумирним, послав Мене перев'язати зламаних серцем, полоненим звіщати свободу, а в'язням відчинити в'язницю,
    <verse number="2" style="v"/>щоб проголосити рік уподобання Господу, та день помсти для нашого Бога, щоб потішити всіх, хто в жалобі,
    <verse number="3" style="v"/>щоб радість вчинити сіонським жалобникам, щоб замість попелу дати їм оздобу, оливу радости замість жалоби, одежу хвали замість темного духа! І будуть їх звати дубами праведности, саджанцями Господніми, щоб прославивсь Господь!
    <verse number="4" style="v"/>І вони забудують руїни відвічні, відбудують спустошення давні і відновлять міста поруйновані, з роду в рід попустошені.
    <verse number="5" style="v"/>І встануть чужинці та й пастимуть ваші отари, і сини чужинця будуть вам рільниками та вам винарями!
    <verse number="6" style="v"/>І будуть вас кликати: Господні, священики будуть казати на вас: слуги нашого Бога! Ви будете їсти багатство народів, і їхньою славою будете славитись.
    <verse number="7" style="v"/>За ваш сором подвійний і за ганьбу та смуток, ваш уділ, тому то посядуть вони в своїм краї подвійне, радість вічна їм буде!
    <verse number="8" style="v"/>Бо Господь Я, і правосуддя кохаю, і ненавиджу розбій та кривду, і дам їм заплату за чин їхній поправді, і з ними складу заповіта довічного!
    <verse number="9" style="v"/>І буде насіння їхнє знане між людами, і між народами їхні нащадки, усі, хто бачити їх буде, пізнають їх, що вони те насіння, яке благословив був Господь!
    <verse number="10" style="v"/>Я радісно буду втішатися Господом, нехай звеселиться душа моя Богом моїм, бо Він зодягнув мене в шату спасіння, і в одежу праведности мене вбрав, немов молодому, поклав Він на мене вінця, і мов молоду, приоздобив красою мене!
    <verse number="11" style="v"/>Бо так як земля та виводить рослинність свою, й як насіння своє родить сад, так Господь Бог учинить, що виросте правда й хвала перед усіма народами!
  </para>
  <chapter number="62" style="c"/>
  <para style="p">
    <verse number="1" style="v"/>Не буду мовчати я ради Сіону, і ради Єрусалиму не буду спокійний, аж поки не вийде, як сяйво, його справедливість, а спасіння його як горючий світильник!
    <verse number="2" style="v"/>І побачать народи твою справедливість, а славу твою всі царі, і йменням новим будуть звати тебе, що уста Господні докладно означать його.
    <verse number="3" style="v"/>І ти станеш короною слави в Господній руці й діядемою царства в долоні Бога свого!
    <verse number="4" style="v"/>Вже не скажуть на тебе покинута, а на край твій не будуть казати вже пустиня, бо тебе будуть кликати в ній моя втіха, а край твій заміжня, бо Господь пожадає тебе, і твій край буде взятий за жінку!
    <verse number="5" style="v"/>Як юнак бере панну за жінку, так з тобою одружиться Сам Будівничий, і як тішиться той молодий нареченою, так радітиме Бог твій тобою!
    <verse number="6" style="v"/>На мурах твоїх, Єрусалиме, Я поставив сторожу, ніколи не буде мовчати вона цілий день та всю ніч. Ви, хто пригадує Господа, не замовкніть,
    <verse number="7" style="v"/>і перед Ним не вмовкайте, аж поки не зміцнить, і аж поки не вчинить Він Єрусалима за славу Свою на землі!
    <verse number="8" style="v"/>Господь присягнув був Своєю правицею й потужним раменом Своїм: Направду, не дам уже збіжжя твого ворогам твоїм, і пити не будуть чужинці твого виноградного соку, що ти працював біля нього!
    <verse number="9" style="v"/>Бо ті, хто збирає його, будуть їсти його та й хвалитимуть Господа, і ті, хто громадить його, будуть пити його на подвір'ях святині Моєї!
    <verse number="10" style="v"/>Проходьте, проходьте ви брамами, чистьте дорогу народові! Будуйте дорогу, будуйте дорогу, дорогу ту биту, очистьте від каменя, підійміть над народами прапора!
    <verse number="11" style="v"/>Ось звіщає Господь аж до краю землі: Розкажіте сіонській дочці: Ось приходить Спасіння твоє, ось із Ним нагорода Його, і заплата Його перед Ним!
    <verse number="12" style="v"/>І будуть їх звати народом святим, викупленцями Господа, а на тебе закличуть жадана, незалишене місто!
  </para>
  <chapter number="63" style="c"/>
  <para style="p">
    <verse number="1" style="v"/>Хто це гряде із Едому, у шатах червоних із Боцри? Хто Той пишний в убранні Своїм, що в величі сили Своєї врочисто гряде? Це Я, що говорить у правді, що владний спасати!
    <verse number="2" style="v"/>Чого то червона одежа Твоя, а шати Твої як у того, хто топче в чавилі?
    <verse number="3" style="v"/>Сам один Я чавило топтав, і не було із народів зо Мною нікого! І Я топтав їх у гніві Своїм, і чавив їх у люті Своїй, і бризкав їх сік на одежу Мою, і Я поплямив всі шати Свої...
    <verse number="4" style="v"/>Бо день помсти у серці Моїм, і надійшов рік Мого викуплення!
    <verse number="5" style="v"/>Я дививсь, але помічника не було, і дивувавсь, бо підпори Мені бракувало, та рамено Моє Мені допомогло, а Мій гнів він підтримав Мене!
    <verse number="6" style="v"/>І топтав Я народи у гніві Своїм, і ламав їх у люті Своїй, і вилив на землю їхню кров!
    <verse number="7" style="v"/>Буду згадувати ласки Господні, Господні хвали за все те, що вчинив нам Господь, за велике добро те для дому Ізраїля, що вчинив Він для них у Своїм милосерді, і в ласці великій Своїй!
    <verse number="8" style="v"/>І сказав: Вони справді народ Мій, сини, що неправди не кажуть, і став Він для них за Спасителя.
    <verse number="9" style="v"/>В усякому утиску їхньому тісно було і Йому, і Ангол обличчя Його їх спасав. Любов'ю Своєю й Своїм милосердям Він викупив їх, і їх підніс і носив їх усі дні в давнину.
    <verse number="10" style="v"/>Та стали вони неслухняними й Духа Святого Його засмутили, і Він обернувся на ворога їм, Він Сам воював проти них...
    <verse number="11" style="v"/>Тоді то народ Його згадає дні давні, Мойсея: Де Той, що їх вивів із моря із пастирем отари Своєї? Де Той, що в нього поклав Свого Духа Святого?
    <verse number="12" style="v"/>Що Він по правиці Мойсея провадив рамено величчя Свого, що Він перед ними розділював воду, щоб зробити Собі вічне Ім'я?
    <verse number="13" style="v"/>Що провадив безоднями їх, як коня на пустині, і вони не спіткнулись?
    <verse number="14" style="v"/>Як сходить у долину худоба, так їх Дух Господній водив до спочинку, так і Ти вів народ Свій, щоб зробити Собі славне Ім'я!
    <verse number="15" style="v"/>Поглянь із небес і побач із мешкання святині Своєї та слави Своєї: Де горливість Твоя та Твої могутні чини? Де велике число милосердя Твого та ласки Твоєї, що супроти мене затрималися?
    <verse number="16" style="v"/>Тільки Ти наш Отець, бо Авраам нас не знає, а Ізраїль нас не пізнає! Ти, Господи, Отець наш, від віку Ім'я Твоє: наш Викупитель!
    <verse number="17" style="v"/>Нащо, Господи, Ти попустив, що ми блудимо з доріг Твоїх, нащо робиш твердим наше серце, щоб ми не боялись Тебе? Вернися ради рабів Своїх, ради племен спадку Свого!
    <verse number="18" style="v"/>Спадщину займав час короткий святий Твій народ, противники наші святиню Твою потоптали!
    <verse number="19" style="v"/>Ми стали такими, немов би відвіку Ти не панував був над нами, немов би не кликалося Твоє Ймення над нами!
  </para>
  <chapter number="64" style="c"/>
  <para style="p">
    <verse number="1" style="v"/>О, коли б небеса Ти роздер і зійшов, перед обличчям Твоїм розтопилися б гори,
    <verse number="2" style="v"/>як хворост горить від огню, як кипить та вода на огні, отак щоб Ім'я Твоє стало відоме Твоїм ворогам, щоб перед обличчям Твоїм затремтіли народи!
    <verse number="3" style="v"/>Коли Ти чинив страшні речі, ми їх не чекали, коли б Ти зійшов, то перед обличчям Твоїм розтопилися б гори!
    <verse number="4" style="v"/>І відвіку не чули, до ушей не доходило, око не бачило Бога, крім Тебе, Який би зробив так тому, хто надію на Нього кладе!
    <verse number="5" style="v"/>Ти стрічаєш того, хто радіє та праведність чинить, отих, що вони на дорогах Твоїх пам'ятають про Тебе. Та розгнівався Ти, бо ми в тому згрішили навіки та несправедливими стали!
    <verse number="6" style="v"/>І стали всі ми, як нечистий, а вся праведність наша немов поплямована місячним одіж, і в'янемо всі ми, мов листя, а наша провина, як вітер, несе нас...
    <verse number="7" style="v"/>І немає нікого, хто кликав би Ймення Твоє, хто збудився б триматися міцно за Тебе, бо від нас заховав Ти обличчя Своє й через нашу вину Ти покинув нас нидіти...
    <verse number="8" style="v"/>Тепер же, о Господи, Ти наш Отець, ми глина, а Ти наш ганчар, і ми всі чин Твоєї руки!
    <verse number="9" style="v"/>Не гнівайся, Господи, сильно, і не пам'ятай повсякчасно провини! Тож споглянь, ми народ Твій усі!
    <verse number="10" style="v"/>Святі міста Твої стали пустинею, Сіон став пустелею, степом став Єрусалим...
    <verse number="11" style="v"/>Дім святощі нашої й нашої слави, в якім батьки наші хвалили Тебе, погорілищем став, а все наше любе руїною стало...
    <verse number="12" style="v"/>Чи й на це ще Себе будеш стримувати, Господи? Будеш мовчати, й занадто карати нас будеш?
  </para>
  <chapter number="65" style="c"/>
  <para style="p">
    <verse number="1" style="v"/>Я прихилявся до тих, що Мене не питали, Я знайдений тими, що Мене не шукали. Я казав: Оце Я, оце Я! до народу, що Йменням Моїм не був званий.
    <verse number="2" style="v"/>Я ввесь день простягав Свої руки до люду запеклого, що він, за своїми думками, дорогою ходить недоброю,
    <verse number="3" style="v"/>до народу, що в очі Мене прогнівляє постійно, що жертви приносить в садках та що палить кадило на цеглах,
    <verse number="4" style="v"/>що сидить у гробах та ночує по ямах, їсть свинину, і в їхньому посуді юшка нечиста,
    <verse number="5" style="v"/>що говорить: Спинись, не зближайся до мене, бо святий я для тебе! Оце дим в Моїй ніздрі, огонь, що палає ввесь день!
    <verse number="6" style="v"/>Ось написане перед обличчям Моїм: Я не буду мовчати, але відплачу, і надолужу на їхньому лоні!
    <verse number="7" style="v"/>Укупі переступи ваші й переступи ваших батьків, говорить Господь, що кадили на горах і на взгір'ях Мене зневажали, і заплату їм виміряю Я найперше до їхнього лоня!...
    <verse number="8" style="v"/>Так говорить Господь: Коли в гроні знаходиться сік виноградний, і хтось скаже: Не псуй ти його, бо благословення у ньому, отак Я зроблю ради рабів Своїх, щоб усього не нищити!
    <verse number="9" style="v"/>І насіння Я виведу з Якова, а з Юди спадкоємця гір Моїх, і вибранці Мої одідичать її, і раби Мої житимуть там.
    <verse number="10" style="v"/>І стане Шарон пасовиськом отари, а долина Ахор за ліжницю худоби великої, для народу Мого, що шукали Мене.
    <verse number="11" style="v"/>А ви, що Господа кидаєте, забуваєте гору святу Мою, що ставите Ґаду трапезу, а для Мені виповнюєте жертву литу,
    <verse number="12" style="v"/>то вас відраховую Я для меча, й на коліна впадете ви всі на заріз, бо кликав Я вас, та ви відповіді не дали, говорив був, але ви не чули й робили лихе в Моїх очах, і чого не хотів, вибирали собі!...
    <verse number="13" style="v"/>Тому Господь Бог каже так: Ось будуть раби Мої їсти, а ви будете голодувати, ось будуть раби Мої пити, а ви будете спрагнені, ось будуть раби Мої радіти, а ви посоромлені будете...
    <verse number="14" style="v"/>Ось раби Мої будуть співати від радости серця свого, ви ж кричатимете від сердечного болю, і від скрушення духа заводити будете...
    <verse number="15" style="v"/>І ви своє ймення дасте на прокляття вибранцям Моїм, і Господь Бог тебе вб'є, а рабам Своїм дасть інше ймення,
    <verse number="16" style="v"/>так що хто на землі благословлений буде, буде поблагословлений він вірним Богом, а хто на землі присягає, вірним Богом присягне, бо забудуться утиски давні і заховані будуть вони від очей Моїх!
    <verse number="17" style="v"/>Бо ось Я створю нове небо та землю нову, і не згадаються речі колишні, і не прийдуть на серце!
    <verse number="18" style="v"/>Тож навіки радійте та тіштеся тим, що творю Я, бо ось Я створю Єрусалима на радість, а народа його на веселість!
    <verse number="19" style="v"/>І буду Я Єрусалимом радіти, і втішатися буду народом Своїм, і не почується в ньому вже голос плачу й голос зойку!
    <verse number="20" style="v"/>З цього часу не буде вже юного днями й старого, який своїх днів не поповнить, бо сторокий помре як юнак, а грішник і в віці ста літ буде проклятий!
    <verse number="21" style="v"/>І доми побудують, і мешкати будуть, і засадять вони виноградники, і будуть їхній плід споживати.
    <verse number="22" style="v"/>Не будуть вони будувати, щоб інший сидів, не будуть садити, щоб інший спожив, дні бо народу Мого як дні дерева, і вибранці Мої зуживатимуть чин Своїх рук!
    <verse number="23" style="v"/>Не будуть вони працювати надармо, і не будуть родити на страх, вони бо насіння, благословлене Господом, і нащадки їхні з ними.
    <verse number="24" style="v"/>І станеться, поки покличуть, то Я відповім, вони будуть іще говорити, а Я вже почую!
    <verse number="25" style="v"/>Вовк та вівця будуть пастися разом, і лев буде їсти солому, немов та худоба, а гадові хлібом його буде порох!... Вони не чинитимуть зла й вигубляти не будуть на всій святій Моїй горі, говорить Господь.
  </para>
  <chapter number="66" style="c"/>
  <para style="p">
    <verse number="1" style="v"/>Так говорить Господь: Небеса Мій престол, а земля то підніжок для ніг Моїх: який же то храм, що для Мене збудуєте ви, і яке ото місце Його відпочинку?
    <verse number="2" style="v"/>Таж усе це створила рука Моя, і так все це сталось, говорить Господь! І при тому дивлюсь Я на вбогого та на розбитого духом, і на тремтячого над Моїм словом.
    <verse number="3" style="v"/>Інакше хто ріже вола одночасно вбиває людину, приносить у жертву ягня переломлює шию собаці, дарунка приносить вживає свинячої крови, складає з кадила частину пригадувальну, одночасно божка благословить... Отак як дороги свої вони повибирали, і до гидот тих своїх уподобання чує душа їхня,
    <verse number="4" style="v"/>так виберу й Я їх на зведення, і предмета їхнього страху на них наведу, за те, що Я кликав і ніхто відповіді не давав, говорив Я й не чули вони, та чинили лихе в Моїх очах, і вибрали те, чого Я не жадав!...
    <verse number="5" style="v"/>Послухайте слова Господнього ті, що на слово Його тремтите: Кажуть ваші брати, що ненавидять вас, що вас ради Ймення Мого виганяють: Хай прославлений буде Господь, і ми вашу радість побачимо! Та будуть вони посоромлені!
    <verse number="6" style="v"/>Голос гомону з міста, голос із храму, це голос Господа, що заплату дає для Своїх ворогів!
    <verse number="7" style="v"/>Поки зазнала дрижання породу, вона породила, і поки прийшов її біль, то сина легенько вона привела...
    <verse number="8" style="v"/>Хто таке коли чув, і хто бачив таке? Чи зроджена буде земля в один день, чи народжений буде народ за одним разом? Бо як тільки зазнала Сіонська дочка породові дрижання, то синів своїх вже породила...
    <verse number="9" style="v"/>Чи Я допроваджу до породу, і не вчиню, щоб вона породила? говорить Господь. Чи Я, що чиню, щоб родила, і стримаю? каже твій Бог.
    <verse number="10" style="v"/>Радійте із Єрусалимом і тіштеся всі ним, хто його покохав! Втішайтесь ним радістю всі, що з-за нього в жалобі були!
    <verse number="11" style="v"/>Щоб ви ссали й наситилися з перс потіхи його, щоб ви ссали та розкошували із перс його слави!
    <verse number="12" style="v"/>Бо Господь каже так: Ось керую до нього Я мир, немов річку, і славу народів, немов той потік заливний: і ви будете ссати, і на руках вас носитимуть, і бавитимуть на колінах!
    <verse number="13" style="v"/>Як когось його ненька втішає, так вас Я потішу, і ви втішені будете Єрусалимом.
    <verse number="14" style="v"/>І побачите це, й серце ваше радітиме, й як трава молода, розцвітуть ваші кості! І в рабах Його пізнана буде Господня рука, і буде Він гніватися на Своїх ворогів.
    <verse number="15" style="v"/>Бо ось прийде Господь ув огні, а Його колесниці мов буря, щоб відплатити жаром гніву Свого, а погрози Свої полум'яним огнем!
    <verse number="16" style="v"/>Бо огнем та мечем Своїм буде судитись Господь з кожним тілом, і буде багато побитих від Господа...
    <verse number="17" style="v"/>А ті, хто освячується й очищає себе у поганських садках, один по одному, всередині, їдять м'ясо свиняче й гидоти та мишу, вони разом загинуть, говорить Господь!...
    <verse number="18" style="v"/>І Я знаю їхні вчинки та їхні думки, і прийду, щоб зібрати всі народи й язики, і прийдуть вони й Мою славу побачать!
    <verse number="19" style="v"/>І знака на них покладу, і пошлю урятованих з них до народів, у Таршіш, Пул, і Лул, в Мешех і Кос, у Тувал та Яван, в острови предалекі, що звістки про Мене не чули й не бачили слави Моєї, і звістять мою славу вони між народами!
    <verse number="20" style="v"/>І вони приведуть усіх ваших братів із народів усіх у дарунок для Господа на конях та на колесницях, і на фурах та мулах, та на верблюдах, на гору святу Мою, до Єрусалиму, говорить Господь, як приносять синове Ізраїлеві дарунка в посудині чистій до дому Господнього.
    <verse number="21" style="v"/>І візьму Я із них за священиків та за Левитів, говорить Господь.
    <verse number="22" style="v"/>Бо як небо нове та нова та земля, що вчиню, стануть перед обличчям Моїм, говорить Господь, так стоятимуть ваші нащадки та ваше ім'я!
    <verse number="23" style="v"/>І станеться, кожного новомісяччя в часі його, і щосуботи за часу її кожне тіло приходитиме, щоб вклонятися перед обличчям Моїм, говорить Господь.
    <verse number="24" style="v"/>І вийдуть вони та й побачать ті трупи людей, що відпали від Мене, бо їхня черва не помре й не погасне огонь їхній, і стануть вони за гидоту для кожного тіла!
  </para>
</usx>
