<?xml version="1.0" encoding="UTF-8"?>
<usx version="3.0">
  <book code="OBAD" style="id"/>
  <chapter number="1" style="c"/>
  <para style="p">
    <verse number="1" style="v"/>Видіння Овдія. Так сказав Господь Бог на Едом: Почули ми вістку від Господа, і посланий був між народів посол, щоб сказати: Уставайте, і станьмо на нього до бою!
    <verse number="2" style="v"/>Оце Я малим тебе дав між народи, ти дуже погорджений.
    <verse number="3" style="v"/>Гордість серця твого обманила тебе, який перебуваєш по щілинах скельних, у високім сидінні своїм, що говориш у серці своєму: Хто скине на землю мене?
    <verse number="4" style="v"/>Якщо б ти піднісся, немов той орел, і якщо б ти кубло своє склав поміж зорями, то й звідти Я скину тебе, промовляє Господь!
    <verse number="5" style="v"/>Чи ж до тебе злодії приходили, чи нічні ті грабіжники, такий ти понищений! чи ж вони не накрали б собі скільки треба? Якщо б до тебе прийшли збирачі винограду, чи ж вони не лишили б хоч вибірків?
    <verse number="6" style="v"/>Як Ісав перешуканий, як криївки його переглянені!
    <verse number="7" style="v"/>Аж до границі прогнали тебе, обманять тебе твої всі союзники, переможуть тебе твої приятелі! Ті, що хліб твій їдять, пастку розставлять на тебе, нема в тому розуму!
    <verse number="8" style="v"/>Чи ж не станеться це того дня, промовляє Господь, і вигублю Я мудреців із Едому, а розум з гори Ісавової?
    <verse number="9" style="v"/>І настрашене буде лицарство твоє, о Темане, щоб був витятий кожен з Ісава убивством.
    <verse number="10" style="v"/>Через насилля на Якова на брата твого сором покриє тебе, і ти витятий будеш навіки.
    <verse number="11" style="v"/>Того дня, коли став ти навпроти, того дня, як чужі полонили були його військо, і коли чужинці в його брами ввійшли і жереба кидали про Єрусалим, то й ти був, як один з них!
    <verse number="12" style="v"/>І тому не дивися на день свого брата, на день лиха його, і не тішся з Юдиних синів у день їхньої згуби, і не розкривай своїх уст у день утиску.
    <verse number="13" style="v"/>І не входь ти до брами народу Мого у день лиха його, і не приглядайся до зла його й ти в день нещастя його, і не простягайте своєї руки до багатства його в день нещастя його!
    <verse number="14" style="v"/>І на роздоріжжі не стій, щоб витинати його втікачів, і в день утиску не видавай його решток!
    <verse number="15" style="v"/>Бо близький день Господній над усіма народами, як зробив ти, то так і тобі буде зроблено: вернеться на твою голову чин твій!
    <verse number="16" style="v"/>Бо як ви пили на святій Моїй горі, так народи усі завжди питимуть! І будуть пити вони, і будуть хлептати, і стануть вони, немов їх не було.
    <verse number="17" style="v"/>А на Сіонській горі буде спасіння, і буде святою вона, і спадки свої вже посяде дім Яковів.
    <verse number="18" style="v"/>І дім Якова стане огнем, і дім Йосипа полум'ям, а дім Ісава соломою, і будуть палати вони проти них, і їх пожеруть, і останку не буде із дому Ісава, бо Господь це сказав.
    <verse number="19" style="v"/>І посядуть південні Ісавову гору, а мешканці долин филистимлян, і посядуть Єфремове поле та поле самарійське, а Веніямин Ґілеад.
    <verse number="20" style="v"/>А полонені війська Ізраїлевих синів заволодіють тим, що хананейське аж до Цорфату, а єрусалимські вигнанці в неволі, що в Сефараді, посядуть міста полудневі.
    <verse number="21" style="v"/>І спасителі прийдуть на гору Сіон, щоб гору Ісава судити, і царство Господнє настане!
  </para>
</usx>
