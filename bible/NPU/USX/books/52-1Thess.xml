<?xml version="1.0" encoding="UTF-8"?>
<usx version="3.0">
  <book code="1THESS" style="id"/>
  <chapter number="1" style="c"/>
  <para style="p">
    <verse number="1" style="v"/>Павло й Силуан та Тимофій до Церкви Солунської в Бозі Отці й Господі Ісусі Христі: благодать вам і мир!
    <verse number="2" style="v"/>Ми дякуємо Богові завжди за всіх вас, згадуючи вас у наших молитвах.
    <verse number="3" style="v"/>Ми згадуємо безперестанку про ваше діло віри, і про працю любови, і про терпіння надії на Господа нашого Ісуса Христа, перед Богом і Отцем нашим,
    <verse number="4" style="v"/>знаючи, Богом улюблені браття, про ваше обрання.
    <verse number="5" style="v"/>Бо наша Євангелія не була для вас тільки у слові, а й у силі, і в Дусі Святім, і з великим упевненням, як знаєте ви, які ми були поміж вами для вас.
    <verse number="6" style="v"/>І ви стали наслідувачі нам і Господеві, слово прийнявши в великому утискові з радістю Духа Святого,
    <verse number="7" style="v"/>так що ви стали взірцем для всіх віруючих у Македонії та в Ахаї.
    <verse number="8" style="v"/>Бо пронеслося Слово Господнє від вас не тільки в Македонії та в Ахаї, а й до кожного міста прийшла ваша віра в Бога, так що вам непотрібно казати чогось.
    <verse number="9" style="v"/>Вони бо звіщають про нас, який був прихід наш до вас, і як ви навернулись до Бога від ідолів, щоб служити живому й правдивому Богові,
    <verse number="10" style="v"/>і з неба очікувати Сина Його, що Його воскресив Він із мертвих, Ісуса, що визволює нас від майбутнього гніву.
  </para>
  <chapter number="2" style="c"/>
  <para style="p">
    <verse number="1" style="v"/>Самі бо ви знаєте, браття, прихід наш до вас, що не марний він був.
    <verse number="2" style="v"/>Та хоч ми натерпілися перед тим, і дізнали зневаги в Филипах, як знаєте, проте ми відважилися в нашім Бозі звіщати вам Божу Євангелію з великою боротьбою.
    <verse number="3" style="v"/>Бо покликання наше було не з обмани, ані з нечистости, ані від лукавства,
    <verse number="4" style="v"/>але, як Бог визнав нас гідними, щоб нам доручити Євангелію, ми говоримо так, не людям догоджуючи, але Богові, що випробовує наші серця.
    <verse number="5" style="v"/>Ми слова підлесливого не вживали ніколи, як знаєте, і не винні в зажерливості. Бог свідок тому!
    <verse number="6" style="v"/>Не шукаємо ми слави в людей, ані в вас, ані в інших.
    <verse number="7" style="v"/>Хоч могли ми потужними бути, як Христові апостоли, але ми серед вас були тихі, немов годувальниця та, яка доглядає дітей своїх.
    <verse number="8" style="v"/>Так бувши ласкаві до вас, хотіли ми вам передати не тільки Божу Євангелію, але й душі свої, бо були ви улюблені нам.
    <verse number="9" style="v"/>Бо ви пам'ятаєте, браття, наше струднення й утому: день і ніч ми робили, щоб жадного з вас не обтяжити, і проповідували вам Божу Євангелію.
    <verse number="10" style="v"/>Ви свідки та Бог, як свято, і праведно, і бездоганно поводилися ми між вами, віруючими!
    <verse number="11" style="v"/>Бож знаєте ви, як кожного з вас, немов батько дітей своїх власних,
    <verse number="12" style="v"/>просили ми вас, і намовлювали та показували, щоб ви гідно поводилися перед Богом, що покликав вас у Своє Царство та в славу.
    <verse number="13" style="v"/>Тому то й ми дякуємо Богові безперестанку, що, прийнявши почуте від нас Слово Боже, прийняли ви не як слово людське, але як правдиво то є Слово Боже, що й діє в вас, віруючих.
    <verse number="14" style="v"/>Бо стали ви, браття, наслідувачами Церквам Божим, що в Юдеї в Христі Ісусі, бо те саме і ви були витерпіли від своїх земляків, як і ті від юдеїв,
    <verse number="15" style="v"/>що вбили вони й Господа Ісуса, і пророків Його, і вигнали нас, і Богові не догоджають, і супротивні всім людям.
    <verse number="16" style="v"/>Вони забороняють нам говорити поганам, щоб спаслися, щоб тим доповняти їм завжди провини свої. Але Божий гнів їх спіткає вкінці!
    <verse number="17" style="v"/>А ми, браття, на короткий часок розлучившися з вами лицем, а не серцем, тим із більшим бажанням силкувались побачити ваше лице.
    <verse number="18" style="v"/>Тим то до вас ми хотіли прийти, я, Павло, раз і двічі, але сатана перешкодив був нам.
    <verse number="19" style="v"/>Бо хто нам надія, чи радість, чи вінок похвали? Хіба ж то й не ви перед Господом нашим Ісусом в Його приході?
    <verse number="20" style="v"/>Бо ви наша слава та радість!
  </para>
  <chapter number="3" style="c"/>
  <para style="p">
    <verse number="1" style="v"/>Тому то, не стерпівши більше, ми схотіли зостатися в Атенах самі,
    <verse number="2" style="v"/>і послали Тимофія, нашого брата й служителя Божого в Христовій Євангелії, щоб упевнити вас та потішити в вашій вірі,
    <verse number="3" style="v"/>щоб ані один не хитався в цім горі. Самі бо ви знаєте, що на те нас призначено.
    <verse number="4" style="v"/>Бо коли ми були в вас, то казали вам наперед, що маємо страждати, як і сталось, і знаєте ви.
    <verse number="5" style="v"/>Тому й я, не стерпівши більше, послав довідатись про вашу віру, щоб часом спокусник вас не спокусив, і труд наш не стався б даремний.
    <verse number="6" style="v"/>А тепер, як вернувся від вас Тимофій і приніс нам радісну звістку про віру та вашу любов, і що завжди ви маєте добру пам'ять про нас, і бажаєте бачити нас, як і ми вас,
    <verse number="7" style="v"/>через те ми потішились, браття, за вас, у всякому горі та в нашій нужді, ради вашої віри.
    <verse number="8" style="v"/>Бо тепер ми живемо, якщо в Господі ви стоїте!
    <verse number="9" style="v"/>Яку бо подяку ми можемо Богові дати за вас, за всю радість, що нею ми тішимося ради вас перед нашим Богом?
    <verse number="10" style="v"/>Ми вдень та вночі ревно молимося, щоб побачити ваше лице та доповнити те, чого не вистачає вашій вірі.
    <verse number="11" style="v"/>Сам же Бог і Отець наш, і Господь наш Ісус нехай вирівняє нашу дорогу до вас!
    <verse number="12" style="v"/>А в вас хай примножить Господь, і нехай збагатить вашу любов один до одного, і до всіх, як і наша є до вас!
    <verse number="13" style="v"/>Нехай Він зміцнить серця ваші невинними в святості перед Богом і нашим Отцем, при приході Господа нашого Ісуса з усіма святими Його!
  </para>
  <chapter number="4" style="c"/>
  <para style="p">
    <verse number="1" style="v"/>А далі, браття, просимо вас та благаємо в Господі Ісусі, щоб, як прийняли ви від нас, як належить поводитись вам та догоджувати Богові, як ви й поводитеся, щоб у тому ще більше зростали!
    <verse number="2" style="v"/>Бо ви знаєте, які вам накази дали ми Господом Ісусом.
    <verse number="3" style="v"/>Бо це воля Божа, освячення ваше: щоб ви береглись від розпусти,
    <verse number="4" style="v"/>щоб кожен із вас умів тримати начиння своє в святості й честі,
    <verse number="5" style="v"/>а не в пристрасній похоті, як і погани, що Бога не знають.
    <verse number="6" style="v"/>Щоб ніхто не кривдив і не визискував брата свого в якійбудь справі, бо месник Господь за все це, як і перше казали ми вам та засвідчили.
    <verse number="7" style="v"/>Бо покликав нас Бог не на нечистість, але на освячення.
    <verse number="8" style="v"/>Отож, хто оце відкидає, зневажає не людину, а Бога, що нам також дав Свого Духа Святого.
    <verse number="9" style="v"/>А про братолюбство немає потреби писати до вас, бо самі ви від Бога навчені любити один одного,
    <verse number="10" style="v"/>бо чините те всім братам у всій Македонії. Благаємо ж, браття, ми вас, щоб у цьому ще більш ви зростали,
    <verse number="11" style="v"/>і пильно дбали жити спокійно, займатися своїми справами та заробляти своїми руками, як ми вам наказували,
    <verse number="12" style="v"/>щоб ви перед чужими пристойно поводилися, і щоб ні від кого не залежали!
    <verse number="13" style="v"/>Не хочу ж я, браття, щоб не відали ви про покійних, щоб ви не сумували, як і інші, що надії не мають.
    <verse number="14" style="v"/>Коли бо ми віруємо, що Ісус був умер і воскрес, так і покійних через Ісуса приведе Бог із Ним.
    <verse number="15" style="v"/>Бо це ми вам кажемо словом Господнім, що ми, хто живе, хто полишений до приходу Господнього, ми не попередимо покійних.
    <verse number="16" style="v"/>Сам бо Господь із наказом, при голосі Архангола та при Божій сурмі зійде з неба, і перше воскреснуть умерлі в Христі,
    <verse number="17" style="v"/>потім ми, що живемо й зостались, будемо схоплені разом із ними на хмарах на зустріч Господню на повітрі, і так завсіди будемо з Господом.
    <verse number="18" style="v"/>Отож, потішайте один одного цими словами!
  </para>
  <chapter number="5" style="c"/>
  <para style="p">
    <verse number="1" style="v"/>А про часи та про пори, брати, не потрібно писати до вас,
    <verse number="2" style="v"/>бо самі ви докладно те знаєте, що прийде день Господній так, як злодій вночі.
    <verse number="3" style="v"/>Бо коли говоритимуть: Мир і безпечність, тоді несподівано прийде загибіль на них, як мука тієї, що носить в утробі, і вони не втечуть!
    <verse number="4" style="v"/>А ви, браття, не в темряві, щоб той день захопив вас, як злодій.
    <verse number="5" style="v"/>Бо ви всі сини світла й сини дня. Не належимо ми ночі, ні темряві.
    <verse number="6" style="v"/>Тож не будемо спати, як інші, а пильнуймо та будьмо тверезі!
    <verse number="7" style="v"/>Ті бо, що сплять сплять уночі, а ті, що напиваються вночі напиваються.
    <verse number="8" style="v"/>А ми, що належимо дневі, будьмо тверезі, зодягнувшися в броню віри й любови, та в шолом надії спасіння,
    <verse number="9" style="v"/>бо Бог нас не призначив на гнів, але щоб спасіння одержали Господом нашим Ісусом Христом,
    <verse number="10" style="v"/>що помер був за нас, щоб, чи пильнуємо ми чи спимо, укупі з Ним ми жили.
    <verse number="11" style="v"/>Утішайте тому один одного, і збудовуйте один одного, як і чините ви!
    <verse number="12" style="v"/>Благаємо ж, браття, ми вас, шануйте тих, що працюють між вами, і в вас старшинують у Господі, і навчають вас вони,
    <verse number="13" style="v"/>і в великій любові їх майте за їхню працю. Між собою заховуйте мир!
    <verse number="14" style="v"/>Благаємо ж, браття, ми вас: напоумляйте непорядних, потішайте малодушних, підтримуйте слабих, усім довготерпіть!
    <verse number="15" style="v"/>Глядіть, щоб ніхто нікому не віддавав злом за зло, але завжди дбайте про добро один для одного й для всіх!
    <verse number="16" style="v"/>Завжди радійте!
    <verse number="17" style="v"/>Безперестанку моліться!
    <verse number="18" style="v"/>Подяку складайте за все, бо така Божа воля про вас у Христі Ісусі.
    <verse number="19" style="v"/>Духа не вгашайте!
    <verse number="20" style="v"/>Не гордуйте пророцтвами!
    <verse number="21" style="v"/>Усе досліджуючи, тримайтеся доброго!
    <verse number="22" style="v"/>Стережіться лихого в усякому вигляді!
    <verse number="23" style="v"/>А Сам Бог миру нехай освятить вас цілком досконало, а непорушений дух ваш, і душа, і тіло нехай непорочно збережені будуть на прихід Господа нашого Ісуса Христа!
    <verse number="24" style="v"/>Вірний Той, Хто вас кличе, Він і вчинить оте!
    <verse number="25" style="v"/>Браття, моліться за нас!
    <verse number="26" style="v"/>Привітайте всю браттю святим поцілунком!
    <verse number="27" style="v"/>Заклинаю вас Господом, цього листа прочитати перед усіма братами!
    <verse number="28" style="v"/>Благодать Господа нашого Ісуса Христа нехай буде з вами. Амінь!
  </para>
</usx>
