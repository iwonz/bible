<?xml version="1.0" encoding="UTF-8"?>
<usx version="3.0">
  <book code="NAH" style="id"/>
  <chapter number="1" style="c"/>
  <para style="p">
    <verse number="1" style="v"/>Пророцтво на Ніневію. Книга видіння елкошейця Наума.
    <verse number="2" style="v"/>Палкий Бог, і мстивий Господь, Господь мстивий та лютий, Господь мстивий до тих, хто Його ненавидить, і пам'ятає про кривду Своїх ворогів.
    <verse number="3" style="v"/>Господь довготерпеливий і великої потуги, та очистити винного Він не очистить. Господь у бурі та в вихрі дорога Його, а хмара від стіп Його курява.
    <verse number="4" style="v"/>Як загнівається Він на море, то сушить його, і всі ріки висушує, в'яне Башан та Кармел, і в'яне та квітка Лівану.
    <verse number="5" style="v"/>Гори тремтять перед Ним, а підгірки топніють, перед обличчям Його трясеться земля та вселенна, та всі її мешканці.
    <verse number="6" style="v"/>Хто встоїть перед гнівом Його, і хто стане у полум'ї люті Його? Його шал виливається, мов той огонь, і розпадаються скелі від Нього!
    <verse number="7" style="v"/>Добрий Господь, пристановище Він у день утиску, і знає Він тих, хто на Нього надіється!
    <verse number="8" style="v"/>Але в зливі навальній Він зробить кінця між Його заколотниками, і ворогів зажене у темноту.
    <verse number="9" style="v"/>Що ви думаєте проти Господа? Бо Він зробить кінця, не постане два рази насильство.
    <verse number="10" style="v"/>Бо вони переплутані, наче той терен, і повпивались, немов би вином, вони будуть пожерті зовсім, мов солома суха!
    <verse number="11" style="v"/>З тебе вийшов задумуючий проти Господа лихо, радник нікчемний.
    <verse number="12" style="v"/>Так говорить Господь: Хоч були б найсильніші і дуже численні, та постинані будуть вони, та й минуться! І хоч Я тебе мучив, та мучити більше тебе вже не буду!
    <verse number="13" style="v"/>А тепер Я зламаю ярмо його, яке на тобі, і пута твої позриваю.
    <verse number="14" style="v"/>І накаже на тебе, Ашшуре, Господь: Більш не буде вже сіятися з твого ймення! З дому бога твого Я боввана та ідола витну, зроблю тобі гроба із них, бо ти став легковажений.
    <verse number="15" style="v"/>(2-1) Ось на горах ноги благовісника, що звіщає про мир: Святкуй, Юдо, свята свої, виконуй присяги свої, бо більше не буде нікчемний ходити по тобі, він витятий ввесь!
  </para>
  <chapter number="2" style="c"/>
  <para style="p">
    <verse number="1" style="v"/>(2-2) На тебе йде розпорошувач, твердині свої стережи, виглядай на дорогу, зміцняй свої стегна, міцно скріпи свою потугу,
    <verse number="2" style="v"/>(2-3) бо верне Господь велич Якова, як велич Ізраїля, що їхні спустошителі поруйнували, і понищили їхні виноградні галузки.
    <verse number="3" style="v"/>(2-4) Щит хоробрих його зачервонений, вояки в кармазині; блищить сталь у день зброєння їхнього на колесницях, хвилюються ратища.
    <verse number="4" style="v"/>(2-5) Колесниці шалено по вулицях мчать, по майданах гуркочуть, їхній вид немов полум'я те смолоскипів, літають вони, як ті блискавки.
    <verse number="5" style="v"/>(2-6) Він згадає шляхетних своїх, та спіткнуться вони у ході своїй; вони поспішають на мури її, і поставлена міцно будівля облоги.
    <verse number="6" style="v"/>(2-7) Брами річок відчиняються, а палата руйнується.
    <verse number="7" style="v"/>(2-8) І постановлено: буде оголена, відведеться в полон, а рабині її голоситимуть, мов ті голубки, що воркують на персах своїх.
    <verse number="8" style="v"/>(2-9) І Ніневія як саджавка водна, що води її відпливають. Стійте, стійте! Та немає нікого, хто б їх завернув!
    <verse number="9" style="v"/>(2-10) Розграбовуйте срібло, розграбовуйте золото, немає кінця наготовленому, багатству коштовних речей.
    <verse number="10" style="v"/>(2-11) Знищення та зруйнування й спустошення буде... І серце розтопиться, і ноги дрижатимуть, і корчі по крижах усіх, а обличчя їх всіх на червоно розпаляться.
    <verse number="11" style="v"/>(2-12) Де леговище левів, і для левчуків пасовище, що там ходив лев та левиця, та левеня, і ніхто не лякав?
    <verse number="12" style="v"/>(2-13) Лев грабував для своїх молодят і душив для левиць своїх він, і печери свої переповнював здобиччю, а лігва свої награбованим.
    <verse number="13" style="v"/>(2-14) Ось Я проти тебе, говорить Господь Саваот, і попалю серед диму твої колесниці, а твоїх левчуків поїсть меч, і повитинаю з землі грабування твої, і вже не почується голос твого посла.
  </para>
  <chapter number="3" style="c"/>
  <para style="p">
    <verse number="1" style="v"/>Горе місту цьому кровожерному, воно все неправда, воно повне насилля, грабіж не виходить із нього!
    <verse number="2" style="v"/>Чути свист батога, гуркіт колеса, і чвал коней, і колеснична гуркотнява,
    <verse number="3" style="v"/>і гін верхівця, і полум'я меча, і блиск ратища, і багато побитих, і мертвих велике число, і трупу немає кінця, і спотикатимуться об їхній труп,
    <verse number="4" style="v"/>це за многоту блудодійства розпусниці, привабно ласкавої, вправної в чарах, що народи за блуд свій вона продавала, а роди за чари свої.
    <verse number="5" style="v"/>Ось Я проти тебе, говорить Господь Саваот, і подолка твого підійму на обличчя твоє, і покажу Я твій сором народам, а царствам твій стид!
    <verse number="6" style="v"/>І кину на тебе огиди, і погордженою вчиню Я тебе, і зроблю Я тебе, мов позорище!
    <verse number="7" style="v"/>І станеться, кожен, хто вгледить тебе, від тебе втече та й прокаже: Пограбована Ніневія! Хто висловить їй співчуття? Звідки буду шукати тобі потішителів?
    <verse number="8" style="v"/>Чи краща ти від Но-Амона, що сидить серед рік, вода коло нього, що вал його море, від моря його мур?
    <verse number="9" style="v"/>Етіопія сила його, і Єгипет, і не має кінця. Пут та лівійці були тобі в поміч,
    <verse number="10" style="v"/>та й він на вигнання пішов, у полон... А діти його порозбивані на роздоріжжі всіх вулиць, і кидали жереб про славних його, й всі вельможі його у кайдани закуті.
    <verse number="11" style="v"/>Уп'єшся і ти, будеш схована, твердині від ворога будеш шукати і ти!
    <verse number="12" style="v"/>Всі фортеці твої, мов ті фіґи з доспілими овочами: коли затрясуться, то падають в уста того, хто їх їсть.
    <verse number="13" style="v"/>Ось народ твій немов ті жінки серед тебе: вони повідчиняють твоїм ворогам брами краю твого, огонь пожере твої засуви.
    <verse number="14" style="v"/>Води на облогу собі набери, твердині свої позміцняй, увійди до болота та в глині топчись, форму на цеглу візьми міцно в руку.
    <verse number="15" style="v"/>Там огонь тебе з'їсть, посіче тебе меч, пожеруть тебе, наче та гусінь. Стань численна, як гусінь, стань численна, немов сарана,
    <verse number="16" style="v"/>понамножуй купців своїх більше від зірок небесних, але гусінь та знищить тебе й полетить!
    <verse number="17" style="v"/>Вельможні твої немов та сарана, гетьмани твої мов мошва, що гніздиться по стінах в день холоду, але сонце засвітить і вони помандрують, і не пізнане буде те місце, де вони пробували.
    <verse number="18" style="v"/>Твої пастирі, царю асирійський, поснули, лежать вельможі твої, твій народ розпорошивсь по горах, і немає кому позбирати його.
    <verse number="19" style="v"/>Нема ліку для лиха твого, рана твоя невигойна! Всі, що звістку про тебе почують, заплещуть у долоні на тебе, бо над ким твоє зло не ходило постійно?
  </para>
</usx>
