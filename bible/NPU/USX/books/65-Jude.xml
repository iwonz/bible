<?xml version="1.0" encoding="UTF-8"?>
<usx version="3.0">
  <book code="JUDE" style="id"/>
  <chapter number="1" style="c"/>
  <para style="p">
    <verse number="1" style="v"/>Юда, раб Ісуса Христа, а брат Якова, покликаним, улюбленим у Бозі Отці та збереженим Ісусом Христом:
    <verse number="2" style="v"/>милість вам, і мир, і любов хай примножиться!
    <verse number="3" style="v"/>Улюблені, всяке дбання чинивши писати до вас про наше спільне спасіння, я признав за потрібне писати до вас, благаючи боротись за віру, раз дану святим.
    <verse number="4" style="v"/>Бо крадькома повходили деякі люди, на цей осуд віддавна призначені, безбожні, що благодать нашого Бога обертають у розпусту, і відкидаються єдиного Владики і Господа нашого Ісуса Христа.
    <verse number="5" style="v"/>А я хочу нагадати вам, що раз усе знаєте, що Господь визволив людей від землі єгипетської, а згодом вигубив тих, хто не вірував.
    <verse number="6" style="v"/>І Анголів, що не зберегли початкового стану свого, але кинули житло своє, Він зберіг у вічних кайданах під темрявою на суд великого дня.
    <verse number="7" style="v"/>Як Содом і Гоморра та міста коло них, що таким самим способом чинили перелюб та ходили за іншим тілом, понесли кару вічного огню, і поставлені в приклад,
    <verse number="8" style="v"/>так само буде й цим сновидам, що опоганюють тіло, погорджують владами, зневажають слави.
    <verse number="9" style="v"/>І сам Архангол Михаїл, коли сперечався з дияволом і говорив про Мойсеєве тіло, не наважився винести суду зневажливого, а сказав: Хай Господь докорить тобі!
    <verse number="10" style="v"/>А ці зневажають, чого не знають; а що знають із природи, як німа звірина, то й у тому псуються.
    <verse number="11" style="v"/>Горе їм, бо пішли вони дорогою Каїновою, і попали в обману Валаамової заплати, і загинули в бунті Корея!
    <verse number="12" style="v"/>Вони скелі підводні на ваших вечерях любови, бо з вами без страху їдять та себе попасають; хмари безводні, що носяться вітром; осінні дерева безплідні, двічі померлі, викорінені;
    <verse number="13" style="v"/>люті хвилі морські, що з піною викидають власний сором; зорі блудні, що для них морок темряви бережеться повік.
    <verse number="14" style="v"/>Про них же звіщав був Енох, сьомий від Адама, і казав: Ось іде Господь зо Своїми десятками тисяч святих,
    <verse number="15" style="v"/>щоб суд учинити над усіма, і винуватити всіх безбожних за всі вчинки безбожности їхньої, що безбожно накоїли, та за всі жорстокі слова, що їх говорили на Нього безбожні грішники.
    <verse number="16" style="v"/>Це ремствувачі, незадоволені з долі своєї, що ходять у своїх пожадливостях, а уста їхні говорять чванливе; вони вихваляють особи для зиску!
    <verse number="17" style="v"/>А ви, улюблені, згадуйте слова, що їх давніше казали апостоли Господа нашого Ісуса Христа,
    <verse number="18" style="v"/>які вам говорили: За останнього часу будуть глузії, що ходитимуть за своїми пожадливостями та безбожністю.
    <verse number="19" style="v"/>Це ті, хто відлучується від єдности, тілесні, що духа не мають.
    <verse number="20" style="v"/>А ви, улюблені, будуйте себе найсвятішою вашою вірою, моліться Духом Святим,
    <verse number="21" style="v"/>бережіть себе самих у Божій любові, і чекайте милости Господа нашого Ісуса Христа для вічного життя.
    <verse number="22" style="v"/>І до одних, хто вагається, будьте милостиві,
    <verse number="23" style="v"/>спасайте і виривайте з огню, а до інших будьте милосердні зо страхом, і ненавидьте навіть одежу, опоганену від тіла!
    <verse number="24" style="v"/>А Тому, Хто може вас зберегти від упадку, і поставити перед Своєю славою непорочними в радості,
    <verse number="25" style="v"/>Єдиному премудрому Богові, Спасителеві нашому через Ісуса Христа, Господа нашого, слава, могутність, сила та влада перше всього віку, і тепер, і на всі віки! Амінь.
  </para>
</usx>
