<?xml version="1.0" encoding="UTF-8"?>
<usx version="3.0">
  <book code="EPH" style="id"/>
  <chapter number="1" style="c"/>
  <para style="p">
    <verse number="1" style="v"/>Павло, з волі Божої апостол Христа Ісуса, святим, що в Ефесі, і вірним у Христі Ісусі,
    <verse number="2" style="v"/>нехай буде вам благодать та мир від Бога, Отця нашого, і Господа Ісуса Христа!
    <verse number="3" style="v"/>Благословенний Бог і Отець Господа нашого Ісуса Христа, що нас у Христі поблагословив усяким благословенням духовним у небесах,
    <verse number="4" style="v"/>так як вибрав у Ньому Він нас перше заложення світу, щоб були перед Ним ми святі й непорочні, у любові,
    <verse number="5" style="v"/>призначивши наперед, щоб нас усиновити для Себе Ісусом Христом, за вподобанням волі Своєї,
    <verse number="6" style="v"/>на хвалу слави благодаті Своєї, якою Він обдарував нас в Улюбленім,
    <verse number="7" style="v"/>що маємо в Ньому відкуплення кров'ю Його, прощення провин, через багатство благодаті Його,
    <verse number="8" style="v"/>яку Він намножив у нас у всякій премудрості й розважності,
    <verse number="9" style="v"/>об'явивши нам таємницю волі Своєї за Своїм уподобанням, яке постановив у Самому Собі,
    <verse number="10" style="v"/>для урядження виповнення часів, щоб усе об'єднати в Христі, що на небі, і що на землі.
    <verse number="11" style="v"/>У Нім, що в Нім стали ми й спадкоємцями, бувши призначені наперед постановою Того, Хто все чинить за радою волі Своєї,
    <verse number="12" style="v"/>щоб на хвалу Його слави були ми, що перше надіялися на Христа.
    <verse number="13" style="v"/>У Ньому й ви, як почули були слово істини, Євангелію спасіння свого, та в Нього й увірували, запечатані стали Святим Духом обітниці,
    <verse number="14" style="v"/>Який є завдаток нашого спадку, на викуп здобутого, на хвалу Його слави!
    <verse number="15" style="v"/>Тому й я, прочувши про вашу віру в Господа Ісуса, і про любов до всіх святих,
    <verse number="16" style="v"/>не перестаю за вас дякувати, і в молитвах своїх за вас згадую,
    <verse number="17" style="v"/>щоб Бог Господа нашого Ісуса Христа, Отець слави, дав вам Духа премудрости та відкриття для пізнання Його,
    <verse number="18" style="v"/>просвітив очі вашого серця, щоб ви зрозуміли, до якої надії Він вас закликає, і який багатий Його славний спадок у святих,
    <verse number="19" style="v"/>і яка безмірна велич Його сили в нас, що віруємо за виявленням потужної сили Його,
    <verse number="20" style="v"/>яку виявив Він у Христі, воскресивши із мертвих Його, і посадивши на небі праворуч Себе,
    <verse number="21" style="v"/>вище від усякого уряду, і влади, і сили, і панування, і всякого ймення, що назване не тільки в цім віці, але й у майбутньому.
    <verse number="22" style="v"/>І все впокорив Він під ноги Йому, і Його дав найвище за все за Голову Церкви,
    <verse number="23" style="v"/>а вона Його тіло, повня Того, що все всім наповняє!
  </para>
  <chapter number="2" style="c"/>
  <para style="p">
    <verse number="1" style="v"/>І вас, що мертві були через ваші провини й гріхи,
    <verse number="2" style="v"/>в яких ви колись проживали за звичаєм віку цього, за волею князя, що панує в повітрі, духа, що працює тепер у неслухняних,
    <verse number="3" style="v"/>між якими й усі ми проживали колись у пожадливостях нашого тіла, як чинили волю тіла й думок, і з природи були дітьми гніву, як і інші,
    <verse number="4" style="v"/>Бог же, багатий на милосердя, через Свою превелику любов, що нею Він нас полюбив,
    <verse number="5" style="v"/>і нас, що мертві були через прогріхи, оживив разом із Христом, спасені ви благодаттю,
    <verse number="6" style="v"/>і разом із Ним воскресив, і разом із Ним посадив на небесних місцях у Христі Ісусі,
    <verse number="7" style="v"/>щоб у наступних віках показати безмірне багатство благодаті Своєї в добрості до нас у Христі Ісусі.
    <verse number="8" style="v"/>Бо спасені ви благодаттю через віру, а це не від вас, то дар Божий,
    <verse number="9" style="v"/>не від діл, щоб ніхто не хвалився.
    <verse number="10" style="v"/>Бо ми Його твориво, створені в Христі Ісусі на добрі діла, які Бог наперед приготував, щоб ми в них перебували.
    <verse number="11" style="v"/>Отож, пам'ятайте, що ви, колись тілом погани, що вас так звані рукотворно обрізані на тілі звуть необрізаними,
    <verse number="12" style="v"/>що ви того часу були без Христа, відлучені від громади ізраїльської, і чужі заповітам обітниці, не мавши надії й без Бога на світі.
    <verse number="13" style="v"/>А тепер у Христі Ісусі ви, що колись далекі були, стали близькі Христовою кров'ю.
    <verse number="14" style="v"/>Він бо наш мир, що вчинив із двох одне й зруйнував серединну перегороду, ворожнечу, Своїм тілом,
    <verse number="15" style="v"/>Він Своєю наукою знищив Закона заповідей, щоб з обох збудувати Собою одного нового чоловіка, мир чинивши,
    <verse number="16" style="v"/>і хрестом примирити із Богом обох в однім тілі, ворожнечу на ньому забивши.
    <verse number="17" style="v"/>І, прийшовши, Він благовістив мир вам, далеким, і мир близьким,
    <verse number="18" style="v"/>бо обоє Ним маємо приступ у Дусі однім до Отця.
    <verse number="19" style="v"/>Отже, ви вже не чужі й не приходьки, а співгорожани святим, і домашні для Бога,
    <verse number="20" style="v"/>збудовані на основі апостолів і пророків, де наріжним каменем є Сам Ісус Христос,
    <verse number="21" style="v"/>що на ньому вся будівля, улад побудована, росте в святий храм у Господі,
    <verse number="22" style="v"/>що на ньому і ви разом будуєтеся Духом на оселю Божу.
  </para>
  <chapter number="3" style="c"/>
  <para style="p">
    <verse number="1" style="v"/>Через це я, Павло, є в'язень Ісуса Христа за вас, поган,
    <verse number="2" style="v"/>якщо ви тільки чули про зарядження Божої благодаті, що для вас мені дана.
    <verse number="3" style="v"/>Бо мені відкриттям об'явилась була таємниця, як писав я вам коротко вище,
    <verse number="4" style="v"/>з чого можете ви, читаючи, пізнати моє розуміння таємниці Христової.
    <verse number="5" style="v"/>А вона за інших поколінь не була оголошена людським синам, як відкрилась тепер через Духа Його святим апостолам і пророкам,
    <verse number="6" style="v"/>що погани співспадкоємці, і одне тіло, і співучасники Його обітниці в Христі Ісусі через Євангелію,
    <verse number="7" style="v"/>якій служителем я став через дар благодаті Божої, що дана мені чином сили Його.
    <verse number="8" style="v"/>Мені, найменшому від усіх святих, дана була оця благодать, благовістити поганам недосліджене багатство Христове,
    <verse number="9" style="v"/>та висвітлити, що то є зарядження таємниці, яка від віків захована в Бозі, Який створив усе,
    <verse number="10" style="v"/>щоб тепер через Церкву була оголошена початкам та владам на небі найрізніша мудрість Божа,
    <verse number="11" style="v"/>за відвічної постанови, яку Він учинив у Христі Ісусі, Господі нашім,
    <verse number="12" style="v"/>в Якім маємо відвагу та доступ у надії через віру в Нього.
    <verse number="13" style="v"/>Тому то благаю я вас не занепадати духом через терпіння моє через вас, бо воно ваша слава.
    <verse number="14" style="v"/>Для того схиляю коліна свої перед Отцем,
    <verse number="15" style="v"/>що від Нього має ймення кожен рід на небі й на землі,
    <verse number="16" style="v"/>щоб Він дав вам за багатством слави Своєї силою зміцнитися через Духа Його в чоловікові внутрішнім,
    <verse number="17" style="v"/>щоб Христос через віру замешкав у ваших серцях, щоб ви, закорінені й основані в любові,
    <verse number="18" style="v"/>змогли зрозуміти зо всіма святими, що то ширина й довжина, і глибина й вишина,
    <verse number="19" style="v"/>і пізнати Христову любов, яка перевищує знання, щоб були ви наповнені всякою повнотою Божою.
    <verse number="20" style="v"/>А Тому, Хто може зробити значно більш над усе, чого просимо або думаємо, силою, що діє в нас,
    <verse number="21" style="v"/>Тому слава в Церкві та в Христі Ісусі на всі покоління на вічні віки. Амінь.
  </para>
  <chapter number="4" style="c"/>
  <para style="p">
    <verse number="1" style="v"/>Отож, благаю вас я, в'язень у Господі, щоб ви поводилися гідно покликання, що до нього покликано вас,
    <verse number="2" style="v"/>зо всякою покорою та лагідністю, з довготерпінням, у любові терплячи один одного,
    <verse number="3" style="v"/>пильнуючи зберігати єдність духа в союзі миру.
    <verse number="4" style="v"/>Одне тіло, один дух, як і були ви покликані в одній надії вашого покликання.
    <verse number="5" style="v"/>Один Господь, одна віра, одне хрищення,
    <verse number="6" style="v"/>один Бог і Отець усіх, що Він над усіма, і через усіх, і в усіх.
    <verse number="7" style="v"/>А кожному з нас дана благодать у міру дару Христового.
    <verse number="8" style="v"/>Тому й сказано: Піднявшися на висоту, Ти полонених набрав і людям дав дари!
    <verse number="9" style="v"/>А те, що піднявся був, що то, як не те, що перше й зійшов був до найнижчих місць землі?
    <verse number="10" style="v"/>Хто зійшов був, Той саме й піднявся високо над усі небеса, щоб наповнити все.
    <verse number="11" style="v"/>І Він, отож, настановив одних за апостолів, одних за пророків, а тих за благовісників, а тих за пастирів та вчителів,
    <verse number="12" style="v"/>щоб приготувати святих на діло служби для збудування тіла Христового,
    <verse number="13" style="v"/>аж поки ми всі не досягнемо з'єднання віри й пізнання Сина Божого, Мужа досконалого, у міру зросту Христової повноти,
    <verse number="14" style="v"/>щоб більш не були ми малолітками, що хитаються й захоплюються від усякого вітру науки за людською оманою та за лукавством до хитрого блуду,
    <verse number="15" style="v"/>щоб були ми правдомовні в любові, і в усьому зростали в Нього, а Він Голова, Христос.
    <verse number="16" style="v"/>А з Нього все тіло, складене й зв'язане всяким допомічним суглобом, у міру чинности кожного окремого члена, чинить зріст тіла на будування самого себе любов'ю.
    <verse number="17" style="v"/>Отже, говорю я це й свідкую в Господі, щоб ви більш не поводилися, як поводяться погани в марноті свого розуму,
    <verse number="18" style="v"/>вони запаморочені розумом, відчужені від життя Божого за неуцтво, що в них, за стверділість їхніх сердець,
    <verse number="19" style="v"/>вони отупіли й віддалися розпусті, щоб чинити всяку нечисть із зажерливістю.
    <verse number="20" style="v"/>Але ви не так пізнали Христа,
    <verse number="21" style="v"/>якщо ви чули про Нього, і навчилися в Нім, бо правда в Ісусі,
    <verse number="22" style="v"/>щоб відкинути, за першим поступованням, старого чоловіка, який зотліває в звабливих пожадливостях,
    <verse number="23" style="v"/>та відновлятися духом вашого розуму,
    <verse number="24" style="v"/>і зодягнутися в нового чоловіка, створеного за Богом у справедливості й святості правди.
    <verse number="25" style="v"/>Тому то, неправду відкинувши, говоріть кожен правду до свого ближнього, бо ми члени один для одного.
    <verse number="26" style="v"/>Гнівайтеся, та не грішіть, сонце нехай не заходить у вашому гніві,
    <verse number="27" style="v"/>і місця дияволові не давайте!
    <verse number="28" style="v"/>Хто крав, нехай більше не краде, а краще нехай працює та чинить руками своїми добро, щоб мати подати нужденному.
    <verse number="29" style="v"/>Нехай жадне слово гниле не виходить із уст ваших, але тільки таке, що добре на потрібне збудування, щоб воно подало благодать тим, хто чує.
    <verse number="30" style="v"/>І не засмучуйте Духа Святого Божого, Яким ви запечатані на день викупу.
    <verse number="31" style="v"/>Усяке подратування, і гнів, і лютість, і крик, і лайка нехай буде взято від вас разом із усякою злобою.
    <verse number="32" style="v"/>А ви один до одного будьте ласкаві, милостиві, прощаючи один одному, як і Бог через Христа вам простив!
  </para>
  <chapter number="5" style="c"/>
  <para style="p">
    <verse number="1" style="v"/>Отже, будьте наслідувачами Богові, як улюблені діти,
    <verse number="2" style="v"/>і поводьтеся в любові, як і Христос полюбив вас, і видав за нас Самого Себе, як дар і жертву Богові на приємні пахощі.
    <verse number="3" style="v"/>А розпуста та нечисть усяка й зажерливість нехай навіть не згадуються поміж вами, як личить святим,
    <verse number="4" style="v"/>і гидота, і марнословство або жарти, що непристойні вам, але краще дякування.
    <verse number="5" style="v"/>Знайте бо це, що жаден розпусник, чи нечистий, або зажерливий, що він ідолянин, не має спадку в Христовому й Божому Царстві!
    <verse number="6" style="v"/>Нехай вас не зводить ніхто словами марнотними, бо гнів Божий приходить за них на неслухняних,
    <verse number="7" style="v"/>тож не будьте їм спільниками!
    <verse number="8" style="v"/>Ви бо були колись темрявою, тепер же ви світло в Господі, поводьтеся, як діти світла,
    <verse number="9" style="v"/>бо плід світла знаходиться в кожній добрості, і праведності, і правді.
    <verse number="10" style="v"/>Допевняйтеся, що приємне для Господа,
    <verse number="11" style="v"/>і не беріть участи в неплідних ділах темряви, а краще й докоряйте.
    <verse number="12" style="v"/>Бо соромно навіть казати про те, що роблять вони потаємно!
    <verse number="13" style="v"/>Усе ж те, що світлом докоряється, стає явне, бо все, що явне стає, то світло.
    <verse number="14" style="v"/>Через це то й говорить: Сплячий, вставай, і воскресни із мертвих, і Христос освітлить тебе!
    <verse number="15" style="v"/>Отож, уважайте, щоб поводитися обережно, не як немудрі, але як мудрі,
    <verse number="16" style="v"/>використовуючи час, дні бо лукаві!
    <verse number="17" style="v"/>Через це не будьте нерозумні, але розумійте, що є воля Господня.
    <verse number="18" style="v"/>І не впивайтесь вином, в якому розпуста, але краще наповнюйтесь Духом,
    <verse number="19" style="v"/>розмовляючи поміж собою псалмами, і гімнами, і піснями духовними, співаючи й граючи в серці своєму для Господа,
    <verse number="20" style="v"/>дякуючи завжди за все Богові й Отцеві в Ім'я Господа нашого Ісуса Христа,
    <verse number="21" style="v"/>корячися один одному у Христовім страху.
    <verse number="22" style="v"/>Дружини, коріться своїм чоловікам, як Господеві,
    <verse number="23" style="v"/>бо чоловік голова дружини, як і Христос Голова Церкви, Сам Спаситель тіла!
    <verse number="24" style="v"/>І як кориться Церква Христові, так і дружини своїм чоловікам у всьому.
    <verse number="25" style="v"/>Чоловіки, любіть своїх дружин, як і Христос полюбив Церкву, і віддав за неї Себе,
    <verse number="26" style="v"/>щоб її освятити, очистивши водяним купелем у слові,
    <verse number="27" style="v"/>щоб поставити її Собі славною Церквою, що не має плями чи вади, чи чогось такого, але щоб була свята й непорочна!
    <verse number="28" style="v"/>Чоловіки повинні любити дружин своїх так, як власні тіла, бо хто любить дружину свою, той любить самого себе.
    <verse number="29" style="v"/>Бо ніколи ніхто не зненавидів власного тіла, а годує та гріє його, як і Христос Церкву,
    <verse number="30" style="v"/>бо ми члени Тіла Його від тіла Його й від костей Його!
    <verse number="31" style="v"/>Покине тому чоловік батька й матір, і пристане до дружини своєї, і будуть обоє вони одним тілом.
    <verse number="32" style="v"/>Ця таємниця велика, а я говорю про Христа та про Церкву!
    <verse number="33" style="v"/>Отже, нехай кожен зокрема із вас любить так свою дружину, як самого себе, а дружина нехай боїться свого чоловіка!
  </para>
  <chapter number="6" style="c"/>
  <para style="p">
    <verse number="1" style="v"/>Діти, слухайтеся своїх батьків у Господі, бо це справедливе!
    <verse number="2" style="v"/>Шануй свого батька та матір це перша заповідь з обітницею,
    <verse number="3" style="v"/>щоб добре велося тобі, і щоб ти був на землі довголітній!
    <verse number="4" style="v"/>А батьки, не дратуйте дітей своїх, а виховуйте їх в напоминанні й остереженні Божому!
    <verse number="5" style="v"/>Раби, слухайтеся тілесних панів зо страхом і тремтінням у простоті серця вашого, як Христа!
    <verse number="6" style="v"/>Не працюйте тільки про людське око, немов чоловіковгодники, а як раби Христові, чиніть від душі волю Божу,
    <verse number="7" style="v"/>служіть із зичливістю, немов Господеві, а не людям!
    <verse number="8" style="v"/>Знайте, що кожен, коли зробить що добре, те саме одержить від Господа, чи то раб, чи то вільний.
    <verse number="9" style="v"/>А пани, чиніть їм те саме, занехаюйте погрози, знайте, що для вас і для них є на небі Господь, а Він на обличчя не дивиться!
    <verse number="10" style="v"/>Нарешті, мої брати, зміцняйтеся Господом та могутністю сили Його!
    <verse number="11" style="v"/>Зодягніться в повну Божу зброю, щоб могли ви стати проти хитрощів диявольських.
    <verse number="12" style="v"/>Бо ми не маємо боротьби проти крови та тіла, але проти початків, проти влади, проти світоправителів цієї темряви, проти піднебесних духів злоби.
    <verse number="13" style="v"/>Через це візьміть повну Божу зброю, щоб могли ви дати опір дня злого, і, все виконавши, витримати.
    <verse number="14" style="v"/>Отже, стійте, підперезавши стегна свої правдою, і зодягнувшись у броню праведности,
    <verse number="15" style="v"/>і взувши ноги в готовість Євангелії миру.
    <verse number="16" style="v"/>А найбільш над усе візьміть щита віри, яким зможете погасити всі огненні стріли лукавого.
    <verse number="17" style="v"/>Візьміть і шолома спасіння, і меча духовного, який є Слово Боже.
    <verse number="18" style="v"/>Усякою молитвою й благанням кожного часу моліться духом, а для того пильнуйте з повною витривалістю та молитвою за всіх святих,
    <verse number="19" style="v"/>і за мене, щоб дане було мені слово відкрити уста свої, і зо сміливістю провіщати таємницю Євангелії,
    <verse number="20" style="v"/>для якої посол я в кайданах, щоб сміливо про неї звіщати, як належить мені.
    <verse number="21" style="v"/>А щоб знали і ви щось про мене, та що я роблю, то все вам розповість Тихик, улюблений брат і в Господі вірний служитель,
    <verse number="22" style="v"/>якого послав я до вас на це саме, щоб довідалися ви про нас, і щоб ваші серця він потішив.
    <verse number="23" style="v"/>Мир братам і любов із вірою від Бога Отця й Господа Ісуса Христа!
    <verse number="24" style="v"/>Благодать зо всіма, що незмінно люблять Господа нашого Ісуса Христа! Амінь.
  </para>
</usx>
