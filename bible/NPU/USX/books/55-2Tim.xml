<?xml version="1.0" encoding="UTF-8"?>
<usx version="3.0">
  <book code="2TIM" style="id"/>
  <chapter number="1" style="c"/>
  <para style="p">
    <verse number="1" style="v"/>Павло, з волі Божої апостол Христа Ісуса, за обітницею життя, що в Христі Ісусі,
    <verse number="2" style="v"/>до Тимофія, сина улюбленого: благодать, милість, мир від Бога Отця й Христа Ісуса, Господа нашого!
    <verse number="3" style="v"/>Дякую Богові, Якому служу від предків чистим сумлінням, що тебе пам'ятаю я завжди в молитвах своїх день і ніч.
    <verse number="4" style="v"/>Я бажаю побачити тебе, пам'ятаючи сльози твої, щоб наповнитись радістю.
    <verse number="5" style="v"/>Я приводжу на пам'ять собі твою нелицемірну віру, що перше була оселилася в бабі твоїй Лоіді та в твоїй матері Евнікії; певен же я, що й у тобі вона оселилась.
    <verse number="6" style="v"/>З цієї причини я нагадую тобі, що ти розгрівав Божого дара, який у тобі через покладання рук моїх.
    <verse number="7" style="v"/>Бо не дав нам Бог духа страху, але сили, і любови, і здорового розуму.
    <verse number="8" style="v"/>Тож, не соромся засвідчення Господа нашого, ні мене, Його в'язня, але страждай з Євангелією за силою Бога,
    <verse number="9" style="v"/>що нас спас і покликав святим покликом, не за наші діла, але з волі Своєї та з благодаті, що нам дана в Христі Ісусі попереду вічних часів.
    <verse number="10" style="v"/>А тепер об'явилась через з'явлення Спасителя нашого Христа Ісуса, що й смерть зруйнував, і вивів на світло життя та нетління Євангелією,
    <verse number="11" style="v"/>що для неї я був настановлений за проповідника, апостола й учителя.
    <verse number="12" style="v"/>З цієї причини й терплю я оце, але не соромлюсь, бо знаю, в Кого я ввірував та впевнився, що має Він силу заховати на той день заставу мою.
    <verse number="13" style="v"/>Май же за взір здорових слів ті, які від мене почув ти у вірі й любові, що в Христі Ісусі вона.
    <verse number="14" style="v"/>Добро припоручене стережи Святим Духом, що в нас пробуває.
    <verse number="15" style="v"/>Ти знаєш оце, що відвернулись від мене всі, хто в Азії, а між ними Фігел та Гермоген.
    <verse number="16" style="v"/>Хай Господь подасть милосердя Онисифоровому дому, бо він часто мене підкріпляв і кайданів моїх не соромився.
    <verse number="17" style="v"/>А коли він до Риму прибув, шукав мене пильно й знайшов,
    <verse number="18" style="v"/>хай Господь йому дасть знайти милість від Господа в день той, скільки ж він послужив був в Ефесі мені, ти відаєш краще!
  </para>
  <chapter number="2" style="c"/>
  <para style="p">
    <verse number="1" style="v"/>Отож, сину мій, зміцняйся в благодаті, що в Христі Ісусі вона!
    <verse number="2" style="v"/>А що чув ти від мене при багатьох свідках, те передай вірним людям, що будуть спроможні й інших навчити.
    <verse number="3" style="v"/>А ти терпи лихо, як добрий вояк Христа Ісуса!
    <verse number="4" style="v"/>Бо жаден вояк не в'яжеться в справи життя, аби догодити тому, хто військо збирає.
    <verse number="5" style="v"/>А як хто йде на змаги, то вінка не одержує, якщо незаконно змагається.
    <verse number="6" style="v"/>Трудящому хліборобові належиться першому покуштувати з плоду.
    <verse number="7" style="v"/>Розумій, що я говорю. А Господь нехай дасть тобі розум у всьому.
    <verse number="8" style="v"/>Пам'ятай про Ісуса Христа з насіння Давидового, що воскрес із мертвих, за моєю Євангелією,
    <verse number="9" style="v"/>за яку я терплю муки аж до ув'язнення, як той злочинець. Але Слова Божого не ув'язнити!
    <verse number="10" style="v"/>Через це переношу я все ради вибраних, щоб і вони доступили спасіння, що в Христі Ісусі, зо славою вічною.
    <verse number="11" style="v"/>Вірне слово: коли разом із Ним ми померли, то й житимемо разом із Ним!
    <verse number="12" style="v"/>А коли терпимо, то будемо разом також царювати. А коли відцураємось, то й Він відцурається нас!
    <verse number="13" style="v"/>А коли ми невірні, зостається Він вірним, бо не може зректися Самого Себе!
    <verse number="14" style="v"/>Нагадуй про це й заклинай перед Богом, щоб не сперечались словами, бо нінащо воно, хіба слухачам на руїну.
    <verse number="15" style="v"/>Силкуйся поставити себе перед Богом гідним, працівником бездоганним, що вірно навчає науки правди.
    <verse number="16" style="v"/>Стережися ж базікань марних, бо вони ще більше провадять до безбожности,
    <verse number="17" style="v"/>а їхнє слово, як рак, буде ширитися. Від таких Гіменей і Філіт,
    <verse number="18" style="v"/>що вони погрішилися в правді, казавши, що воскресіння було вже, і віру деяких руйнують.
    <verse number="19" style="v"/>Та однако стоїть міцна Божа основа та має печатку оцю: Господь знає тих, хто Його, та: Нехай від неправди відступиться всякий, хто Господнє Ім'я називає!
    <verse number="20" style="v"/>А в великому домі знаходиться посуд не тільки золотий та срібний, але й дерев'яний та глиняний, і одні посудини на честь, а другі на нечесть.
    <verse number="21" style="v"/>Отож, хто від цього очистить себе, буде посуд на честь, освячений, потрібний Володареві, приготований на всяке добре діло.
    <verse number="22" style="v"/>Стережися молодечих пожадливостей, тримайся правди, віри, любови, миру з тими, хто Господа кличе від чистого серця.
    <verse number="23" style="v"/>А від нерозумних та від невчених змагань ухиляйся, знавши, що вони родять сварки.
    <verse number="24" style="v"/>А раб Господній не повинен сваритись, але бути привітним до всіх, навчальним, до лиха терплячим,
    <verse number="25" style="v"/>що навчав би противників із лагідністю, чи Бог їм не дасть покаяння, щоб правду пізнати,
    <verse number="26" style="v"/>щоб визволитися від сітки диявола, що він уловив їх для роблення волі своєї.
  </para>
  <chapter number="3" style="c"/>
  <para style="p">
    <verse number="1" style="v"/>Знай же ти це, що останніми днями настануть тяжкі часи.
    <verse number="2" style="v"/>Будуть бо люди тоді самолюбні, грошолюбні, зарозумілі, горді, богозневажники, батькам неслухняні, невдячні, непобожні,
    <verse number="3" style="v"/>нелюбовні, запеклі, осудливі, нестримливі, жорстокі, ненависники добра,
    <verse number="4" style="v"/>зрадники, нахабні, бундючні, що більше люблять розкоші, аніж люблять Бога,
    <verse number="5" style="v"/>вони мають вигляд благочестя, але сили його відреклися. Відвертайсь від таких!
    <verse number="6" style="v"/>До них бо належать і ті, хто пролазить до хат та зводить жінок, гріхами обтяжених, ведених усякими пожадливостями,
    <verse number="7" style="v"/>що вони завжди вчаться, та ніколи не можуть прийти до пізнання правди.
    <verse number="8" style="v"/>Як Янній та Ямврій протиставилися були Мойсеєві, так і ці протиставляться правді, люди зіпсутого розуму, неуки щодо віри.
    <verse number="9" style="v"/>Та більше не матимуть успіху, бо всім виявиться їхній безум, як і з тими було.
    <verse number="10" style="v"/>Ти ж пішов услід за мною наукою, поступованням, заміром, вірою, витривалістю, любов'ю, терпеливістю,
    <verse number="11" style="v"/>переслідуваннями та стражданнями, що спіткали були мене в Антіохії, в Іконії, у Лістрах, такі переслідування переніс я, та Господь від усіх мене визволив.
    <verse number="12" style="v"/>Та й усі, хто хоче жити побожно у Христі Ісусі, будуть переслідувані.
    <verse number="13" style="v"/>А люди лихі та дурисвіти матимуть успіх у злому, зводячи й зведені бувши.
    <verse number="14" style="v"/>А ти в тім пробувай, чого тебе навчено, і що тобі звірено, відаючи тих, від кого навчився був ти.
    <verse number="15" style="v"/>І ти знаєш з дитинства Писання святе, що може зробити тебе мудрим на спасіння вірою в Христа Ісуса.
    <verse number="16" style="v"/>Усе Писання Богом надхнене, і корисне до навчання, до докору, до направи, до виховання в праведності,
    <verse number="17" style="v"/>щоб Божа людина була досконала, до всякого доброго діла готова.
  </para>
  <chapter number="4" style="c"/>
  <para style="p">
    <verse number="1" style="v"/>Отже, я свідкую тобі перед Богом і Христом Ісусом, що Він має судити живих і мертвих за Свого приходу та за Свого Царства.
    <verse number="2" style="v"/>Проповідуй Слово, допоминайся вчасно-невчасно, докоряй, забороняй, переконуй з терпеливістю та з наукою.
    <verse number="3" style="v"/>Настане бо час, коли здорової науки не будуть триматись, але за своїми пожадливостями виберуть собі вчителів, щоб вони їхні вуха влещували.
    <verse number="4" style="v"/>Вони слух свій від правди відвернуть та до байок нахиляться.
    <verse number="5" style="v"/>Але ти будь пильний у всьому, терпи лихо, виконуй працю благовісника, сповняй свою службу.
    <verse number="6" style="v"/>Бо я вже за жертву стаю, і час відходу мого вже настав.
    <verse number="7" style="v"/>Я змагався добрим змагом, свій біг закінчив, віру зберіг.
    <verse number="8" style="v"/>Наостанку мені призначається вінок праведности, якого мені того дня дасть Господь, Суддя праведний; і не тільки мені, але й усім, хто прихід Його полюбив.
    <verse number="9" style="v"/>Подбай незабаром прибути до мене.
    <verse number="10" style="v"/>Бо Димас мене кинув, цей вік полюбивши, і пішов до Солуня, Крискент до Галатії, Тит до Далматії.
    <verse number="11" style="v"/>Зо мною сам тільки Лука. Візьми Марка, і приведи з собою, бо мені він потрібний для служби.
    <verse number="12" style="v"/>А Тихика послав я в Ефес.
    <verse number="13" style="v"/>Як будеш іти, то плаща принеси, що його я в Троаді зоставив у Карпа, і книжки, особливо пергаменові.
    <verse number="14" style="v"/>Котляр Олександер накоїв був лиха чимало мені... Нехай Господь йому віддасть за його вчинками!
    <verse number="15" style="v"/>Стережись його й ти, бо він міцно противився нашим словам!
    <verse number="16" style="v"/>При першій моїй обороні жаден не був при мені, але всі покинули мене... Хай Господь їм того не полічить!
    <verse number="17" style="v"/>Але Господь став при мені та й мене підкріпив, щоб проповідь виконалась через мене, та щоб усі погани почули її. І я визволився з пащі лев'ячої...
    <verse number="18" style="v"/>А від усякого вчинку лихого Господь мене визволить та збереже для Свого Небесного Царства. Йому слава на віки вічні, амінь!
    <verse number="19" style="v"/>Поздоров Прискиллу й Акилу та дім Онисифора.
    <verse number="20" style="v"/>Ераст позостався в Коринті, а Трохима лишив я слабого в Мілеті.
    <verse number="21" style="v"/>Попильнуй прийти до зими. Вітає тебе Еввул, і Пуд, і Лин, і Клавдія, і вся браття.
    <verse number="22" style="v"/>Господь з твоїм духом! Благодать з вами! Амінь.
  </para>
</usx>
