<?xml version="1.0" encoding="UTF-8"?>
<usx version="3.0">
  <book code="JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>Споконвіку було Слово, а Слово в Бога було, і Бог було Слово.
    <verse number="2" style="v"/>Воно в Бога було споконвіку.
    <verse number="3" style="v"/>Усе через Нього повстало, і ніщо, що повстало, не повстало без Нього.
    <verse number="4" style="v"/>І життя було в Нім, а життя було Світлом людей.
    <verse number="5" style="v"/>А Світло у темряві світить, і темрява не обгорнула його.
    <verse number="6" style="v"/>Був один чоловік, що від Бога був посланий, йому ймення Іван.
    <verse number="7" style="v"/>Він прийшов на свідоцтво, щоб засвідчити про Світло, щоб повірили всі через нього.
    <verse number="8" style="v"/>Він тим Світлом не був, але свідчити мав він про Світло.
    <verse number="9" style="v"/>Світлом правдивим був Той, Хто просвічує кожну людину, що приходить на світ.
    <verse number="10" style="v"/>Воно в світі було, і світ через Нього повстав, але світ не пізнав Його.
    <verse number="11" style="v"/>До свого Воно прибуло, та свої відцурались Його.
    <verse number="12" style="v"/>А всім, що Його прийняли, їм владу дало дітьми Божими стати, тим, що вірять у Ймення Його,
    <verse number="13" style="v"/>що не з крови, ані з пожадливости тіла, ані з пожадливости мужа, але народились від Бога.
    <verse number="14" style="v"/>І Слово сталося тілом, і перебувало між нами, повне благодаті та правди, і ми бачили славу Його, славу як Однородженого від Отця.
    <verse number="15" style="v"/>Іван свідчить про Нього, і кликав, говорячи: Це був Той, що про Нього казав я: Той, Хто прийде за мною, існував передо мною, бо був перше, ніж я.
    <verse number="16" style="v"/>А з Його повноти ми одержали всі, а то благодать на благодать.
    <verse number="17" style="v"/>Закон бо через Мойсея був даний, а благодать та правда з'явилися через Ісуса Христа.
    <verse number="18" style="v"/>Ніхто Бога ніколи не бачив, Однороджений Син, що в лоні Отця, Той Сам виявив був.
    <verse number="19" style="v"/>А це ось свідоцтво Іванове, як юдеї послали були з Єрусалиму священиків та Левитів, щоб спитали його: Хто ти такий?
    <verse number="20" style="v"/>І він визнав, і не зрікся, а визнав: Я не Христос.
    <verse number="21" style="v"/>І запитали його: А хто ж? Чи Ілля? І відказує: Ні! Чи пророк? І дав відповідь: Ні!
    <verse number="22" style="v"/>Сказали ж йому: Хто ж ти такий? щоб дати відповідь тим, хто послав нас. Що ти кажеш про себе самого?
    <verse number="23" style="v"/>Відказав: Я голос того, хто кличе: В пустині рівняйте дорогу Господню, як Ісая пророк заповів.
    <verse number="24" style="v"/>Посланці ж із фарисеїв були.
    <verse number="25" style="v"/>І вони запитали його та сказали йому: Для чого ж ти христиш, коли ти не Христос, ні Ілля, ні пророк?
    <verse number="26" style="v"/>Відповів їм Іван, промовляючи: Я водою хрищу, а між вами стоїть, що Його ви не знаєте.
    <verse number="27" style="v"/>Він Той, Хто за мною йде, Хто до мене був, Кому розв'язати ремінця від узуття Його я негідний.
    <verse number="28" style="v"/>Це в Віфанії діялося, на тім боці Йордану, де христив був Іван.
    <verse number="29" style="v"/>Наступного дня Іван бачить Ісуса, що до нього йде, та й каже: Оце Агнець Божий, що на Себе гріх світу бере!
    <verse number="30" style="v"/>Це Той, що про Нього казав я: За мною йде Муж, що передо мною Він був, бо був перше, ніж я.
    <verse number="31" style="v"/>І не знав я Його; та для того прийшов я, христивши водою, щоб Ізраїлеві Він з'явився.
    <verse number="32" style="v"/>І свідчив Іван, промовляючи: Бачив я Духа, що сходив, як голуб, із неба, та зоставався на Ньому.
    <verse number="33" style="v"/>І не знав я Його, але Той, Хто христити водою послав мене, мені оповів: Над Ким Духа побачиш, що сходить і зостається на Ньому, це Той, Хто христитиме Духом Святим.
    <verse number="34" style="v"/>І я бачив, і засвідчив, що Він Божий Син!
    <verse number="35" style="v"/>Наступного дня стояв знову Іван та двоє з учнів його.
    <verse number="36" style="v"/>І, поглянувши на Ісуса, що проходив, Він сказав: Ото Агнець Божий!
    <verse number="37" style="v"/>І почули два учні, як він говорив, та й пішли за Ісусом.
    <verse number="38" style="v"/>А Ісус обернувся й побачив, що вони йшли за Ним, та й каже до них: Чого ви шукаєте? А вони відказали Йому: Равві перекладене це визначає: Учителю, де Ти живеш?
    <verse number="39" style="v"/>Він говорить до них: Ходіть і побачте! Ті пішли та й побачили, де Він жив, і в Нього той день перебули. Було ж коло години десятої.
    <verse number="40" style="v"/>А один із тих двох, що чули від Івана та йшли вслід за Ним, був Андрій, брат Симона Петра.
    <verse number="41" style="v"/>Він знайшов перше Симона, брата свого, та й говорить до нього: Знайшли ми Месію, що визначає: Христос.
    <verse number="42" style="v"/>І привів він його до Ісуса. На нього ж споглянувши, промовив Ісус: Ти Симон, син Йонин; будеш званий ти Кифа, що визначає: скеля.
    <verse number="43" style="v"/>Наступного дня захотів Він піти в Галілею. І знайшов Він Пилипа та й каже йому: Іди за Мною!
    <verse number="44" style="v"/>А Пилип із Віфсаїди походив, із міста Андрія й Петра.
    <verse number="45" style="v"/>Пилип Нафанаїла знаходить та й каже йому: Ми знайшли Того, що про Нього писав був Мойсей у Законі й Пророки, Ісуса, сина Йосипового, із Назарету.
    <verse number="46" style="v"/>І сказав йому Нафанаїл: Та хіба ж може бути з Назарету що добре? Пилип йому каже: Прийди та побач.
    <verse number="47" style="v"/>Ісус, угледівши Нафанаїла, що до Нього йде, говорить про нього: Ото справді ізраїльтянин, що немає в нім підступу!
    <verse number="48" style="v"/>Говорить Йому Нафанаїл: Звідки знаєш мене? Ісус відповів і до нього сказав: Я бачив тебе ще давніш, ніж Пилип тебе кликав, як під фіґовим деревом був ти.
    <verse number="49" style="v"/>Відповів Йому Нафанаїл: Учителю, Ти Син Божий, Ти Цар Ізраїлів!
    <verse number="50" style="v"/>Ісус відповів і до нього сказав: Через те віриш ти, що сказав Я тобі, що під фіґовим деревом бачив тебе? Більш від цього побачиш!
    <verse number="51" style="v"/>І Він каже йому: Поправді, поправді кажу вам: Відтепер ви побачите небо відкрите та Анголів Божих, що на Людського Сина підіймаються та спускаються.
  </para>
  <chapter number="2" style="c"/>
  <para style="p">
    <verse number="1" style="v"/>А третього дня весілля справляли в Кані Галілейській, і була там Ісусова мати.
    <verse number="2" style="v"/>На весілля запрошений був теж Ісус та учні Його.
    <verse number="3" style="v"/>Як забракло ж вина, то мати Ісусова каже до Нього: Не мають вина!
    <verse number="4" style="v"/>Ісус же відказує їй: Що тобі, жоно, до Мене? Не прийшла ще година Моя!
    <verse number="5" style="v"/>А мати Його до слуг каже: Зробіть усе те, що Він вам скаже!
    <verse number="6" style="v"/>Було тут шість камінних посудин на воду, що стояли для очищення юдейського, що відер по дві чи по три вміщали.
    <verse number="7" style="v"/>Ісус каже до слуг: Наповніть водою посудини. І їх поналивали вщерть.
    <verse number="8" style="v"/>І Він каже до них: Тепер зачерпніть, і занесіть до весільного старости. І занесли.
    <verse number="9" style="v"/>Як весільний же староста скуштував воду, що сталась вином, а він не знав, звідки воно, знали ж слуги, що води наливали, то староста кличе тоді молодого
    <verse number="10" style="v"/>та й каже йому: Кожна людина подає перше добре вино, а як понапиваються, тоді гірше; а ти добре вино аж на досі зберіг...
    <verse number="11" style="v"/>Такий початок чудам зробив Ісус у Кані Галілейській, і виявив славу Свою. І ввірували в Нього учні Його.
    <verse number="12" style="v"/>Після цього відправивсь Він Сам, і мати Його, і брати Його, і Його учні до Капернауму, і там перебули небагато днів.
    <verse number="13" style="v"/>А зближалася Пасха юдейська, і до Єрусалиму подався Ісус.
    <verse number="14" style="v"/>І знайшов Він, що продавали у храмі волів, і овець, і голубів, та сиділи міняльники.
    <verse number="15" style="v"/>І, зробивши бича з мотузків, Він вигнав із храму всіх, вівці й воли, а міняльникам гроші розсипав, і поперевертав їм столи.
    <verse number="16" style="v"/>І сказав продавцям голубів: Заберіть оце звідси, і не робіть із дому Отця Мого дому торгового!
    <verse number="17" style="v"/>Тоді учні Його згадали, що написано: Ревність до дому Твого з'їдає Мене!
    <verse number="18" style="v"/>І обізвались юдеї й сказали Йому: Яке нам знамено покажеш, що Ти можеш робити таке?
    <verse number="19" style="v"/>Ісус відповів і промовив до них: Зруйнуйте цей храм, і за три дні Я поставлю його!
    <verse number="20" style="v"/>Відказали ж юдеї: Сорок шість літ будувався цей храм, а Ти за три дні поставиш його?
    <verse number="21" style="v"/>А Він говорив про храм тіла Свого.
    <verse number="22" style="v"/>Коли ж Він із мертвих воскрес, то учні Його згадали, що Він говорив це, і ввірували в Писання та в слово, що сказав був Ісус.
    <verse number="23" style="v"/>А як в Єрусалимі Він був у свято Пасхи, то багато-хто ввірували в Його Ймення, побачивши чуда Його, що чинив.
    <verse number="24" style="v"/>Але Сам Ісус їм не звірявся, бо Сам знав усіх,
    <verse number="25" style="v"/>і потреби не мав, щоб хто свідчив Йому про людину, бо знав Сам, що в людині було.
  </para>
  <chapter number="3" style="c"/>
  <para style="p">
    <verse number="1" style="v"/>Був один чоловік із фарисеїв Никодим на ім'я, начальник юдейський.
    <verse number="2" style="v"/>Він до Нього прийшов уночі, та й промовив Йому: Учителю, знаємо ми, що прийшов Ти від Бога, як Учитель, бо не може ніхто таких чуд учинити, які чиниш Ти, коли Бог із ним не буде.
    <verse number="3" style="v"/>Ісус відповів і до нього сказав: Поправді, поправді кажу Я тобі: Коли хто не народиться згори, то не може побачити Божого Царства.
    <verse number="4" style="v"/>Никодим Йому каже: Як може людина родитися, бувши старою? Хіба може вона ввійти до утроби своїй матері знову й родитись?
    <verse number="5" style="v"/>Ісус відповів: Поправді, поправді кажу Я тобі: Коли хто не родиться з води й Духа, той не може ввійти в Царство Боже.
    <verse number="6" style="v"/>Що вродилося з тіла є тіло, що ж уродилося з Духа є дух.
    <verse number="7" style="v"/>Не дивуйся тому, що сказав Я тобі: Вам необхідно родитись згори.
    <verse number="8" style="v"/>Дух дихає, де хоче, і його голос ти чуєш, та не відаєш, звідкіля він приходить, і куди він іде. Так буває і з кожним, хто від Духа народжений.
    <verse number="9" style="v"/>Відповів Никодим і до Нього сказав: Як це статися може?
    <verse number="10" style="v"/>Ісус відповів і до нього сказав: Ти учитель ізраїльський, то чи ж цього не знаєш?
    <verse number="11" style="v"/>Поправді, поправді кажу Я тобі: Ми говоримо те, що ми знаємо, а свідчимо про те, що ми бачили, але свідчення нашого ви не приймаєте.
    <verse number="12" style="v"/>Коли Я говорив вам про земне, та не вірите ви, то як же повірите ви, коли Я говоритиму вам про небесне?
    <verse number="13" style="v"/>І не сходив на небо ніхто, тільки Той, Хто з неба зійшов, Людський Син, що на небі.
    <verse number="14" style="v"/>І, як Мойсей підніс змія в пустині, так мусить піднесений бути й Син Людський,
    <verse number="15" style="v"/>щоб кожен, хто вірує в Нього, мав вічне життя.
    <verse number="16" style="v"/>Так бо Бог полюбив світ, що дав Сина Свого Однородженого, щоб кожен, хто вірує в Нього, не згинув, але мав життя вічне.
    <verse number="17" style="v"/>Бо Бог не послав Свого Сина на світ, щоб Він світ засудив, але щоб через Нього світ спасся.
    <verse number="18" style="v"/>Хто вірує в Нього, не буде засуджений; хто ж не вірує, той вже засуджений, що не повірив в Ім'я Однородженого Сина Божого.
    <verse number="19" style="v"/>Суд же такий, що світло на світ прибуло, люди ж темряву більш полюбили, як світло, лихі бо були їхні вчинки!
    <verse number="20" style="v"/>Бо кожен, хто робить лихе, ненавидить світло, і не приходить до світла, щоб не зганено вчинків його.
    <verse number="21" style="v"/>А хто робить за правдою, той до світла йде, щоб діла його виявились, бо зроблені в Бозі вони.
    <verse number="22" style="v"/>По цьому прийшов Ісус та учні Його до країни Юдейської, і з ними Він там проживав та христив.
    <verse number="23" style="v"/>А Іван теж христив в Еноні поблизу Салиму, бо було там багато води; і приходили люди й христились,
    <verse number="24" style="v"/>бо Іван до в'язниці не був ще посаджений.
    <verse number="25" style="v"/>І зчинилось змагання Іванових учнів з юдеями про очищення.
    <verse number="26" style="v"/>І прийшли до Івана вони та й сказали йому: Учителю, Той, Хто був із тобою по той бік Йордану, про Якого ти свідчив, ото христить і Він, і до Нього всі йдуть.
    <verse number="27" style="v"/>Іван відповів і сказав: Людина нічого приймати не може, як їй з неба не дасться.
    <verse number="28" style="v"/>Ви самі мені свідчите, що я говорив: я не Христос, але посланий я перед Ним.
    <verse number="29" style="v"/>Хто має заручену, той молодий. А дружко молодого, що стоїть і його слухає, дуже тішиться з голосу молодого. Така радість моя оце здійснилась!
    <verse number="30" style="v"/>Він має рости, я ж маліти.
    <verse number="31" style="v"/>Хто зверху приходить, Той над усіма. Хто походить із землі, то той земний, і говорить поземному. Хто приходить із неба, Той над усіма,
    <verse number="32" style="v"/>і що бачив і чув, те Він свідчить, та свідоцтва Його не приймає ніхто.
    <verse number="33" style="v"/>Хто ж прийняв свідоцтво Його, той ствердив тим, що Бог правдивий.
    <verse number="34" style="v"/>Бо Кого Бог послав, Той Божі слова промовляє, бо Духа дає Бог без міри.
    <verse number="35" style="v"/>Отець любить Сина, і дав усе в Його руку.
    <verse number="36" style="v"/>Хто вірує в Сина, той має вічне життя; а хто в Сина не вірує, той життя не побачить а гнів Божий на нім перебуває.
  </para>
  <chapter number="4" style="c"/>
  <para style="p">
    <verse number="1" style="v"/>Як Господь же довідався, що почули фарисеї, що Ісус учнів більше збирає та христить, як Іван,
    <verse number="2" style="v"/>хоч Ісус не христив Сам, а учні Його,
    <verse number="3" style="v"/>Він покинув Юдею та знову пішов у Галілею.
    <verse number="4" style="v"/>І потрібно було Самарію Йому переходити.
    <verse number="5" style="v"/>Отож, прибуває Він до самарійського міста, що зветься Сіхар, недалеко від поля, яке Яків був дав своєму синові Йосипові.
    <verse number="6" style="v"/>Там же була Яковова криниця. І Ісус, дорогою зморений, сів отак край криниці. Було коло години десь шостої.
    <verse number="7" style="v"/>Надходить ось жінка одна з Самарії набрати води. Ісус каже до неї: Дай напитись Мені!
    <verse number="8" style="v"/>Бо учні Його відійшли були в місто, щоб купити поживи.
    <verse number="9" style="v"/>Тоді каже Йому самарянка: Як же Ти, юдеянин бувши, та просиш напитись від мене, самарянки? Бо юдеї не сходяться із самарянами.
    <verse number="10" style="v"/>Ісус відповів і промовив до неї: Коли б знала ти Божий дар, і Хто Той, Хто говорить тобі: Дай напитись Мені, ти б у Нього просила, і Він тобі дав би живої води.
    <verse number="11" style="v"/>Каже жінка до Нього: І черпака в Тебе, Пане, нема, а криниця глибока, звідки ж маєш Ти воду живу?
    <verse number="12" style="v"/>Чи Ти більший за нашого отця Якова, що нам дав цю криницю, і він сам із неї пив, і сини його, і худоба його?
    <verse number="13" style="v"/>Ісус відповів і сказав їй: Кожен, хто воду цю п'є, буде прагнути знову.
    <verse number="14" style="v"/>А хто питиме воду, що Я йому дам, прагнути не буде повік, бо вода, що Я йому дам, стане в нім джерелом тієї води, що тече в життя вічне.
    <verse number="15" style="v"/>Каже жінка до Нього: Дай мені, Пане, цієї води, щоб я пити не хотіла, і сюди не приходила брати.
    <verse number="16" style="v"/>Говорить до неї Ісус: Іди, поклич чоловіка свого та й вертайся сюди.
    <verse number="17" style="v"/>Жінка відповіла та й сказала: Чоловіка не маю... Відказав їй Ісус: Ти добре сказала: Чоловіка не маю.
    <verse number="18" style="v"/>Бо п'ятьох чоловіків ти мала, а той, кого маєш тепер, не муж він тобі. Це ти правду сказала.
    <verse number="19" style="v"/>Каже жінка до Нього: Бачу, Пане, що Пророк Ти.
    <verse number="20" style="v"/>Отці наші вклонялися Богу на цій ось горі, а ви твердите, що в Єрусалимі те місце, де потрібно вклонятись.
    <verse number="21" style="v"/>Ісус промовляє до неї: Повір, жінко, Мені, що надходить година, коли ні на горі цій, ані в Єрусалимі вклонятись Отцеві не будете ви.
    <verse number="22" style="v"/>Ви вклоняєтесь тому, чого ви не знаєте, ми вклоняємось тому, що знаємо, бо спасіння від юдеїв.
    <verse number="23" style="v"/>Але наступає година, і тепер вона є, коли богомільці правдиві вклонятися будуть Отцеві в дусі та в правді, бо Отець Собі прагне таких богомільців.
    <verse number="24" style="v"/>Бог є Дух, і ті, що Йому вклоняються, повинні в дусі та в правді вклонятись.
    <verse number="25" style="v"/>Відказує жінка Йому: Я знаю, що прийде Месія, що зветься Христос, як Він прийде, то все розповість нам.
    <verse number="26" style="v"/>Промовляє до неї Ісус: Це Я, що розмовляю з тобою...
    <verse number="27" style="v"/>І тоді надійшли Його учні, і дивувались, що з жінкою Він розмовляв. Проте жаден із них не спитав: Чого хочеш? або: Про що з нею говориш?
    <verse number="28" style="v"/>Покинула жінка тоді водоноса свого, і побігла до міста, та й людям говорить:
    <verse number="29" style="v"/>Ходіть но, побачте Того Чоловіка, що сказав мені все, що я вчинила. Чи Він не Христос?
    <verse number="30" style="v"/>І вони повиходили з міста, і до Нього прийшли.
    <verse number="31" style="v"/>Тим часом же учні просили Його та й казали: Учителю, їж!
    <verse number="32" style="v"/>А Він їм відказав: Я маю поживу на їдження, якої не знаєте ви.
    <verse number="33" style="v"/>Питали тоді один одного учні: Хіба хто приніс Йому їсти?
    <verse number="34" style="v"/>Ісус каже до них: Пожива Моя чинити волю Того, Хто послав Мене, і справу Його довершити.
    <verse number="35" style="v"/>Чи не кажете ви: Ще чотири от місяці, і настануть жнива? А Я вам кажу: Підійміть свої очі, та гляньте на ниви, як для жнив уже пополовіли вони!
    <verse number="36" style="v"/>А хто жне, той заплату бере, та збирає врожай в життя вічне, щоб хто сіє й хто жне разом раділи.
    <verse number="37" style="v"/>Бо про це поговірка правдива: Хто інший сіє, а хто інший жне.
    <verse number="38" style="v"/>Я вас жати послав, де ви не працювали: працювали інші, ви ж до їхньої праці ввійшли.
    <verse number="39" style="v"/>З того ж міста багато-хто із самарян в Нього ввірували через слово жінки, що свідчила: Він сказав мені все, що я вчинила була!
    <verse number="40" style="v"/>А коли самаряни до Нього прийшли, то благали Його, щоб у них позостався. І Він перебув там два дні.
    <verse number="41" style="v"/>Значно ж більш вони ввірували через слово Його.
    <verse number="42" style="v"/>А до жінки казали вони: Не за слово твоє ми вже віруємо, самі бо ми чули й пізнали, що справді Спаситель Він світу!
    <verse number="43" style="v"/>Як минуло ж два дні, Він ізвідти пішов в Галілею.
    <verse number="44" style="v"/>Сам бо свідчив Ісус, що не має пошани пророк у вітчизні своїй.
    <verse number="45" style="v"/>А коли Він прийшов в Галілею, Його прийняли галілеяни, побачивши все, що вчинив Він в Єрусалимі на святі, бо ходили на свято й вони.
    <verse number="46" style="v"/>Тоді знову прийшов Ісус у Кану Галілейську, де перемінив був Він воду на вино. І був там один царедворець, що син його хворів у Капернаумі.
    <verse number="47" style="v"/>Він, почувши, що Ісус із Юдеї прибув в Галілею, до Нього прийшов і благав Його, щоб пішов і сина йому вздоровив, бо мав той умерти.
    <verse number="48" style="v"/>Ісус же промовив до нього: Як знамен тих та чуд не побачите, не ввіруєте!
    <verse number="49" style="v"/>Царедворець говорить до Нього: Піди, Господи, поки не вмерла дитина моя!
    <verse number="50" style="v"/>Промовляє до нього Ісус: Іди, син твій живе! І повірив той слову, що до нього промовив Ісус, і пішов.
    <verse number="51" style="v"/>А коли ще в дорозі він був, то раби його перестріли його й сповістили, говорячи: Син твій живе.
    <verse number="52" style="v"/>А він їх запитав про годину, о котрій стало легше йому. Вони ж відказали до нього: Учора о сьомій годині гарячка покинула його.
    <verse number="53" style="v"/>Зрозумів тоді батько, що була то година, о котрій до нього промовив Ісус: Син твій живе. І ввірував сам і ввесь його дім.
    <verse number="54" style="v"/>Це знов друге знамено Ісус учинив, як вернувся до Галілеї з Юдеї.
  </para>
  <chapter number="5" style="c"/>
  <para style="p">
    <verse number="1" style="v"/>Після того юдейське Свято було, і до Єрусалиму Ісус відійшов.
    <verse number="2" style="v"/>А в Єрусалимі, біля брами Овечої, є купальня, Віфесда по-єврейському зветься, що мала п'ять ґанків.
    <verse number="3" style="v"/>У них лежало багато слабих, сліпих, кривих, сухих, що чекали, щоб воду порушено.
    <verse number="4" style="v"/>Бо Ангол Господній часами спускавсь до купальні, і порушував воду, і хто перший улазив, як воду порушено, той здоровим ставав, хоч би яку мав хворобу.
    <verse number="5" style="v"/>А був там один чоловік, що тридцять і вісім років був недужим.
    <verse number="6" style="v"/>Як Ісус його вгледів, що лежить, та, відаючи, що багато він часу слабує, говорить до нього: Хочеш бути здоровим?
    <verse number="7" style="v"/>Відповів Йому хворий: Пане, я не маю людини, щоб вона, як порушено воду, до купальні всадила мене. А коли я приходжу, то передо мною вже інший улазить.
    <verse number="8" style="v"/>Говорить до нього Ісус: Уставай, візьми ложе своє та й ходи!
    <verse number="9" style="v"/>І зараз одужав оцей чоловік, і взяв ложе своє та й ходив. Того ж дня субота була,
    <verse number="10" style="v"/>тому то сказали юдеї вздоровленому: Є субота, і не годиться тобі брати ложа свого.
    <verse number="11" style="v"/>А він відповів їм: Хто мене вздоровив, Той до мене сказав: Візьми ложе своє та й ходи.
    <verse number="12" style="v"/>А вони запитали його: Хто Той Чоловік, що до тебе сказав: Візьми ложе своє та й ходи?
    <verse number="13" style="v"/>Та не знав уздоровлений, Хто то Він, бо Ісус ухиливсь від народу, що був на тім місці.
    <verse number="14" style="v"/>Після того Ісус стрів у храмі його, та й промовив до нього: Ось видужав ти. Не гріши ж уже більше, щоб не сталось тобі чого гіршого!
    <verse number="15" style="v"/>Чоловік же пішов і юдеям звістив, що Той, Хто вздоровив його, то Ісус.
    <verse number="16" style="v"/>І тому зачали юдеї переслідувати Ісуса, що таке Він чинив у суботу.
    <verse number="17" style="v"/>А Ісус відповів їм: Отець Мій працює аж досі, працюю і Я.
    <verse number="18" style="v"/>І тому то юдеї ще більш намагалися вбити Його, що не тільки суботу порушував Він, але й Бога Отцем Своїм звав, тим роблячись Богові рівним.
    <verse number="19" style="v"/>Відповів же Ісус і сказав їм: Поправді, поправді кажу вам: Син нічого робити не може Сам від Себе, тільки те, що Він бачить, що робить Отець; бо що робить Він, те так само й Син робить.
    <verse number="20" style="v"/>Бо Отець любить Сина, і показує все, що Сам робить, Йому. І покаже Йому діла більші від цих, щоб ви дивувались.
    <verse number="21" style="v"/>Бо як мертвих Отець воскрешає й оживлює, так і Син, кого хоче, оживлює.
    <verse number="22" style="v"/>Бо Отець і не судить нікого, а ввесь суд віддав Синові,
    <verse number="23" style="v"/>щоб усі шанували і Сина, як шанують Отця. Хто не шанує Сина, не шанує Отця, що послав Його.
    <verse number="24" style="v"/>Поправді, поправді кажу вам: Хто слухає слова Мого, і вірує в Того, Хто послав Мене, життя вічне той має, і на суд не приходить, але перейшов він від смерти в життя.
    <verse number="25" style="v"/>Поправді, поправді кажу вам: Наступає година, і тепер уже є, коли голос Божого Сина почують померлі, а ті, що почують, оживуть.
    <verse number="26" style="v"/>Бо як має Отець життя Сам у Собі, так і Синові дав життя мати в Самому Собі.
    <verse number="27" style="v"/>І Він дав Йому силу чинити і суд, бо Він Людський Син.
    <verse number="28" style="v"/>Не дивуйтесь цьому, бо надходить година, коли всі, хто в гробах, Його голос почують,
    <verse number="29" style="v"/>і повиходять ті, що чинили добро, на воскресення життя, а котрі зло чинили, на воскресення Суду.
    <verse number="30" style="v"/>Я нічого не можу робити Сам від Себе. Як Я чую, суджу, і Мій суд справедливий, не шукаю бо волі Своєї, але волі Отця, що послав Мене.
    <verse number="31" style="v"/>Коли свідчу про Себе Я Сам, то свідоцтво Моє неправдиве.
    <verse number="32" style="v"/>Є Інший, Хто свідчить про Мене, і Я знаю, що правдиве свідоцтво, яким свідчить про Мене.
    <verse number="33" style="v"/>Ви послали були до Івана, і він свідчив про правду.
    <verse number="34" style="v"/>Та Я не від людини свідоцтва приймаю, але це говорю, щоб були ви спасені.
    <verse number="35" style="v"/>Він світильником був, що горів і світив, та ви тільки хвилю хотіли потішитись світлом його.
    <verse number="36" style="v"/>Але Я маю свідчення більше за Іванове, бо ті справи, що Отець Мені дав, щоб Я виконав їх, ті справи, що Я їх чиню, самі свідчать про Мене, що Отець Мене послав!
    <verse number="37" style="v"/>Та й Отець, що послав Мене, Сам засвідчив про Мене; але ви ані голосу Його не чули ніколи, ані виду Його не бачили.
    <verse number="38" style="v"/>Навіть слова Його ви не маєте, щоб у вас перебувало, бо не вірите в Того, Кого Він послав.
    <verse number="39" style="v"/>Дослідіть но Писання, бо ви думаєте, що в них маєте вічне життя, вони ж свідчать про Мене!
    <verse number="40" style="v"/>Та до Мене прийти ви не хочете, щоб мати життя.
    <verse number="41" style="v"/>Від людей не приймаю Я слави,
    <verse number="42" style="v"/>але вас Я пізнав, що любови до Бога в собі ви не маєте.
    <verse number="43" style="v"/>Я прийшов у Ймення Свого Отця, та Мене не приймаєте ви. Коли ж прийде інший у ймення своє, того приймете ви.
    <verse number="44" style="v"/>Як ви можете вірувати, коли славу один від одного приймаєте, а слави тієї, що від Бога Єдиного, не прагнете ви?
    <verse number="45" style="v"/>Не думайте, що Я перед Отцем буду вас винуватити, є, хто вас винуватити буде, Мойсей, що на нього надієтесь ви!
    <verse number="46" style="v"/>Коли б ви Мойсеєві вірили, то й Мені б ви повірили, бо про Мене писав він.
    <verse number="47" style="v"/>Якщо писанням його ви не вірите, то як віри поймете словам Моїм?
  </para>
  <chapter number="6" style="c"/>
  <para style="p">
    <verse number="1" style="v"/>Після того Ісус перейшов на той бік Галілейського чи Тіверіядського моря.
    <verse number="2" style="v"/>А за Ним ішла безліч народу, бо бачили чуда Його, що чинив над недужими.
    <verse number="3" style="v"/>Ісус же на гору зійшов, і сидів там зо Своїми учнями.
    <verse number="4" style="v"/>Наближалася ж Пасха, свято юдейське.
    <verse number="5" style="v"/>А Ісус, звівши очі Свої та побачивши, яка безліч народу до Нього йде, говорить Пилипові: Де ми купимо хліба, щоб вони поживились?
    <verse number="6" style="v"/>Він же це говорив, його випробовуючи, бо знав Сам, що Він має робити.
    <verse number="7" style="v"/>Пилип Йому відповідь дав: І за двісті динаріїв їм хліба не стане, щоб кожен із них бодай трохи дістав.
    <verse number="8" style="v"/>Говорить до Нього Андрій, один з учнів Його, брат Симона Петра:
    <verse number="9" style="v"/>Є тут хлопчина один, що має п'ять ячних хлібів та дві рибі, але що то на безліч таку!
    <verse number="10" style="v"/>А Ісус відказав: Скажіть людям сідати! А була на тім місці велика трава. І засіло чоловіка числом із п'ять тисяч.
    <verse number="11" style="v"/>А Ісус узяв хліби, і, подяку вчинивши, роздав тим, хто сидів. Так само і з риб, скільки хотіли вони.
    <verse number="12" style="v"/>І, як наїлись вони, Він говорить до учнів Своїх: Позбирайте куски позосталі, щоб ніщо не загинуло.
    <verse number="13" style="v"/>І зібрали вони. І дванадцять повних кошів наклали кусків, що лишились їдцям із п'яти ячних хлібів.
    <verse number="14" style="v"/>А люди, що бачили чудо, яке Ісус учинив, гомоніли: Це Той справді Пророк, що повинен прибути на світ!
    <verse number="15" style="v"/>Спостерігши ж Ісус, що вони мають замір прийти та забрати Його, щоб настановити царем, знов на гору пішов Сам один.
    <verse number="16" style="v"/>А як вечір настав, то зійшли Його учні над море.
    <verse number="17" style="v"/>І, ввійшовши до човна, на другий бік моря вони попливли, до Капернауму. І темрява вже наступила була, а Ісус ще до них не приходив.
    <verse number="18" style="v"/>Від великого ж вітру, що віяв, хвилювалося море.
    <verse number="19" style="v"/>Як вони ж пропливли стадій із двадцять п'ять або з тридцять, то Ісуса побачили, що йде Він по морю, і до човна зближається, і їх страх обгорнув...
    <verse number="20" style="v"/>Він же каже до них: Це Я, не лякайтесь!
    <verse number="21" style="v"/>І хотіли вони взяти до човна Його; та човен зараз пристав до землі, до якої пливли.
    <verse number="22" style="v"/>А наступного дня той народ, що на тім боці моря стояв, побачив, що там іншого човна, крім одного того, що до нього ввійшли були учні Його, не було, і що до човна не входив Ісус із Своїми учнями, але відпливли самі учні.
    <verse number="23" style="v"/>А тим часом із Тіверіяди припливли човни інші близько до місця того, де вони їли хліб, як Господь учинив був подяку.
    <verse number="24" style="v"/>Отож, як побачили люди, що Ісуса та учнів Його там нема, то в човни посідали самі й прибули до Капернауму, і шукали Ісуса.
    <verse number="25" style="v"/>І, на тім боці моря знайшовши Його, сказали Йому: Коли Ти прибув сюди, Учителю?
    <verse number="26" style="v"/>Відповів їм Ісус і сказав: Поправді, поправді кажу вам: Мене не тому ви шукаєте, що бачили чуда, а що їли з хлібів і наситились.
    <verse number="27" style="v"/>Пильнуйте не про поживу, що гине, але про поживу, що зостається на вічне життя, яку дасть нам Син Людський, бо відзначив Його Бог Отець.
    <verse number="28" style="v"/>Сказали ж до Нього вони: Що ми маємо почати, щоб робити діла Божі?
    <verse number="29" style="v"/>Ісус відповів і сказав їм: Оце діло Боже, щоб у Того ви вірували, Кого Він послав.
    <verse number="30" style="v"/>А вони відказали Йому: Яке ж знамено Ти чиниш, щоб побачили ми й поняли Тобі віри? Що Ти робиш?
    <verse number="31" style="v"/>Наші отці їли манну в пустині, як написано: Хліб із неба їм дав на поживу.
    <verse number="32" style="v"/>А Ісус їм сказав: Поправді, поправді кажу вам: Не Мойсей хліб із неба вам дав, Мій Отець дає вам хліб правдивий із неба.
    <verse number="33" style="v"/>Бо хліб Божий є Той, Хто сходить із неба й дає життя світові.
    <verse number="34" style="v"/>А вони відказали до Нього: Давай, Господи, хліба такого нам завжди!
    <verse number="35" style="v"/>Ісус же сказав їм: Я хліб життя. Хто до Мене приходить, не голодуватиме він, а хто вірує в Мене, ніколи не прагнутиме.
    <verse number="36" style="v"/>Але Я вам сказав, що Мене хоч ви й бачили, та не віруєте.
    <verse number="37" style="v"/>Усе прийде до Мене, що Отець дає Мені, а того, хто до Мене приходить, Я не вижену геть.
    <verse number="38" style="v"/>Бо Я з неба зійшов не на те, щоб волю чинити Свою, але волю Того, Хто послав Мене.
    <verse number="39" style="v"/>Оце ж воля Того, Хто послав Мене, щоб з усього, що дав Мені Він, Я нічого не стратив, але воскресив те останнього дня.
    <verse number="40" style="v"/>Оце ж воля Мого Отця, щоб усякий, хто Сина бачить та вірує в Нього, мав вічне життя, і того воскрешу Я останнього дня.
    <verse number="41" style="v"/>Тоді стали юдеї ремствувати на Нього, що сказав: Я той хліб, що з неба зійшов.
    <verse number="42" style="v"/>І казали вони: хіба Він не Ісус, син Йосипів, що ми знаємо батька та матір Його? Як же Він каже: Я з неба зійшов?
    <verse number="43" style="v"/>А Ісус відповів і промовив до них: Не ремствуйте ви між собою!
    <verse number="44" style="v"/>Ніхто бо не може до Мене прийти, як Отець, що послав Мене, не притягне його, і того воскрешу Я останнього дня.
    <verse number="45" style="v"/>У Пророків написано: І всі будуть від Бога навчені. Кожен, хто від Бога почув і навчився, приходить до Мене.
    <verse number="46" style="v"/>Це не значить, щоб хтось Отця бачив, тільки Той Отця бачив, Хто походить від Бога.
    <verse number="47" style="v"/>Поправді, поправді кажу Вам: Хто вірує в Мене, життя вічне той має.
    <verse number="48" style="v"/>Я хліб життя!
    <verse number="49" style="v"/>Отці ваші в пустині їли манну, і померли.
    <verse number="50" style="v"/>То є хліб, Який сходить із неба, щоб не вмер, хто Його споживає.
    <verse number="51" style="v"/>Я хліб живий, що з неба зійшов: коли хто споживатиме хліб цей, той повік буде жити. А хліб, що дам Я, то є тіло Моє, яке Я за життя світові дам.
    <verse number="52" style="v"/>Тоді між собою змагатися стали юдеї, говорячи: Як же Він може дати нам тіла спожити?
    <verse number="53" style="v"/>І сказав їм Ісус: Поправді, поправді кажу вам: Якщо ви споживати не будете тіла Сина Людського й пити не будете крови Його, то в собі ви не будете мати життя.
    <verse number="54" style="v"/>Хто тіло Моє споживає та кров Мою п'є, той має вічне життя, і того воскрешу Я останнього дня.
    <verse number="55" style="v"/>Бо тіло Моє то правдиво пожива, Моя ж кров то правдиво пиття.
    <verse number="56" style="v"/>Хто тіло Моє споживає та кров Мою п'є, той в Мені перебуває, а Я в ньому.
    <verse number="57" style="v"/>Як Живий Отець послав Мене, і живу Я Отцем, так і той, хто Мене споживає, і він житиме Мною.
    <verse number="58" style="v"/>То є хліб, що з неба зійшов. Не як ваші отці їли манну й померли, хто цей хліб споживає, той жити буде повік!
    <verse number="59" style="v"/>Оце Він говорив, коли в Капернаумі навчав у синагозі.
    <verse number="60" style="v"/>А багато-хто з учнів Його, як почули оце, гомоніли: Жорстока це мова! Хто слухати може її?
    <verse number="61" style="v"/>А Ісус, Сам у Собі знавши це, що учні Його на те ремствують, промовив до них: Чи оце вас спокушує?
    <verse number="62" style="v"/>А що ж, як побачите Людського Сина, що сходить туди, де перше Він був?
    <verse number="63" style="v"/>То дух, що оживлює, тіло ж не помагає нічого. Слова, що їх Я говорив вам, то дух і життя.
    <verse number="64" style="v"/>Але є дехто з вас, хто не вірує. Бо Ісус знав спочатку, хто ті, хто не вірує, і хто видасть Його.
    <verse number="65" style="v"/>І сказав Він: Я тому й говорив вам, що до Мене прибути не може ніхто, як не буде йому від Отця дане те.
    <verse number="66" style="v"/>Із того часу відпали багато-хто з учнів Його, і не ходили вже з Ним.
    <verse number="67" style="v"/>І сказав Ісус Дванадцятьом: Чи не хочете й ви відійти?
    <verse number="68" style="v"/>Відповів Йому Симон Петро: До кого ми підемо, Господи? Ти маєш слова життя вічного.
    <verse number="69" style="v"/>Ми ж увірували та пізнали, що Ти Христос, Син Бога Живого!
    <verse number="70" style="v"/>Відповів їм Ісус: Чи не Дванадцятьох Я вас вибрав? Та один із вас диявол...
    <verse number="71" style="v"/>Це сказав Він про Юду, сина Симонового, Іскаріота. Бо цей мав Його видати, хоч він був один із Дванадцятьох.
  </para>
  <chapter number="7" style="c"/>
  <para style="p">
    <verse number="1" style="v"/>Після цього Ісус ходив по Галілеї, не хотів бо ходити по Юдеї, бо юдеї шукали нагоди, щоб убити Його.
    <verse number="2" style="v"/>А надходило свято юдейське Кучки.
    <verse number="3" style="v"/>І сказали до Нього брати Його: Піди звідси, і йди до Юдеї, щоб і учні Твої побачили вчинки Твої, що Ти робиш.
    <verse number="4" style="v"/>Тайкома бо не робить нічого ніхто, але сам прагне бути відомий. Коли Ти таке чиниш, то з'яви Себе світові.
    <verse number="5" style="v"/>Бо не вірували в Нього навіть брати Його!
    <verse number="6" style="v"/>А Ісус промовляє до них: Не настав ще Мій час, але завжди готовий час ваш.
    <verse number="7" style="v"/>Вас ненавидіти світ не може, а Мене він ненавидить, бо Я свідчу про нього, що діла його злі.
    <verse number="8" style="v"/>Ідіть на це свято, Я ж іще не піду на це свято, бо не виповнився ще Мій час.
    <verse number="9" style="v"/>Це сказавши до них, Він зоставсь у Галілеї.
    <verse number="10" style="v"/>Коли ж вийшли на свято брати Його, тоді й Сам Він пішов, не відкрито, але ніби потай.
    <verse number="11" style="v"/>А юдеї за свята шукали Його та питали: Де Він?
    <verse number="12" style="v"/>І поголоска велика про Нього в народі була. Одні говорили: Він добрий, а інші казали: Ні, Він зводить з дороги народ...
    <verse number="13" style="v"/>Та відкрито про Нього ніхто не казав, бо боялись юдеїв.
    <verse number="14" style="v"/>У половині вже свята Ісус у храм увійшов і навчав.
    <verse number="15" style="v"/>І дивувались юдеї й казали: Як Він знає Писання, не вчившись?
    <verse number="16" style="v"/>Відповів їм Ісус і сказав: Наука Моя не Моя, а Того, Хто послав Мене.
    <verse number="17" style="v"/>Коли хоче хто волю чинити Його, той довідається про науку, чи від Бога вона, чи від Себе Самого кажу Я.
    <verse number="18" style="v"/>Хто говорить від себе самого, той власної слави шукає, а Хто слави шукає Того, Хто послав Його, Той правдивий, і в Ньому неправди нема.
    <verse number="19" style="v"/>Чи ж Закона вам дав не Мойсей? Та ніхто з вас Закона того не виконує. Нащо хочете вбити Мене?
    <verse number="20" style="v"/>Народ відповів: Чи Ти демона маєш? Хто Тебе хоче вбити?
    <verse number="21" style="v"/>Ісус відповів і сказав їм: Одне діло зробив Я, і всі ви дивуєтесь.
    <verse number="22" style="v"/>Через це Мойсей дав обрізання вам, не тому, що воно від Мойсея, але від отців, та ви й у суботу обрізуєте чоловіка.
    <verse number="23" style="v"/>Коли ж чоловік у суботу приймає обрізання, щоб Закону Мойсеєвого не порушити, чого ж ремствуєте ви на Мене, що Я всю людину в суботу вздоровив?
    <verse number="24" style="v"/>Не судіть за обличчям, але суд справедливий чиніть!
    <verse number="25" style="v"/>Дехто ж з єрусалимлян казали: Хіба це не Той, що Його шукають убити?
    <verse number="26" style="v"/>Бо говорить відкрито ось Він, і нічого не кажуть Йому. Чи то справді дізналися старші, що Він дійсно Христос?
    <verse number="27" style="v"/>Та ми знаєм Цього, звідки Він. Про Христа ж, коли прийде, ніхто знати не буде, звідки Він.
    <verse number="28" style="v"/>І скликнув у храмі Ісус, навчаючи й кажучи: І Мене знаєте ви, і знаєте, звідки Я. А Я не прийшов Сам від Себе; правдивий же Той, Хто послав Мене, що Його ви не знаєте.
    <verse number="29" style="v"/>Я знаю Його, Я бо від Нього, і послав Мене Він!
    <verse number="30" style="v"/>Тож шукали вони, щоб схопити Його, та ніхто не наклав рук на Нього, бо то ще не настала година Його.
    <verse number="31" style="v"/>А багато з народу в Нього ввірували та казали: Коли прийде Христос, чи ж Він чуда чинитиме більші, як чинить Оцей?
    <verse number="32" style="v"/>Фарисеї прочули такі поголоски про Нього в народі. Тоді первосвященики та фарисеї послали свою службу, щоб схопити Його.
    <verse number="33" style="v"/>Ісус же сказав: Ще недовго побуду Я з вами, та й до Того піду, Хто послав Мене.
    <verse number="34" style="v"/>Ви будете шукати Мене, і не знайдете; а туди, де Я є, ви прибути не можете...
    <verse number="35" style="v"/>Тоді говорили юдеї між собою: Куди це Він хоче йти, що не знайдемо Його? Чи не хоче йти до виселенців між греки, та й греків навчати?
    <verse number="36" style="v"/>Що за слово, яке Він сказав: Ви будете шукати Мене, і не знайдете; а туди, де Я є, ви прибути не можете?
    <verse number="37" style="v"/>А останнього великого дня свята Ісус стояв і кликав, говорячи: Коли прагне хто з вас нехай прийде до Мене та й п'є!
    <verse number="38" style="v"/>Хто вірує в Мене, як каже Писання, то ріки живої води потечуть із утроби його.
    <verse number="39" style="v"/>Це ж сказав Він про Духа, що мали прийняти Його, хто ввірував у Нього. Не було бо ще Духа на них, не був бо Ісус ще прославлений.
    <verse number="40" style="v"/>А багато з народу, почувши слова ті, казали: Він справді пророк!
    <verse number="41" style="v"/>Інші казали: Він Христос. А ще інші казали: Хіба прийде Христос із Галілеї?
    <verse number="42" style="v"/>Чи ж не каже Писання, що Христос прийде з роду Давидового, і з села Віфлеєму, звідкіля був Давид?
    <verse number="43" style="v"/>Так повстала незгода в народі з-за Нього.
    <verse number="44" style="v"/>А декотрі з них мали замір схопити Його, та ніхто не поклав рук на Нього.
    <verse number="45" style="v"/>І вернулася служба до первосвящеників та фарисеїв, а ті їх запитали: Чому не привели ви Його?
    <verse number="46" style="v"/>Відказала та служба: Чоловік ще ніколи так не промовляв, як Оцей Чоловік...
    <verse number="47" style="v"/>А їм відповіли фарисеї: Чи й вас із дороги не зведено?
    <verse number="48" style="v"/>Хіба хто з старших або з фарисеїв увірував у Нього?
    <verse number="49" style="v"/>Та проклятий народ, що не знає Закону!
    <verse number="50" style="v"/>Говорить до них Никодим, що приходив до Нього вночі, і що був один із них:
    <verse number="51" style="v"/>Хіба судить Закон наш людину, як перше її не вислухає, і не дізнається, що вона робить?
    <verse number="52" style="v"/>Йому відповіли та сказали вони: Чи й ти не з Галілеї? Досліди та побач, що не прийде Пророк із Галілеї.
    <verse number="53" style="v"/>І до дому свого пішов кожен.
  </para>
  <chapter number="8" style="c"/>
  <para style="p">
    <verse number="1" style="v"/>Ісус же на гору Оливну пішов.
    <verse number="2" style="v"/>А над ранком прийшов знов у храм, і всі люди збігались до Нього. А Він сів і навчав їх.
    <verse number="3" style="v"/>І ось книжники та фарисеї приводять до Нього в перелюбі схоплену жінку, і посередині ставлять її,
    <verse number="4" style="v"/>та й говорять Йому: Оцю жінку, Учителю, зловлено на гарячому вчинку перелюбу...
    <verse number="5" style="v"/>Мойсей же в Законі звелів нам таких побивати камінням. А Ти що говориш?
    <verse number="6" style="v"/>Це ж казали вони, Його спокушуючи, та щоб мати на Нього оскарження. А Ісус, нахилившись додолу, по землі писав пальцем...
    <verse number="7" style="v"/>А коли ті не переставали питати Його, Він підвівся й промовив до них: Хто з вас без гріха, нехай перший на неї той каменем кине!...
    <verse number="8" style="v"/>І Він знов нахилився додолу, і писав по землі...
    <verse number="9" style="v"/>А вони, це почувши й сумлінням докорені, стали один по одному виходити, почавши з найстарших та аж до останніх. І зоставсь Сам Ісус і та жінка, що стояла всередині...
    <verse number="10" style="v"/>І підвівся Ісус, і нікого, крім жінки, не бачивши, промовив до неї: Де ж ті, жінко, що тебе оскаржали? Чи ніхто тебе не засудив?
    <verse number="11" style="v"/>А вона відказала: Ніхто, Господи... І сказав їй Ісус: Не засуджую й Я тебе. Іди собі, але більш не гріши!
    <verse number="12" style="v"/>І знову Ісус промовляв до них, кажучи: Я Світло для світу. Хто йде вслід за Мною, не буде ходити у темряві той, але матиме світло життя.
    <verse number="13" style="v"/>Фарисеї ж Йому відказали: Ти Сам свідчиш про Себе, тим свідоцтво Твоє неправдиве.
    <verse number="14" style="v"/>Відповів і сказав їм Ісус: Хоч і свідчу про Себе Я Сам, та правдиве свідоцтво Моє, бо Я знаю, звідкіля Я прийшов і куди Я йду. Ви ж не відаєте, відкіля Я приходжу, і куди Я йду.
    <verse number="15" style="v"/>Ви за тілом судите, Я не суджу нікого.
    <verse number="16" style="v"/>А коли Я суджу, то правдивий Мій суд, бо не Сам Я, а Я та Отець, що послав Він Мене!
    <verse number="17" style="v"/>Та й у вашім Законі написано, що свідчення двох чоловіків правдиве.
    <verse number="18" style="v"/>Я Сам свідчу про Себе Самого, і свідчить про Мене Отець, що послав Він Мене.
    <verse number="19" style="v"/>І сказали до Нього вони: Де Отець Твій? Ісус відповів: Не знаєте ви ні Мене, ні Мого Отця. Якби знали Мене, то й Отця Мого знали б.
    <verse number="20" style="v"/>Ці слова Він казав при скарбниці, у храмі навчаючи. І ніхто не схопив Його, бо то ще не настала година Його...
    <verse number="21" style="v"/>І сказав Він їм знову: Я відходжу, ви ж шукати Мене будете, і помрете в гріху своїм. Куди Я йду, туди ви прибути не можете...
    <verse number="22" style="v"/>А юдеї казали: Чи не вб'є Він Сам Себе, коли каже: Куди Я йду, туди ви прибути не можете?
    <verse number="23" style="v"/>І сказав Він до них: Ви від долу, Я звисока, і ви зо світу цього, Я не з цього світу.
    <verse number="24" style="v"/>Тому Я сказав вам, що помрете в своїх гріхах. Бо коли не ввіруєте, що то Я, то помрете в своїх гріхах.
    <verse number="25" style="v"/>А вони запитали Його: Хто Ти такий? І Ісус відказав їм: Той, Хто спочатку, як і говорю Я до вас.
    <verse number="26" style="v"/>Я маю багато про вас говорити й судити; правдивий же Той, Хто послав Мене, і Я світові те говорю, що від Нього почув.
    <verse number="27" style="v"/>Але не зрозуміли вони, що то Він про Отця говорив їм.
    <verse number="28" style="v"/>Тож Ісус їм сказав: Коли ви підіймете Людського Сина, тоді зрозумієте, що то Я, і що Сам Я від Себе нічого не дію, але те говорю, як Отець Мій Мене був навчив.
    <verse number="29" style="v"/>А Той, Хто послав Мене, перебуває зо Мною; Отець не зоставив Самого Мене, бо Я завжди чиню, що Йому до вподоби.
    <verse number="30" style="v"/>Коли Він говорив це, то багато-хто в Нього увірували.
    <verse number="31" style="v"/>Тож промовив Ісус до юдеїв, що в Нього ввірували: Як у слові Моїм позостанетеся, тоді справді Моїми учнями будете,
    <verse number="32" style="v"/>і пізнаєте правду, а правда вас вільними зробить!
    <verse number="33" style="v"/>Вони відказали Йому: Авраамів ми рід, і нічиїми невільниками не були ми ніколи. То як же Ти кажеш: Ви станете вільні?
    <verse number="34" style="v"/>Відповів їм Ісус: Поправді, поправді кажу вам, що кожен, хто чинить гріх, той раб гріха.
    <verse number="35" style="v"/>І не зостається раб у домі повік, але Син зостається повік.
    <verse number="36" style="v"/>Коли Син отже зробить вас вільними, то справді ви будете вільні.
    <verse number="37" style="v"/>Знаю Я, що ви рід Авраамів, але хочете смерть заподіяти Мені, бо наука Моя не вміщається в вас.
    <verse number="38" style="v"/>Я те говорю, що Я бачив в Отця, та й ви робите те, що ви бачили в батька свого.
    <verse number="39" style="v"/>Сказали вони Йому в відповідь: Наш отець Авраам. Відказав їм Ісус: Коли б ви Авраамові діти були, то чинили б діла Авраамові.
    <verse number="40" style="v"/>А тепер ось ви хочете вбити Мене, Чоловіка, що вам казав правду, яку чув Я від Бога. Цього Авраам не робив.
    <verse number="41" style="v"/>Ви робите діла батька свого. Вони ж відказали Йому: Не родилися ми від перелюбу, одного ми маєм Отця то Бога.
    <verse number="42" style="v"/>А Ісус їм сказав: Якби Бог був Отець ваш, ви б любили Мене, бо від Бога Я вийшов і прийшов, не від Себе ж Самого прийшов Я, а Мене Він послав.
    <verse number="43" style="v"/>Чому мови Моєї ви не розумієте? Бо не можете чути ви слова Мого.
    <verse number="44" style="v"/>Ваш батько диявол, і пожадливості батька свого ви виконувати хочете. Він був душогуб споконвіку, і в правді не встояв, бо правди нема в нім. Як говорить неправду, то говорить зо свого, бо він неправдомовець і батько неправді.
    <verse number="45" style="v"/>А Мені ви не вірите, бо Я правду кажу.
    <verse number="46" style="v"/>Хто з вас може Мені докорити за гріх? Коли ж правду кажу, чом Мені ви не вірите?
    <verse number="47" style="v"/>Хто від Бога, той слухає Божі слова; через те ви не слухаєте, що ви не від Бога.
    <verse number="48" style="v"/>Відізвались юдеї й сказали Йому: Чи ж не добре ми кажемо, що Ти самарянин і демона маєш?
    <verse number="49" style="v"/>Ісус відповів: Не маю Я демона, та шаную Свого Отця, ви ж Мене зневажаєте.
    <verse number="50" style="v"/>Не шукаю ж Я власної слави, є Такий, Хто шукає та судить.
    <verse number="51" style="v"/>Поправді, поправді кажу вам: Хто слово Моє берегтиме, не побачить той смерти повік!
    <verse number="52" style="v"/>І сказали до Нього юдеї: Тепер ми дізнались, що демона маєш: умер Авраам і пророки, а Ти кажеш: Хто науку Мою берегтиме, не скуштує той смерти повік.
    <verse number="53" style="v"/>Чи ж Ти більший, аніж отець наш Авраам, що помер? Та повмирали й пророки. Ким Ти робиш Самого Себе?
    <verse number="54" style="v"/>Ісус відповів: Як Я славлю Самого Себе, то ніщо Моя слава. Мене прославляє Отець Мій, про Якого ви кажете, що Він Бог ваш.
    <verse number="55" style="v"/>І ви не пізнали Його, а Я знаю Його. А коли Я скажу, що не знаю Його, буду неправдомовець, подібний до вас. Та Я знаю Його, і слово Його зберігаю.
    <verse number="56" style="v"/>Отець ваш Авраам прагнув із радістю, щоб побачити день Мій, і він бачив, і тішився.
    <verse number="57" style="v"/>А юдеї ж до Нього сказали: Ти й п'ятидесяти років не маєш іще, і Авраама Ти бачив?
    <verse number="58" style="v"/>Ісус їм відказав: Поправді, поправді кажу вам: Перш, ніж був Авраам, Я є.
    <verse number="59" style="v"/>І схопили каміння вони, щоб кинути на Нього. Та сховався Ісус, і з храму пішов.
  </para>
  <chapter number="9" style="c"/>
  <para style="p">
    <verse number="1" style="v"/>А коли Він проходив, побачив чоловіка, що сліпим був з народження.
    <verse number="2" style="v"/>І спитали Його учні Його, говорячи: Учителю, хто згрішив: чи він сам, чи батьки його, що сліпим він родився?
    <verse number="3" style="v"/>Ісус відповів: Не згрішив ані він, ні батьки його, а щоб діла Божі з'явились на ньому.
    <verse number="4" style="v"/>Ми мусимо виконувати діла Того, Хто послав Мене, аж поки є день. Надходить он ніч, коли жаден нічого не зможе виконувати.
    <verse number="5" style="v"/>Доки Я в світі, Я Світло для світу.
    <verse number="6" style="v"/>Промовивши це, Він сплюнув на землю, і з слини грязиво зробив, і очі сліпому помазав грязивом,
    <verse number="7" style="v"/>і до нього промовив: Піди, умийся в ставку Сілоам визначає це Посланий. Тож пішов той і вмився, і вернувся видющим...
    <verse number="8" style="v"/>А сусіди та ті, що бачили перше його, як був він сліпий, говорили: Чи ж не той це, що сидів та просив?
    <verse number="9" style="v"/>Говорили одні, що це він, а інші казали: Ні, подібний до нього. А він відказав: Це я!
    <verse number="10" style="v"/>І питали його: Як же очі відкрились тобі?
    <verse number="11" style="v"/>А той оповідав: Чоловік, що Його звуть Ісусом, грязиво зробив, і очі помазав мені, і до мене сказав: Піди в Сілоам та й умийся. Я ж пішов та й умився, і став бачити.
    <verse number="12" style="v"/>І сказали до нього: Де Він? Відказує той: Я не знаю.
    <verse number="13" style="v"/>Ведуть тоді до фарисеїв того, що був перше незрячий.
    <verse number="14" style="v"/>А була то субота, як грязиво Ісус учинив і відкрив йому очі.
    <verse number="15" style="v"/>І знов запитали його й фарисеї, як видющим він став. А він розповів їм: Грязиво поклав Він на очі мені, а я вмився, та й бачу.
    <verse number="16" style="v"/>Тоді деякі з фарисеїв казали: Не від Бога Оцей Чоловік, бо суботи не держить. А інші казали: Як же чуда такі може грішна людина чинити? І незгода між ними була.
    <verse number="17" style="v"/>Тому знову говорять сліпому: Що ти кажеш про Нього, коли очі відкрив Він тобі? А той відказав: Він Пророк!
    <verse number="18" style="v"/>Юдеї проте йому не повірили, що незрячим він був і прозрів, аж поки не покликано батьків того прозрілого.
    <verse number="19" style="v"/>І запитали їх, кажучи: Чи ваш оце син, про якого ви кажете, ніби родився сліпим? Як же він тепер бачить?
    <verse number="20" style="v"/>А батьки його відповіли та сказали: Ми знаєм, що цей то наш син, і що він народився сліпим.
    <verse number="21" style="v"/>Але як тепер бачить, не знаємо, або хто йому очі відкрив, ми не відаємо. Поспитайте його, він дорослий, хай сам скаже про себе...
    <verse number="22" style="v"/>Таке говорили батьки його, бо боялись юдеїв: юдеї бо вже були змовились, як хто за Христа Його визнає, щоб той був відлучений від синагоги.
    <verse number="23" style="v"/>Ось тому говорили батьки його: Він дорослий, його поспитайте.
    <verse number="24" style="v"/>І покликали вдруге того чоловіка, що був сліпим, і сказали йому: Віддай хвалу Богові. Ми знаємо, що грішний Отой Чоловік.
    <verse number="25" style="v"/>Але він відповів: Чи Він грішний не знаю. Одне тільки знаю, що я був сліпим, а тепер бачу!...
    <verse number="26" style="v"/>І спитали його: Що тобі Він зробив? Як відкрив тобі очі?
    <verse number="27" style="v"/>Відповів він до них: Я вже вам говорив, та не слухали ви. Що бажаєте знову почути? Може й ви Його учнями хочете стати?
    <verse number="28" style="v"/>А вони його вилаяли та й сказали: То ти Його учень, а ми учні Мойсеєві.
    <verse number="29" style="v"/>Ми знаємо, що Бог говорив до Мойсея, звідки ж узявся Оцей, ми не відаємо.
    <verse number="30" style="v"/>Відповів чоловік і сказав їм: То ж воно й дивно, що не знаєте ви, звідки Він, а Він мені очі відкрив!
    <verse number="31" style="v"/>Та ми знаємо, що грішників Бог не послухає; хто ж богобійний, і виконує волю Його, того слухає Він.
    <verse number="32" style="v"/>Відвіку не чувано, щоб хто очі відкрив був сліпому з народження.
    <verse number="33" style="v"/>Коли б не від Бога був Цей, Він нічого не міг би чинити.
    <verse number="34" style="v"/>Вони відповіли та й сказали йому: Ти ввесь у гріхах народився, і чи тобі нас учити? І геть його вигнали.
    <verse number="35" style="v"/>Дізнався Ісус, що вони того вигнали геть, і, знайшовши його, запитав: Чи віруєш ти в Сина Божого?
    <verse number="36" style="v"/>Відповів той, говорячи: Хто ж то, Пане, Такий, щоб я вірував у Нього?
    <verse number="37" style="v"/>Промовив до нього Ісус: І ти бачив Його, і Той, Хто говорить з тобою то Він!...
    <verse number="38" style="v"/>А він відказав: Я вірую, Господи! І вклонився Йому.
    <verse number="39" style="v"/>І промовив Ісус: На суд Я прийшов у цей світ, щоб бачили темні, а видющі щоб стали незрячі.
    <verse number="40" style="v"/>І почули це деякі з тих фарисеїв, що були з Ним, та й сказали Йому: Чи ж і ми невидющі?
    <verse number="41" style="v"/>Відказав їм Ісус: Якби ви невидющі були, то не мали б гріха; а тепер ви говорите: Бачимо, то й ваш гріх зостається при вас!
  </para>
  <chapter number="10" style="c"/>
  <para style="p">
    <verse number="1" style="v"/>Поправді, поправді кажу вам: Хто не входить дверима в кошару, але перелазить деінде, той злодій і розбійник.
    <verse number="2" style="v"/>А хто входить дверима, той вівцям пастух.
    <verse number="3" style="v"/>Воротар відчиняє йому, і його голосу слухають вівці; і свої вівці він кличе по йменню, і випроваджує їх.
    <verse number="4" style="v"/>А як вижене всі свої вівці, він іде перед ними, і вівці слідом за ним ідуть, бо знають голос його.
    <verse number="5" style="v"/>За чужим же не підуть вони, а будуть утікати від нього, бо не знають вони чужого голосу.
    <verse number="6" style="v"/>Оцю притчу повів їм Ісус, але не зрозуміли вони, про що їм говорив.
    <verse number="7" style="v"/>І знову промовив Ісус: Поправді, поправді кажу вам, що Я двері вівцям.
    <verse number="8" style="v"/>Усі, скільки їх перше Мене приходило, то злодії й розбійники, але вівці не слухали їх.
    <verse number="9" style="v"/>Я двері: коли через Мене хто ввійде, спасеться, і той ввійде та вийде, і пасовисько знайде.
    <verse number="10" style="v"/>Злодій тільки на те закрадається, щоб красти й убивати та нищити. Я прийшов, щоб ви мали життя, і подостатком щоб мали.
    <verse number="11" style="v"/>Я Пастир Добрий! Пастир добрий кладе життя власне за вівці.
    <verse number="12" style="v"/>А наймит, і той, хто не вівчар, кому вівці не свої, коли бачить, що вовк наближається, то кидає вівці й тікає, а вовк їх хапає й полошить.
    <verse number="13" style="v"/>А наймит утікає тому, що він наймит, і не дбає про вівці.
    <verse number="14" style="v"/>Я Пастир Добрий, і знаю Своїх, і Свої Мене знають.
    <verse number="15" style="v"/>Як Отець Мене знає, так і Я Отця знаю, і власне життя Я за вівці кладу.
    <verse number="16" style="v"/>Також маю Я інших овець, які не з цієї кошари, Я повинен і їх припровадити. І Мій голос почують вони, і буде отара одна й Один Пастир!
    <verse number="17" style="v"/>Через те Отець любить Мене, що Я власне життя віддаю, щоб ізнову прийняти його.
    <verse number="18" style="v"/>Ніхто в Мене його не бере, але Я Сам від Себе кладу його. Маю владу віддати його, і маю владу прийняти його знову, Я цю заповідь взяв від Свого Отця.
    <verse number="19" style="v"/>З-за цих слів між юдеями знову незгода знялася.
    <verse number="20" style="v"/>І багато-хто з них говорили: Він демона має, і несамовитий. Чого слухаєте ви Його?
    <verse number="21" style="v"/>Інші казали: Ці слова не того, хто демона має. Хіба демон може очі сліпим відкривати?...
    <verse number="22" style="v"/>Було тоді свято Відновлення в Єрусалимі. Стояла зима.
    <verse number="23" style="v"/>А Ісус у храмі ходив, у Соломоновім ґанку.
    <verse number="24" style="v"/>Юдеї тоді обступили Його та й казали Йому: Доки будеш тримати в непевності нас? Якщо Ти Христос, то відкрито скажи нам!
    <verse number="25" style="v"/>Відповів їм Ісус: Я вам був сказав, та не вірите ви. Ті діла, що чиню їх у Ймення Свого Отця, вони свідчать про Мене.
    <verse number="26" style="v"/>Та не вірите ви, не з Моїх бо овець ви.
    <verse number="27" style="v"/>Мого голосу слухають вівці Мої, і знаю Я їх, і за Мною слідком вони йдуть.
    <verse number="28" style="v"/>І Я життя вічне даю їм, і вони не загинуть повік, і ніхто їх не вихопить із Моєї руки.
    <verse number="29" style="v"/>Мій Отець, що дав їх Мені, Він більший за всіх, і вихопити ніхто їх не може Отцеві з руки.
    <verse number="30" style="v"/>Я й Отець Ми одне!
    <verse number="31" style="v"/>Знов каміння схопили юдеї, щоб укаменувати Його.
    <verse number="32" style="v"/>Відповів їм Ісус: Від Отця показав Я вам добрих учинків багато, за котрий же з тих учинків хочете Мене каменувати?
    <verse number="33" style="v"/>Юдеї Йому відказали: Не за добрий учинок хочемо Тебе вкаменувати, а за богозневагу, бо Ти, бувши людиною, за Бога Себе видаєш...
    <verse number="34" style="v"/>Відповів їм Ісус: Хіба не написано в вашім Законі: Я сказав: ви боги?
    <verse number="35" style="v"/>Коли тих Він богами назвав, що до них слово Боже було, а Писання не може порушене бути,
    <verse number="36" style="v"/>то Тому, що Отець освятив і послав Його в світ, закидаєте ви: Зневажаєш Ти Бога, через те, що сказав Я: Я Син Божий?
    <verse number="37" style="v"/>Коли Я не чиню діл Свого Отця, то не вірте Мені.
    <verse number="38" style="v"/>А коли Я чиню, то хоч ви Мені віри й не ймете, повірте ділам, щоб пізнали й повірили ви, що Отець у Мені, а Я ув Отці!
    <verse number="39" style="v"/>Тоді знову шукали вони, щоб схопити Його, але вийшов із рук їхніх Він.
    <verse number="40" style="v"/>І Він знову на той бік Йордану пішов, на те місце, де Іван найперше христив, та й там перебував.
    <verse number="41" style="v"/>І багато до Нього приходили та говорили, що хоч жадного чуда Іван не вчинив, але все, що про Нього Іван говорив, правдиве було.
    <verse number="42" style="v"/>І багато-хто ввірували в Нього там.
  </para>
  <chapter number="11" style="c"/>
  <para style="p">
    <verse number="1" style="v"/>Був же хворий один, Лазар у Віфанії, із села Марії й сестри її Марти.
    <verse number="2" style="v"/>А Марія, що брат її Лазар був хворий, була та, що помазала Господа миром, і волоссям своїм Йому ноги обтерла.
    <verse number="3" style="v"/>Тоді сестри послали до Нього, говорячи: Ось нездужає, Господи, той, що кохаєш його!...
    <verse number="4" style="v"/>Як почув же Ісус, то промовив: Не на смерть ця недуга, а на Божу славу, щоб Син Божий прославився нею.
    <verse number="5" style="v"/>А Ісус любив Марту, і сестру її, і Лазаря.
    <verse number="6" style="v"/>А коли Він почув, що нездужає той, то зостався два дні на тім місці, де був.
    <verse number="7" style="v"/>Після ж того говорить до учнів: Ходімо знову в Юдею.
    <verse number="8" style="v"/>Йому учні сказали: Учителю, таж допіру юдеї хотіли камінням побити Тебе, а Ти знов туди підеш?
    <verse number="9" style="v"/>Ісус відповів: Хіба дня не дванадцять годин? Як хто ходить за дня, не спіткнеться, цьогосвітнє бо світло він бачить.
    <verse number="10" style="v"/>А хто ходить нічної пори, той спіткнеться, бо немає в нім світла.
    <verse number="11" style="v"/>Оце Він сказав, а по тому говорить до них: Друг наш Лазар заснув, та піду розбудити Його.
    <verse number="12" style="v"/>А учні сказали Йому: Як заснув, то він, Господи, видужає.
    <verse number="13" style="v"/>Та про смерть його мовив Ісус, вони ж думали, що про сонний спочинок Він каже.
    <verse number="14" style="v"/>Тоді просто сказав їм Ісус: Умер Лазар.
    <verse number="15" style="v"/>І Я тішусь за вас, що там Я не був, щоб повірили ви. Та ходімо до нього.
    <verse number="16" style="v"/>Сказав же Хома, називаний Близнюк, до співучнів: Ходімо й ми, щоб із Ним повмирати.
    <verse number="17" style="v"/>Як прибув же Ісус, то знайшов, що чотири вже дні той у гробі.
    <verse number="18" style="v"/>А Віфанія поблизу Єрусалиму була, яких стадій з п'ятнадцять.
    <verse number="19" style="v"/>І багато з юдеїв до Марти й Марії прийшли, щоб за брата розважити їх.
    <verse number="20" style="v"/>Тоді Марта, почувши, що надходить Ісус, побігла зустріти Його, Марія ж удома сиділа.
    <verse number="21" style="v"/>І Марта сказала Ісусові: Коли б, Господи, був Ти отут, то не вмер би мій брат...
    <verse number="22" style="v"/>Та й тепер, знаю я, що чого тільки в Бога попросиш, то дасть Тобі Бог!
    <verse number="23" style="v"/>Промовляє до неї Ісус: Воскресне твій брат!
    <verse number="24" style="v"/>Відказує Марта Йому: Знаю, що в воскресення останнього дня він воскресне.
    <verse number="25" style="v"/>Промовив до неї Ісус: Я воскресення й життя. Хто вірує в Мене, хоч і вмре, буде жити.
    <verse number="26" style="v"/>І кожен, хто живе та хто вірує в Мене, повіки не вмре. Чи ти віруєш в це?
    <verse number="27" style="v"/>Вона каже Йому: Так, Господи! Я вірую, що Ти Христос, Син Божий, що має прийти на цей світ.
    <verse number="28" style="v"/>І промовивши це, відійшла, та й покликала нишком Марію, сестру свою, кажучи: Учитель тут, і Він кличе тебе!
    <verse number="29" style="v"/>А та, як зачула, квапливо встала й до Нього пішла.
    <verse number="30" style="v"/>А Ісус не ввійшов був іще до села, а знаходивсь на місці, де Марта зустріла Його.
    <verse number="31" style="v"/>Юдеї тоді, що були з нею в домі й її розважали, як побачили, що Марія квапливо встала й побігла, подалися за нею, гадаючи, що до гробу пішла вона, плакати там.
    <verse number="32" style="v"/>Як Марія ж прийшла туди, де був Ісус, і Його вгледіла, то припала до ніг Йому та й говорила до Нього: Коли б, Господи, був Ти отут, то не вмер би мій брат!
    <verse number="33" style="v"/>А Ісус, як побачив, що плаче вона, і плачуть юдеї, що з нею прийшли, то в дусі розжалобився та й зворушився Сам,
    <verse number="34" style="v"/>і сказав: Де його ви поклали? Говорять Йому: Іди, Господи, та подивися!
    <verse number="35" style="v"/>І закапали сльози Ісусові...
    <verse number="36" style="v"/>А юдеї казали: Дивись, як кохав Він його!
    <verse number="37" style="v"/>А з них дехто сказали: Чи не міг же зробити Отой, Хто очі сліпому відкрив, щоб і цей не помер?
    <verse number="38" style="v"/>Ісус же розжалобивсь знову в Собі, і до гробу прийшов. Була ж то печера, і камінь на ній налягав.
    <verse number="39" style="v"/>Промовляє Ісус: Відваліть цього каменя! Сестра вмерлого Марта говорить до Нього: Уже, Господи, чути, бо чотири вже дні він у гробі...
    <verse number="40" style="v"/>Ісус каже до неї: Чи тобі не казав Я, що як будеш ти вірувати, славу Божу побачиш?
    <verse number="41" style="v"/>І зняли тоді каменя. А Ісус ізвів очі до неба й промовив: Отче, дяку приношу Тобі, що Мене Ти почув.
    <verse number="42" style="v"/>Та Я знаю, що Ти завжди почуєш Мене, але ради народу, що довкола стоїть, Я сказав, щоб увірували, що послав Ти Мене.
    <verse number="43" style="v"/>І, промовивши це, Він скричав гучним голосом: Лазарю, вийди сюди!
    <verse number="44" style="v"/>І вийшов померлий, по руках і ногах обв'язаний пасами, а обличчя у нього було перев'язане хусткою... Ісус каже до них: Розв'яжіть його та й пустіть, щоб ходив...
    <verse number="45" style="v"/>І багато з юдеїв, що посходилися до Марії, та бачили те, що Він учинив, у Нього ввірували.
    <verse number="46" style="v"/>А деякі з них пішли до фарисеїв, і їм розповіли, що Ісус учинив.
    <verse number="47" style="v"/>Тоді первосвященики та фарисеї скликали раду й казали: Що маємо робити, бо Цей Чоловік пребагато чуд чинить?
    <verse number="48" style="v"/>Якщо так позоставимо Його, то всі в Нього ввірують, і прийдуть римляни, та й візьмуть нам і Край, і народ!
    <verse number="49" style="v"/>А один із них, Кайяфа, що був первосвящеником року того, промовив до них: Ви нічого не знаєте,
    <verse number="50" style="v"/>і не поміркуєте, що краще для вас, щоб один чоловік прийняв смерть за людей, аніж щоб увесь народ мав загинути!
    <verse number="51" style="v"/>А того не сказав сам від себе, але, первосвящеником бувши в тім році, пророкував, що Ісус за народ мав умерти,
    <verse number="52" style="v"/>і не лише за народ, але й щоб сполучити в одне розпорошених Божих дітей.
    <verse number="53" style="v"/>Отож, від того дня вони змовилися, щоб убити Його.
    <verse number="54" style="v"/>І тому не ходив більш Ісус між юдеями явно, але звідти вдавсь до околиць поближче пустині, до міста, що зветься Єфрем, і тут залишався з Своїми учнями.
    <verse number="55" style="v"/>Наближалася ж Пасха юдейська, і багато-хто з Краю вдались перед Пасхою в Єрусалим, щоб очистити себе.
    <verse number="56" style="v"/>І шукали Ісуса вони, а в храмі стоявши, гомоніли один до одного: А як вам здається? Хіба Він не прийде на свято?
    <verse number="57" style="v"/>А первосвященики та фарисеї наказа дали: як дізнається хто, де Він перебуватиме, нехай донесе, щоб схопити Його.
  </para>
  <chapter number="12" style="c"/>
  <para style="p">
    <verse number="1" style="v"/>Ісус же за шість день до Пасхи прибув до Віфанії, де жив Лазар, що його воскресив Ісус із мертвих.
    <verse number="2" style="v"/>І для Нього вечерю там справили, а Марта прислуговувала. Був же й Лазар одним із тих, що до столу з Ним сіли.
    <verse number="3" style="v"/>А Марія взяла літру мира, з найдорожчого нарду пахучого, і намастила Ісусові ноги, і волоссям своїм Йому ноги обтерла... І пахощі мира наповнили дім!
    <verse number="4" style="v"/>І говорить один з Його учнів, Юда Іскаріотський, що мав Його видати:
    <verse number="5" style="v"/>Чому мира оцього за триста динарів не продано, та й не роздано вбогим?
    <verse number="6" style="v"/>А це він сказав не тому, що про вбогих журився, а тому, що був злодій: він мав скриньку на гроші, і крав те, що вкидали.
    <verse number="7" style="v"/>І промовив Ісус: Позостав її ти, це вона на день похорону заховала Мені...
    <verse number="8" style="v"/>Бо вбогих ви маєте завжди з собою, а Мене не постійно ви маєте!
    <verse number="9" style="v"/>А натовп великий юдеїв довідався, що Він там, та й поприходили не з-за Ісуса Самого, але щоб побачити й Лазаря, що його воскресив Він із мертвих.
    <verse number="10" style="v"/>А первосвященики змовилися, щоб і Лазареві смерть заподіяти,
    <verse number="11" style="v"/>бо багато з юдеїв з-за нього відходили, та в Ісуса ввірували.
    <verse number="12" style="v"/>А другого дня, коли безліч народу, що зібрався на свято, прочула, що до Єрусалиму надходить Ісус,
    <verse number="13" style="v"/>то взяли вони пальмове віття, і вийшли назустріч Йому та й кричали: Осанна! Благословенний, хто йде у Господнє Ім'я! Цар Ізраїлів!
    <verse number="14" style="v"/>Ісус же, знайшовши осля, сів на нього, як написано:
    <verse number="15" style="v"/>Не бійся, дочко Сіонська! Ото Цар твій іде, сидячи на ослі молодому!
    <verse number="16" style="v"/>А учні Його спочатку того не зрозуміли були, але, як прославивсь Ісус, то згадали тоді, що про Нього було так написано, і що цеє вчинили Йому.
    <verse number="17" style="v"/>Тоді свідчив народ, який був із Ним, що Він викликав Лазаря з гробу, і воскресив його з мертвих.
    <verse number="18" style="v"/>Через це й зустрів натовп Його, бо почув, що Він учинив таке чудо.
    <verse number="19" style="v"/>Фарисеї тоді між собою казали: Ви бачите, що нічого не вдієте: ось пішов увесь світ услід за Ним!
    <verse number="20" style="v"/>А між тими, що в свято прийшли поклонитись, були й деякі геллени.
    <verse number="21" style="v"/>І вони підійшли до Пилипа, що з Віфсаїди Галілейської, і просили його та казали: Ми хочемо, пане, побачити Ісуса.
    <verse number="22" style="v"/>Іде Пилип та Андрієві каже; іде Андрій і Пилип та Ісусові розповідають.
    <verse number="23" style="v"/>Ісус же їм відповідає, говорячи: Надійшла година, щоб Син Людський прославивсь.
    <verse number="24" style="v"/>Поправді, поправді кажу вам: коли зерно пшеничне, як у землю впаде, не помре, то одне зостається; як умре ж, плід рясний принесе.
    <verse number="25" style="v"/>Хто кохає душу свою, той погубить її; хто ж ненавидить душу свою на цім світі, збереже її в вічне життя.
    <verse number="26" style="v"/>Як хто служить Мені, хай іде той за Мною, і де Я, там буде й слуга Мій. Як хто служить Мені, того пошанує Отець.
    <verse number="27" style="v"/>Затривожена зараз душа Моя. І що Я повім? Заступи Мене, Отче, від цієї години! Та на те Я й прийшов на годину оцю...
    <verse number="28" style="v"/>Прослав, Отче, Ім'я Своє! Залунав тоді голос із неба: І прославив, і знову прославлю!
    <verse number="29" style="v"/>А народ, що стояв і почув, говорив: Загреміло! Інші казали: Це Ангол Йому говорив!
    <verse number="30" style="v"/>Ісус відповів і сказав: Не для Мене цей голос лунав, а для вас.
    <verse number="31" style="v"/>Тепер суд цьому світові. Князь світу цього буде вигнаний звідси тепер.
    <verse number="32" style="v"/>І, як буду піднесений з землі, то до Себе Я всіх притягну.
    <verse number="33" style="v"/>А Він це говорив, щоб зазначити, якою то смертю Він має померти.
    <verse number="34" style="v"/>А народ відповів Йому: Ми чули з Закону, що Христос перебуває повік, то чого ж Ти говориш, що Людському Сину потрібно піднесеному бути? Хто такий Цей Син Людський?
    <verse number="35" style="v"/>І сказав їм Ісус: Короткий ще час світло з вами. Ходіть, поки маєте світло, щоб вас темрява не обгорнула. А хто в темряві ходить, не знає, куди він іде...
    <verse number="36" style="v"/>Аж доки ви маєте світло, то віруйте в світло, щоб синами світла ви стали. Промовивши це, Ісус відійшов, і сховався від них.
    <verse number="37" style="v"/>І хоч Він стільки чуд перед ними вчинив був, та в Нього вони не ввірували,
    <verse number="38" style="v"/>щоб справдилось слово пророка Ісаї, який провіщав: Хто повірив тому, що ми, Господи, чули, а Господнє рамено кому об'явилось?
    <verse number="39" style="v"/>Тому не могли вони вірити, що знову Ісая прорік:
    <verse number="40" style="v"/>Засліпив їхні очі, і скам'янив їхнє серце, щоб очима не бачили, ані серцем щоб не зрозуміли, і не навернулись, щоб Я їх уздоровив!
    <verse number="41" style="v"/>Це Ісая сказав, коли бачив славу Його, і про Нього звіщав.
    <verse number="42" style="v"/>Проте багато-хто навіть із старших у Нього ввірували, та не признавались через фарисеїв, щоб не вигнано їх із синагоги.
    <verse number="43" style="v"/>Бо любили вони славу людську більше, аніж славу Божу.
    <verse number="44" style="v"/>А Ісус підняв голос, та й промовляв: Хто вірує в Мене, не в Мене він вірує, але в Того, Хто послав Мене.
    <verse number="45" style="v"/>А хто бачить Мене, той бачить Того, хто послав Мене.
    <verse number="46" style="v"/>Я, Світло, на світ прийшов, щоб кожен, хто вірує в Мене, у темряві не зоставався.
    <verse number="47" style="v"/>Коли б же хто слів Моїх слухав та не вірував, Я того не суджу, бо Я не прийшов світ судити, але щоб спасти світ.
    <verse number="48" style="v"/>Хто цурається Мене, і Моїх слів не приймає, той має для себе суддю: те слово, що Я говорив, останнього дня воно буде судити його!
    <verse number="49" style="v"/>Бо від Себе Я не говорив, а Отець, що послав Мене, то Він Мені заповідь дав, що Я маю казати та що говорити.
    <verse number="50" style="v"/>І відаю Я, що Його ота заповідь то вічне життя. Тож що Я говорю, то так говорю, як Отець Мені розповідав.
  </para>
  <chapter number="13" style="c"/>
  <para style="p">
    <verse number="1" style="v"/>Перед святом же Пасхи Ісус, знавши, що настала година Йому перейти до Отця з цього світу, полюбивши Своїх, що на світі були, до кінця полюбив їх.
    <verse number="2" style="v"/>Під час же вечері, як диявол уже був укинув у серце синові Симона Юді Іскаріотському, щоб він видав Його,
    <verse number="3" style="v"/>то Ісус, знавши те, що Отець віддав все Йому в руки, і що від Бога прийшов Він, і до Бога відходить,
    <verse number="4" style="v"/>устає від вечері, і здіймає одежу, бере рушника й підперізується.
    <verse number="5" style="v"/>Потому налив Він води до вмивальниці, та й зачав обмивати ноги учням, і витирати рушником, що ним був підперезаний.
    <verse number="6" style="v"/>І підходить до Симона Петра, а той каже Йому: Ти, Господи, митимеш ноги мені?
    <verse number="7" style="v"/>Ісус відказав і промовив йому: Що Я роблю, ти не знаєш тепер, але опісля зрозумієш.
    <verse number="8" style="v"/>Говорить до Нього Петро: Ти повік мені ніг не обмиєш! Ісус відповів йому: Коли Я не вмию тебе, ти не матимеш частки зо Мною.
    <verse number="9" style="v"/>До Нього проказує Симон Петро: Господи, не самі мої ноги, а й руки та голову!
    <verse number="10" style="v"/>Ісус каже йому: Хто обмитий, тільки ноги обмити потребує, бо він чистий увесь. І ви чисті, та не всі.
    <verse number="11" style="v"/>Бо Він знав Свого зрадника, тому то сказав: Ви чисті не всі.
    <verse number="12" style="v"/>Коли ж пообмивав їхні ноги, і одежу Свою Він надів, засів знову за стіл і промовив до них: Чи знаєте ви, що Я зробив вам?
    <verse number="13" style="v"/>Ви Мене називаєте: Учитель і Господь, і добре ви кажете, бо Я є.
    <verse number="14" style="v"/>А коли обмив ноги вам Я, Господь і Вчитель, то повинні й ви один одному ноги вмивати.
    <verse number="15" style="v"/>Бо то Я вам приклада дав, щоб і ви те чинили, як Я вам учинив.
    <verse number="16" style="v"/>Поправді, поправді кажу вам: Раб не більший за пана свого, посланець же не більший від того, хто вислав його.
    <verse number="17" style="v"/>Коли знаєте це, то блаженні ви, якщо таке чините!
    <verse number="18" style="v"/>Не про всіх вас кажу. Знаю Я, кого вибрав, але щоб збулося Писання: Хто хліб споживає зо Мною, підняв той на Мене п'яту свою!
    <verse number="19" style="v"/>Уже тепер вам кажу, перше ніж те настане, щоб як станеться, ви ввірували, що то Я.
    <verse number="20" style="v"/>Поправді, поправді кажу вам: Хто приймає Мого посланця, той приймає Мене; хто ж приймає Мене, той приймає Того, Хто послав Мене!
    <verse number="21" style="v"/>Промовивши це, затривожився духом Ісус, і освідчив, говорячи: Поправді, поправді кажу вам, що один із вас видасть Мене!...
    <verse number="22" style="v"/>І озиралися учні один на одного, непевними бувши, про кого Він каже.
    <verse number="23" style="v"/>При столі, при Ісусовім лоні, був один з Його учнів, якого любив Ісус.
    <verse number="24" style="v"/>От цьому кивнув Симон Петро та й шепнув: Запитай, хто б то був, що про нього Він каже?
    <verse number="25" style="v"/>І, пригорнувшись до лоня Ісусового, той говорить до Нього: Хто це, Господи?
    <verse number="26" style="v"/>Ісус же відказує: Це той, кому, умочивши, подам Я куска. І, вмочивши куска, подав синові Симона, Юді Іскаріотському!...
    <verse number="27" style="v"/>За тим же куском тоді в нього ввійшов сатана. А Ісус йому каже: Що ти робиш роби швидше...
    <verse number="28" style="v"/>Але жаден із тих, хто був при столі, того не зрозумів, до чого сказав Він йому.
    <verse number="29" style="v"/>А тому, що тримав Юда скриньку на гроші, то деякі думали, ніби каже до нього Ісус: Купи, що потрібно на свято для нас, або щоб убогим подав що.
    <verse number="30" style="v"/>А той, узявши кусок хліба, зараз вийшов. Була ж ніч.
    <verse number="31" style="v"/>Тоді, як він вийшов, промовляє Ісус: Тепер ось прославивсь Син Людський, і в Ньому прославився Бог.
    <verse number="32" style="v"/>Коли в Ньому прославився Бог, то і Його Бог прославить у Собі, і зараз прославить Його!
    <verse number="33" style="v"/>Мої дітоньки, не довго вже бути Мені з вами! Ви шукати Мене будете, але як сказав Я юдеям: Куди Я йду, туди ви прибути не можете, те й вам говорю Я тепер.
    <verse number="34" style="v"/>Нову заповідь Я вам даю: Любіть один одного! Як Я вас полюбив, так любіть один одного й ви!
    <verse number="35" style="v"/>По тому пізнають усі, що ви учні Мої, як будете мати любов між собою.
    <verse number="36" style="v"/>А Симон Петро Йому каже: Куди, Господи, ідеш Ти? Ісус відповів: Куди Я йду, туди ти тепер іти за Мною не можеш, але потім ти підеш за Мною.
    <verse number="37" style="v"/>Говорить до Нього Петро: Чому, Господи, іти за Тобою тепер я не можу? За Тебе я душу свою покладу!
    <verse number="38" style="v"/>Ісус відповідає: За Мене покладеш ти душу свою? Поправді, поправді кажу Я тобі: Півень не заспіває, як ти тричі зречешся Мене...
  </para>
  <chapter number="14" style="c"/>
  <para style="p">
    <verse number="1" style="v"/>Нехай серце вам не тривожиться! Віруйте в Бога, і в Мене віруйте!
    <verse number="2" style="v"/>Багато осель у домі Мого Отця; а коли б то не так, то сказав би Я вам, що йду приготувати місце для вас?
    <verse number="3" style="v"/>А коли відійду й приготую вам місце, Я знову прийду й заберу вас до Себе, щоб де Я були й ви.
    <verse number="4" style="v"/>А куди Я йду дорогу ви знаєте.
    <verse number="5" style="v"/>Говорить до Нього Хома: Ми не знаємо, Господи, куди йдеш; як же можемо знати дорогу?
    <verse number="6" style="v"/>Промовляє до нього Ісус: Я дорога, і правда, і життя. До Отця не приходить ніхто, якщо не через Мене.
    <verse number="7" style="v"/>Коли б то були ви пізнали Мене, ви пізнали були б і Мого Отця. Відтепер Його знаєте ви, і Його бачили.
    <verse number="8" style="v"/>Говорить до Нього Пилип: Господи, покажи нам Отця, і вистачить нам!
    <verse number="9" style="v"/>Промовляє до нього Ісус: Стільки часу Я з вами, ти ж не знаєш, Пилипе, Мене? Хто бачив Мене, той бачив Отця, то як же ти кажеш: Покажи нам Отця?
    <verse number="10" style="v"/>Чи не віруєш ти, що Я в Отці, а Отець у Мені? Слова, що Я вам говорю, говорю не від Себе, а Отець, що в Мені перебуває, Той чинить діла ті.
    <verse number="11" style="v"/>Повірте Мені, що Я в Отці, а Отець у Мені! Коли ж ні, то повірте за вчинки самі.
    <verse number="12" style="v"/>Поправді, поправді кажу вам: Хто вірує в Мене, той учинить діла, які чиню Я, і ще більші від них він учинить, бо Я йду до Отця.
    <verse number="13" style="v"/>І коли що просити ви будете в Імення Моє, те вчиню, щоб у Сині прославивсь Отець.
    <verse number="14" style="v"/>Коли будете в Мене просити чого в Моє Ймення, то вчиню.
    <verse number="15" style="v"/>Якщо Ви Мене любите, Мої заповіді зберігайте!
    <verse number="16" style="v"/>І вблагаю Отця Я, і Втішителя іншого дасть вам, щоб із вами повік перебував,
    <verse number="17" style="v"/>Духа правди, що Його світ прийняти не може, бо не бачить Його та не знає Його. Його знаєте ви, бо при вас перебуває, і в вас буде Він.
    <verse number="18" style="v"/>Я не кину вас сиротами, Я прибуду до вас!
    <verse number="19" style="v"/>Ще недовго, і вже світ Мене не побачить, але ви Мене бачити будете, бо живу Я і ви жити будете!
    <verse number="20" style="v"/>Того дня пізнаєте ви, що в Своїм Я Отці, а ви в Мені, і Я в вас.
    <verse number="21" style="v"/>Хто заповіді Мої має та їх зберігає, той любить Мене. А хто любить Мене, то полюбить його Мій Отець, і Я полюблю Його, і об'явлюсь йому Сам.
    <verse number="22" style="v"/>Запитує Юда, не Іскаріотський, Його: Що то, Господи, що Ти нам об'явитися маєш, а не світові?
    <verse number="23" style="v"/>Ісус відповів і до нього сказав: Як хто любить Мене, той слово Моє берегтиме, і Отець Мій полюбить його, і Ми прийдемо до нього, і оселю закладемо в нього.
    <verse number="24" style="v"/>Хто не любить Мене, той не береже Моїх слів. А слово, що чуєте ви, не Моє, а Отця, що послав Мене.
    <verse number="25" style="v"/>Говорив це Я вам, бувши з вами.
    <verse number="26" style="v"/>Утішитель же, Дух Святий, що Його Отець пошле в Ім'я Моє, Той навчить вас усього, і пригадає вам усе, що Я вам говорив.
    <verse number="27" style="v"/>Зоставляю вам мир, мир Свій вам даю! Я даю вам не так, як дає світ. Серце ваше нехай не тривожиться, ані не лякається!
    <verse number="28" style="v"/>Чули ви, що Я вам говорив: Я відходжу, і вернуся до вас. Якби ви любили Мене, то ви б тішилися, що Я йду до Отця, бо більший за Мене Отець.
    <verse number="29" style="v"/>І тепер Я сказав вам, передніше, ніж сталося, щоб ви вірували, коли станеться.
    <verse number="30" style="v"/>Небагато вже Я говоритиму з вами, бо надходить князь світу цього, а в Мені він нічого не має,
    <verse number="31" style="v"/>та щоб світ зрозумів, що люблю Я Отця, і як Отець наказав Мені, так роблю. Уставайте, ходім звідсіля!
  </para>
  <chapter number="15" style="c"/>
  <para style="p">
    <verse number="1" style="v"/>Я правдива Виноградина, а Отець Мій Виноградар.
    <verse number="2" style="v"/>Усяку галузку в Мене, що плоду не приносить, Він відтинає, але всяку, що плід родить, обчищає її, щоб рясніше родила.
    <verse number="3" style="v"/>Через Слово, що Я вам говорив, ви вже чисті.
    <verse number="4" style="v"/>Перебувайте в Мені, а Я в вас! Як та вітка не може вродити плоду сама з себе, коли не позостанеться на виноградині, так і ви, як в Мені перебувати не будете.
    <verse number="5" style="v"/>Я Виноградина, ви галуззя! Хто в Мені перебуває, а Я в ньому, той рясно зароджує, бо без Мене нічого чинити не можете ви.
    <verse number="6" style="v"/>Коли хто перебувати не буде в Мені, той буде відкинений геть, як галузка, і всохне. І громадять їх, і кладуть на огонь, і згорять.
    <verse number="7" style="v"/>Коли ж у Мені перебувати ви будете, а слова Мої позостануться в вас, то просіть, чого хочете, і станеться вам!
    <verse number="8" style="v"/>Отець Мій прославиться в тому, якщо рясно зародите й будете учні Мої.
    <verse number="9" style="v"/>Як Отець полюбив Мене, так і Я полюбив вас. Перебувайте в любові Моїй!
    <verse number="10" style="v"/>Якщо будете ви зберігати Мої заповіді, то в любові Моїй перебуватимете, як і Я зберіг Заповіді Свого Отця, і перебуваю в любові Його.
    <verse number="11" style="v"/>Це Я вам говорив, щоб радість Моя була в вас, і щоб повна була ваша радість!
    <verse number="12" style="v"/>Оце Моя заповідь, щоб любили один одного ви, як Я вас полюбив!
    <verse number="13" style="v"/>Ніхто більшої любови не має над ту, як хто свою душу поклав би за друзів своїх.
    <verse number="14" style="v"/>Ви друзі Мої, якщо чините все, що Я вам заповідую.
    <verse number="15" style="v"/>Я вже більше не буду рабами вас звати, бо не відає раб, що пан його чинить. А вас назвав друзями Я, бо Я вам об'явив усе те, що почув від Мого Отця.
    <verse number="16" style="v"/>Не ви Мене вибрали, але Я вибрав вас, і вас настановив, щоб ішли ви й приносили плід, і щоб плід ваш зостався, щоб дав вам Отець, чого тільки попросите в Імення Моє.
    <verse number="17" style="v"/>Це Я вам заповідую, щоб любили один одного ви!
    <verse number="18" style="v"/>Коли вас світ ненавидить, знайте, що Мене він зненавидів перше, як вас.
    <verse number="19" style="v"/>Коли б ви зо світу були, то своє світ любив би. А що ви не зо світу, але Я вас зо світу обрав, тому світ вас ненавидить.
    <verse number="20" style="v"/>Пригадайте те слово, яке Я вам сказав: Раб не більший за пана свого. Як Мене переслідували, то й вас переслідувати будуть; як слово Моє зберігали, берегтимуть і ваше.
    <verse number="21" style="v"/>Але все це робитимуть вам за Ім'я Моє, бо не знають Того, хто послав Мене.
    <verse number="22" style="v"/>Коли б Я не прийшов і до них не казав, то не мали б гріха, а тепер вимовки не мають вони за свій гріх.
    <verse number="23" style="v"/>Хто Мене ненавидить, і Мого Отця той ненавидить.
    <verse number="24" style="v"/>Коли б Я серед них не вчинив був тих діл, яких не чинив ніхто інший, то не мали б гріха. Та тепер вони бачили, і зненавиділи і Мене, і Мого Отця.
    <verse number="25" style="v"/>Та щоб справдилось слово, що в їхнім Законі написане: Мене безпідставно зненавиділи!
    <verse number="26" style="v"/>А коли Втішитель прибуде, що Його від Отця Я пошлю вам, Той Дух правди, що походить від Отця, Він засвідчить про Мене.
    <verse number="27" style="v"/>Та засвідчте і ви, бо ви від початку зо Мною.
  </para>
  <chapter number="16" style="c"/>
  <para style="p">
    <verse number="1" style="v"/>Оце Я сказав вам, щоб ви не спокусились.
    <verse number="2" style="v"/>Вас виженуть із синагог. Прийде навіть година, коли кожен, хто вам смерть заподіє, то думатиме, ніби службу приносить він Богові!
    <verse number="3" style="v"/>А це вам учинять, бо вони не пізнали Отця, ні Мене.
    <verse number="4" style="v"/>Але Я це сказав вам, щоб згадали про те, про що говорив був Я вам, як настане година. Цього вам не казав Я спочатку, бо з вами Я був.
    <verse number="5" style="v"/>Тепер же до Того Я йду, Хто послав Мене, і ніхто з вас Мене не питає: Куди йдеш?
    <verse number="6" style="v"/>Та від того, що це Я сказав вам, серце ваше наповнилось смутком.
    <verse number="7" style="v"/>Та Я правду кажу вам: Краще для вас, щоб пішов Я, бо як Я не піду, Утішитель не прийде до вас. А коли Я піду, то пошлю вам Його.
    <verse number="8" style="v"/>А як прийде, Він світові виявить про гріх, і про правду, і про суд:
    <verse number="9" style="v"/>тож про гріх, що не вірують у Мене;
    <verse number="10" style="v"/>а про правду, що Я до Отця Свого йду, і Мене не побачите вже;
    <verse number="11" style="v"/>а про суд, що засуджений князь цього світу.
    <verse number="12" style="v"/>Я ще маю багато сказати вам, та тепер ви не можете знести.
    <verse number="13" style="v"/>А коли прийде Він, Той Дух правди, Він вас попровадить до цілої правди, бо не буде казати Сам від Себе, а що тільки почує, казатиме, і що має настати, звістить вам.
    <verse number="14" style="v"/>Він прославить Мене, бо Він візьме з Мого та й вам сповістить.
    <verse number="15" style="v"/>Усе, що має Отець, то Моє; через те Я й сказав, що Він візьме з Мого та й вам сповістить.
    <verse number="16" style="v"/>Незабаром, і Мене вже не будете бачити, і знов незабаром і Мене ви побачите, бо Я йду до Отця.
    <verse number="17" style="v"/>А деякі з учнів Його говорили один до одного: Що таке, що сказав Він до нас: Незабаром, і Мене вже не будете бачити, і знов незабаром і Мене ви побачите, та: Я йду до Отця?...
    <verse number="18" style="v"/>Гомоніли також: Що таке, що говорить: Незабаром? Про що каже, не знаємо...
    <verse number="19" style="v"/>Ісус же пізнав, що хочуть поспитати Його, і сказав їм: Чи про це між собою міркуєте ви, що сказав Я: Незабаром, і вже Мене бачити не будете ви, і знов незабаром і Мене ви побачите?
    <verse number="20" style="v"/>Поправді, поправді кажу вам, що ви будете плакати та голосити, а світ буде радіти. Сумувати ви будете, але сум ваш обернеться в радість!
    <verse number="21" style="v"/>Журиться жінка, що родить, бо настала година її. Як дитинку ж породить вона, то вже не пам'ятає терпіння з-за радощів, що людина зродилась на світ...
    <verse number="22" style="v"/>Так сумуєте й ви ось тепер, та побачу вас знову, і серце ваше радітиме, і ніхто радости вашої вам не відійме!
    <verse number="23" style="v"/>Ні про що ж того дня ви Мене не спитаєте. Поправді, поправді кажу вам: Чого тільки попросите ви від Отця в Моє Ймення, Він дасть вам.
    <verse number="24" style="v"/>Не просили ви досі нічого в Ім'я Моє. Просіть і отримаєте, щоб повна була ваша радість.
    <verse number="25" style="v"/>Оце все Я в притчах до вас говорив. Настає година, коли притчами Я вже не буду до вас промовляти, але явно звіщу про Отця вам.
    <verse number="26" style="v"/>Того дня ви проситимете в Моє Ймення, і Я вам не кажу, що вблагаю Отця Я за вас,
    <verse number="27" style="v"/>бо Отець любить Сам вас за те, що ви полюбили Мене та й увірували, що Я вийшов від Бога.
    <verse number="28" style="v"/>Від Отця вийшов Я, і на світ Я прийшов. І знов покидаю Я світ та й іду до Отця.
    <verse number="29" style="v"/>Його учні відказують: Ось тепер Ти говориш відкрито, і жадної притчі не кажеш.
    <verse number="30" style="v"/>Тепер відаємо ми, що Ти знаєш усе, і потреби не маєш, щоб Тебе хто питав. Тому віруємо, що Ти вийшов від Бога!
    <verse number="31" style="v"/>Ісус їм відповів: Тепер віруєте?
    <verse number="32" style="v"/>Ото настає година, і вже настала, що ви розпорошитесь кожен у власне своє, а Мене ви Самого покинете... Та не Сам Я, бо зо Мною Отець!
    <verse number="33" style="v"/>Це Я вам розповів, щоб мали ви мир у Мені. Страждання зазнаєте в світі, але будьте відважні: Я світ переміг!
  </para>
  <chapter number="17" style="c"/>
  <para style="p">
    <verse number="1" style="v"/>По мові оцій Ісус очі Свої звів до неба й промовив: Прийшла, Отче, година, прослав Сина Свого, щоб і Син Твій прославив Тебе,
    <verse number="2" style="v"/>бо Ти дав Йому владу над тілом усяким, щоб Він дав життя вічне всім їм, яких дав Ти Йому.
    <verse number="3" style="v"/>Життя ж вічне це те, щоб пізнали Тебе, єдиного Бога правдивого, та Ісуса Христа, що послав Ти Його.
    <verse number="4" style="v"/>Я прославив Тебе на землі, довершив Я те діло, що Ти дав Мені виконати.
    <verse number="5" style="v"/>І тепер прослав, Отче, Мене Сам у Себе тією славою, яку в Тебе Я мав, поки світ не постав.
    <verse number="6" style="v"/>Я Ім'я Твоє виявив людям, що Мені Ти із світу їх дав. Твоїми були вони, і Ти дав їх Мені, і вони зберегли Твоє слово.
    <verse number="7" style="v"/>Тепер пізнали вони, що все те, що Ти Мені дав, від Тебе походить,
    <verse number="8" style="v"/>бо слова, що дав Ти Мені, Я їм передав, і вони прийняли й зрозуміли правдиво, що Я вийшов від Тебе, і ввірували, що послав Ти Мене.
    <verse number="9" style="v"/>Я благаю за них. Не за світ Я благаю, а за тих, кого дав Ти Мені, Твої бо вони!
    <verse number="10" style="v"/>Усе бо Моє то Твоє, а Твоє то Моє, і прославивсь Я в них.
    <verse number="11" style="v"/>І не на світі вже Я, а вони ще на світі, а Я йду до Тебе. Святий Отче, заховай в Ім'я Своє їх, яких дав Ти Мені, щоб як Ми, єдине були!
    <verse number="12" style="v"/>Коли з ними на світі Я був, Я беріг їх у Ймення Твоє, тих, що дав Ти Мені, і зберіг, і ніхто з них не згинув, крім призначеного на загибіль, щоб збулося Писання.
    <verse number="13" style="v"/>Тепер же до Тебе Я йду, але це говорю Я на світі, щоб мали вони в собі радість Мою досконалу.
    <verse number="14" style="v"/>Я їм дав Твоє слово, але світ їх зненавидів, бо вони не від світу, як і Я не від світу.
    <verse number="15" style="v"/>Не благаю, щоб Ти їх зо світу забрав, але щоб зберіг їх від злого.
    <verse number="16" style="v"/>Не від світу вони, як і Я не від світу.
    <verse number="17" style="v"/>Освяти Ти їх правдою! Твоє слово то правда.
    <verse number="18" style="v"/>Як на світ Ти послав Мене, так і Я на світ послав їх.
    <verse number="19" style="v"/>А за них Я посвячую в жертву Самого Себе, щоб освячені правдою стали й вони.
    <verse number="20" style="v"/>Та не тільки за них Я благаю, а й за тих, що ради їхнього слова ввірують у Мене,
    <verse number="21" style="v"/>щоб були всі одно: як Ти, Отче, в Мені, а Я у Тобі, щоб одно були в Нас і вони, щоб увірував світ, що Мене Ти послав.
    <verse number="22" style="v"/>А ту славу, що дав Ти Мені, Я їм передав, щоб єдине були, як єдине і Ми.
    <verse number="23" style="v"/>Я у них, а Ти у Мені, щоб були досконалі в одно, і щоб пізнав світ, що послав Мене Ти, і що їх полюбив Ти, як Мене полюбив.
    <verse number="24" style="v"/>Бажаю Я, Отче, щоб і ті, кого дав Ти Мені, там зо Мною були, де знаходжуся Я, щоб бачили славу Мою, яку дав Ти Мені, бо Ти полюбив Мене перше закладин світу.
    <verse number="25" style="v"/>Отче Праведний! Хоча не пізнав Тебе світ, та пізнав Тебе Я. І пізнали вони, що послав Мене Ти.
    <verse number="26" style="v"/>Я ж Ім'я Твоє їм об'явив й об'являтиму, щоб любов, що Ти нею Мене полюбив, була в них, а Я в них!...
  </para>
  <chapter number="18" style="c"/>
  <para style="p">
    <verse number="1" style="v"/>Промовивши це, Ісус вийшов із учнями Своїми на той бік потоку Кедрону, де був сад, до якого ввійшов Він та учні Його.
    <verse number="2" style="v"/>Але й Юда, що видав Його, знав те місце, бо там часто збирались Ісус й Його учні.
    <verse number="3" style="v"/>Отож Юда, узявши відділ війська та службу від первосвящеників і фарисеїв, приходить туди із смолоскипами, та з ліхтарями, та з зброєю.
    <verse number="4" style="v"/>А Ісус, усе відавши, що з Ним статися має, виходить та й каже до них: Кого ви шукаєте?
    <verse number="5" style="v"/>Йому відповіли: Ісуса Назарянина. Він говорить до них: Це Я... А стояв із ними й Юда, що видав Його.
    <verse number="6" style="v"/>І як тільки сказав їм: Це Я, вони подалися назад, та й на землю попадали...
    <verse number="7" style="v"/>І Він знов запитав їх: Кого ви шукаєте? Вони ж відказали: Ісуса Назарянина.
    <verse number="8" style="v"/>Ісус відповів: Я сказав вам, що це Я... Отож, як Мене ви шукаєте, то дайте оцим відійти,
    <verse number="9" style="v"/>щоб збулося те слово, що Він був сказав: Я не втратив нікого із тих, кого дав Ти Мені.
    <verse number="10" style="v"/>Тоді Симон Петро, меча мавши, його вихопив, і рубонув раба первосвященика, і відтяв праве вухо йому. А рабу на ім'я було Малх.
    <verse number="11" style="v"/>Та промовив Ісус до Петра: Всунь у піхви меча! Чи ж не мав би Я пити ту чашу, що Отець дав Мені?
    <verse number="12" style="v"/>Відділ же війська та тисяцький і служба юдейська схопили Ісуса, і зв'язали Його,
    <verse number="13" style="v"/>і повели Його перше до Анни, бо тестем доводивсь Кайяфі, що первосвящеником був того року.
    <verse number="14" style="v"/>Це ж був той Кайяфа, що порадив юдеям, що ліпше померти людині одній за народ.
    <verse number="15" style="v"/>А Симон Петро й інший учень ішли за Ісусом слідом. Той же учень відомий був первосвященикові, і ввійшов у двір первосвящеників із Ісусом.
    <verse number="16" style="v"/>А Петро за ворітьми стояв. Тоді вийшов той учень, що відомий був первосвященикові, і сказав воротарці, і впровадив Петра.
    <verse number="17" style="v"/>І питає Петра воротарка служниця: Ти хіба не з учнів Цього Чоловіка? Той відказує: Ні!
    <verse number="18" style="v"/>А раби й служба, розклавши огонь, стояли та й грілися, бо був холод. І Петро стояв із ними та грівся.
    <verse number="19" style="v"/>А первосвященик спитався Ісуса про учнів Його, і про науку Його.
    <verse number="20" style="v"/>Ісус Йому відповідь дав: Я світові явно казав. Я постійно навчав у синагозі й у храмі, куди всі юдеї збираються, а таємно нічого Я не говорив.
    <verse number="21" style="v"/>Чого ти питаєш Мене? Поспитайся тих, що чули, що Я їм говорив. Отже, знають вони, про що Я говорив.
    <verse number="22" style="v"/>А як Він це сказав, то один із присутньої там служби вдарив Ісуса в щоку, говорячи: То так відповідаєш первосвященикові?
    <verse number="23" style="v"/>Ісус йому відповідь дав: Якщо зле Я сказав, покажи, що то зле; коли ж добре, за що Мене б'єш?
    <verse number="24" style="v"/>І відіслав Його Анна зв'язаним первосвященикові Кайяфі.
    <verse number="25" style="v"/>А Симон Петро стояв, гріючись. І сказали до нього: Чи й ти не з учнів Його? Він відрікся й сказав: Ні!
    <verse number="26" style="v"/>Говорить один із рабів первосвященика, родич тому, що йому Петро вухо відтяв: Чи тебе я не бачив у саду з Ним?
    <verse number="27" style="v"/>І знову відрікся Петро, і заспівав півень хвилі тієї...
    <verse number="28" style="v"/>А Ісуса ведуть від Кайяфи в преторій. Був же ранок. Та вони не ввійшли до преторія, щоб не опоганитись, а щоб їсти пасху.
    <verse number="29" style="v"/>Тоді вийшов Пилат назовні до них і сказав: Яку скаргу приносите ви на Цього Чоловіка?
    <verse number="30" style="v"/>Вони відповіли та й сказали йому: Коли б Цей злочинцем не був, ми б Його тобі не видавали.
    <verse number="31" style="v"/>А Пилат їм сказав: Візьміть Його, та й за вашим Законом судіть Його. Юдеї сказали йому: Нам не вільно нікого вбивати,
    <verse number="32" style="v"/>щоб збулося Ісусове слово, що його Він прорік, зазначаючи, якою то смертю Він має померти.
    <verse number="33" style="v"/>Тоді знову Пилат увійшов у преторій, і покликав Ісуса, і до Нього сказав: Чи Ти Цар Юдейський?
    <verse number="34" style="v"/>Ісус відповів: Чи від себе самого питаєш ти це, чи то інші тобі говорили про Мене?
    <verse number="35" style="v"/>Пилат відповів: Чи ж юдеянин я? Твій народ та первосвященики мені Тебе видали. Що таке Ти вчинив?
    <verse number="36" style="v"/>Ісус відповів: Моє Царство не із світу цього. Якби із цього світу було Моє Царство, то служба Моя воювала б, щоб не виданий був Я юдеям. Та тепер Моє Царство не звідси...
    <verse number="37" style="v"/>Сказав же до Нього Пилат: Так Ти Цар? Ісус відповів: Сам ти кажеш, що Цар Я. Я на те народився, і на те прийшов у світ, щоб засвідчити правду. І кожен, хто з правди, той чує Мій голос.
    <verse number="38" style="v"/>Говорить до Нього Пилат: Що є правда? І сказавши оце, до юдеїв знов вийшов, та й каже до них: Не знаходжу Я в Ньому провини ніякої.
    <verse number="39" style="v"/>Та ви маєте звичай, щоб я випустив вам одного на Пасху. Чи хочете отже, відпущу вам Царя Юдейського?
    <verse number="40" style="v"/>Та знову вони зняли крик, вимагаючи: Не Його, а Варавву! А Варавва був злочинець.
  </para>
  <chapter number="19" style="c"/>
  <para style="p">
    <verse number="1" style="v"/>От тоді взяв Ісуса Пилат, та й звелів збичувати Його.
    <verse number="2" style="v"/>Вояки ж, сплівши з терну вінка, Йому поклали на голову, та багряницю наділи на Нього,
    <verse number="3" style="v"/>і приступали до Нього й казали: Радій, Царю Юдейський! І били по щоках Його...
    <verse number="4" style="v"/>Тоді вийшов назовні ізнову Пилат та й говорить до них: Ось Його я виводжу назовні до вас, щоб ви переконались, що провини ніякої в Нім не знаходжу.
    <verse number="5" style="v"/>І вийшов назовні Ісус, у терновім вінку та в багрянім плащі. А Пилат до них каже: Оце Чоловік!
    <verse number="6" style="v"/>Як зобачили ж Його первосвященики й служба, то закричали, говорячи: Розіпни, розіпни! Пилат каже до них: То візьміть Його ви й розіпніть, бо провини я в Нім не знаходжу!
    <verse number="7" style="v"/>Відказали юдеї йому: Ми маємо Закона, а за Законом Він мусить умерти, бо за Божого Сина Себе видавав!
    <verse number="8" style="v"/>Як зачув же Пилат оце слово, налякався ще більш,
    <verse number="9" style="v"/>і вернувся в преторій ізнову, і питає Ісуса: Звідки Ти? Та Ісус йому відповіді не подав.
    <verse number="10" style="v"/>І каже до Нього Пилат: Не говориш до мене? Хіба ж Ти не знаєш, що маю я владу розп'ясти Тебе, і маю владу Тебе відпустити?
    <verse number="11" style="v"/>Ісус відповів: Надо Мною ти жадної влади не мав би, коли б тобі зверху не дано було; тому більший гріх має той, хто Мене тобі видав...
    <verse number="12" style="v"/>Після цього Пилат намагався пустити Його, та юдеї кричали, говорячи: Якщо Його пустиш, то не кесарів приятель ти! Усякий, хто себе за царя видає, противиться кесареві.
    <verse number="13" style="v"/>Як зачув же Пилат оце слово, то вивів назовні Ісуса, і засів на суддеве сидіння, на місці, що зветься літостротон, по-гебрейському ж гаввата.
    <verse number="14" style="v"/>Був то ж день Приготовлення Пасхи, година була близько шостої. І він каже юдеям: Ось ваш Цар!
    <verse number="15" style="v"/>Та вони закричали: Геть, геть із Ним! Розіпни Його! Пилат каже до них: Царя вашого маю розп'ясти? Первосвященики відповіли: Ми не маєм царя, окрім кесаря!
    <verse number="16" style="v"/>Ось тоді він їм видав Його, щоб розп'ясти... І взяли Ісуса й повели...
    <verse number="17" style="v"/>І, нісши Свого хреста, Він вийшов на місце, Череповищем зване, по-гебрейському Голгофа.
    <verse number="18" style="v"/>Там Його розп'яли, а з Ним разом двох інших, з одного та з другого боку, а Ісуса всередині.
    <verse number="19" style="v"/>А Пилат написав і написа, та й умістив на хресті. Було ж там написано: Ісус Назарянин, Цар Юдейський.
    <verse number="20" style="v"/>І багато з юдеїв читали цього написа, бо те місце, де Ісус був розп'ятий, було близько від міста. А було по-гебрейському, по-грецькому й по-римському написано.
    <verse number="21" style="v"/>Тож сказали Пилатові юдейські первосвященики: Не пиши: Цар Юдейський, але що Він Сам говорив: Я Цар Юдейський.
    <verse number="22" style="v"/>Пилат відповів: Що я написав написав!
    <verse number="23" style="v"/>Розп'явши ж Ісуса, вояки взяли одіж Його, та й поділили на чотири частині, по частині для кожного вояка, теж і хітона. А хітон був не шитий, а витканий цілий відверху.
    <verse number="24" style="v"/>Тож сказали один до одного: Не будемо дерти його, але жереба киньмо на нього, кому припаде. Щоб збулося Писання: Поділили одежу Мою між собою, і метнули про шату Мою жеребка. Вояки ж це й зробили...
    <verse number="25" style="v"/>Під хрестом же Ісуса стояли Його мати, і сестра Його матері, Марія Клеопова, і Марія Магдалина.
    <verse number="26" style="v"/>Як побачив Ісус матір та учня, що стояв тут, якого любив, то каже до матері: Оце, жоно, твій син!
    <verse number="27" style="v"/>Потім каже до учня: Оце мати твоя! І з тієї години той учень узяв її до себе.
    <verse number="28" style="v"/>Потім, знавши Ісус, що вже все довершилось, щоб збулося Писання, проказує: Прагну!
    <verse number="29" style="v"/>Тут стояла посудина, повна оцту. Вояки ж, губку оцтом наповнивши, і на тростину її настромивши, піднесли до уст Його.
    <verse number="30" style="v"/>А коли Ісус оцту прийняв, то промовив: Звершилось!... І, голову схиливши, віддав Свого духа...
    <verse number="31" style="v"/>Був же день Приготовлення, тож юдеї, щоб тіла на хресті не зосталися в суботу, був бо Великдень тієї суботи просили Пилата зламати голінки розп'ятим, і зняти.
    <verse number="32" style="v"/>Тож прийшли вояки й поламали голінки першому й другому, що розп'ятий з Ним був.
    <verse number="33" style="v"/>Коли ж підійшли до Ісуса й побачили, що Він уже вмер, то голінок Йому не зламали,
    <verse number="34" style="v"/>та один з вояків списом бока Йому проколов, і зараз витекла звідти кров та вода.
    <verse number="35" style="v"/>І самовидець засвідчив, і правдиве свідоцтво його; і він знає, що правду говорить, щоб повірили й ви.
    <verse number="36" style="v"/>о це сталось тому, щоб збулося Писання: Йому кості ламати не будуть!
    <verse number="37" style="v"/>І знов друге Писання говорить: Дивитися будуть на Того, Кого прокололи.
    <verse number="38" style="v"/>Потім Йосип із Аріматеї, що був учень Ісуса, але потайний, бо боявся юдеїв, став просити Пилата, щоб тіло Ісусове взяти. І дозволив Пилат. Тож прийшов він, і взяв тіло Ісусове.
    <verse number="39" style="v"/>Прибув також і Никодим, що давніше приходив вночі до Ісуса, і смирну приніс, із алоєм помішану, щось літрів із сто.
    <verse number="40" style="v"/>Отож, узяли вони тіло Ісусове, та й обгорнули його плащаницею із пахощами, як є звичай ховати в юдеїв.
    <verse number="41" style="v"/>На тім місці, де Він був розп'ятий, знаходився сад, а в саду новий гріб, що в ньому ніколи ніхто не лежав.
    <verse number="42" style="v"/>Тож отут, з-за юдейського дня Приготовлення вони поклали Ісуса, бо поблизу був гріб.
  </para>
  <chapter number="20" style="c"/>
  <para style="p">
    <verse number="1" style="v"/>А дня першого в тижні, рано вранці, як ще темно було, прийшла Марія Магдалина до гробу, та й бачить, що камінь від гробу відвалений.
    <verse number="2" style="v"/>Тож біжить вона та й прибуває до Симона Петра, та до другого учня, що Ісус його любив, та й каже до них: Взяли Господа з гробу, і ми не знаємо, де поклали Його!
    <verse number="3" style="v"/>Тоді вийшов Петро й другий учень, і до гробу пішли.
    <verse number="4" style="v"/>Вони ж бігли обидва укупі, але другий той учень попереду біг, хутчіш від Петра, і перший до гробу прибув.
    <verse number="5" style="v"/>І, нахилившися, бачить лежить плащаниця... Але він не ввійшов.
    <verse number="6" style="v"/>Прибуває і Симон Петро, що слідком за ним біг, і входить до гробу, і плащаницю оглядає, що лежала,
    <verse number="7" style="v"/>і хустка, що була на Його голові, лежить не з плащаницею, але осторонь, згорнена, в іншому місці...
    <verse number="8" style="v"/>Тоді ж увійшов й інший учень, що перший до гробу прибув, і побачив, і ввірував.
    <verse number="9" style="v"/>Бо ще не розуміли з Писання вони, що Він має воскреснути з мертвих.
    <verse number="10" style="v"/>І учні вернулися знову до себе.
    <verse number="11" style="v"/>А Марія стояла при гробі назовні та й плакала. Плачучи, нахилилась до гробу.
    <verse number="12" style="v"/>І бачить два Анголи, що в білім сиділи, один у головах, а другий у ніг, де лежало Ісусове тіло...
    <verse number="13" style="v"/>І говорять до неї вони: Чого плачеш ти, жінко? Та відказує їм: Узяли мого Господа, і я не знаю, де Його поклали...
    <verse number="14" style="v"/>І, сказавши оце, обернулась назад, і бачить Ісуса, що стояв, та вона не пізнала, що то Ісус...
    <verse number="15" style="v"/>Промовляє до неї Ісус: Чого плачеш ти, жінко? Кого ти шукаєш? Вона ж, думаючи, що то садівник, говорить до Нього: Якщо, пане, узяв ти Його, то скажи мені, де поклав ти Його, і Його я візьму!
    <verse number="16" style="v"/>Ісус мовить до неї: Маріє! А вона обернулася та по-єврейському каже Йому: Раббуні! цебто: Учителю мій!
    <verse number="17" style="v"/>Говорить до неї Ісус: Не торкайся до Мене, бо Я ще не зійшов до Отця. Але йди до братів Моїх та їм розповіж: Я йду до Свого Отця й Отця вашого, і до Бога Мого й Бога вашого!
    <verse number="18" style="v"/>Іде Марія Магдалина, та й учням звіщає, що бачила Господа, і Він це їй сказав...
    <verse number="19" style="v"/>Того ж дня дня першого в тижні, коли вечір настав, а двері, де учні зібрались були, були замкнені, бо боялись юдеїв, з'явився Ісус, і став посередині, та й промовляє до них: Мир вам!
    <verse number="20" style="v"/>І, сказавши оце, показав Він їм руки та бока. А учні зраділи, побачивши Господа.
    <verse number="21" style="v"/>Тоді знову сказав їм Ісус: Мир вам! Як Отець послав Мене, і Я вас посилаю!
    <verse number="22" style="v"/>Сказавши оце, Він дихнув, і говорить до них: Прийміть Духа Святого!
    <verse number="23" style="v"/>Кому гріхи простите, простяться їм, а кому затримаєте, то затримаються!
    <verse number="24" style="v"/>А Хома, один з Дванадцятьох, званий Близнюк, із ними не був, як приходив Ісус.
    <verse number="25" style="v"/>Інші ж учні сказали йому: Ми бачили Господа!... А він відказав їм: Коли на руках Його знаку відцвяшного я не побачу, і пальця свого не вкладу до відцвяшної рани, і своєї руки не вкладу до боку Його, не ввірую!
    <verse number="26" style="v"/>За вісім же день знов удома були Його учні, а з ними й Хома. І, як замкнені двері були, прийшов Ісус, і став посередині та й проказав: Мир вам!
    <verse number="27" style="v"/>Потім каже Хомі: Простягни свого пальця сюди, та на руки Мої подивись. Простягни й свою руку, і вклади до боку Мого. І не будь ти невіруючий, але віруючий!
    <verse number="28" style="v"/>А Хома відповів і сказав Йому: Господь мій і Бог мій!
    <verse number="29" style="v"/>Промовляє до нього Ісус: Тому ввірував ти, що побачив Мене? Блаженні, що не бачили й увірували!
    <verse number="30" style="v"/>Багато ж і інших ознак учинив був Ісус у присутності учнів Своїх, що в книзі оцій не записані.
    <verse number="31" style="v"/>Це ж написано, щоб ви ввірували, що Ісус є Христос, Божий Син, і щоб, віруючи, життя мали в Ім'я Його!
  </para>
  <chapter number="21" style="c"/>
  <para style="p">
    <verse number="1" style="v"/>Після цього з'явивсь Ісус знов Своїм учням над морем Тіверіядським. А з'явився отак.
    <verse number="2" style="v"/>Укупі були Симон Петро, і Хома, званий Близнюк, і Нафанаїл, із Кани Галілейської, і обидва сини Зеведеєві, і двоє інших із учнів Його.
    <verse number="3" style="v"/>Говорить їм Симон Петро: Піду риби вловити. Вони кажуть до нього: І ми підемо з тобою. І пішли вони, і всіли до човна. Та ночі тієї нічого вони не вловили.
    <verse number="4" style="v"/>А як ранок настав, то Ісус став над берегом, але учні не знали, що то був Ісус.
    <verse number="5" style="v"/>Ісус тоді каже до них: Чи не маєте, діти, якоїсь поживи? Ні, вони відказали.
    <verse number="6" style="v"/>А Він їм сказав: Закиньте невода праворуч від човна, то й знайдете! Вони кинули, і вже не могли його витягнути із-за безлічі риби...
    <verse number="7" style="v"/>Тоді учень, якого любив був Ісус, говорить Петрові: Це ж Господь!... А Симон Петро, як зачув, що Господь то, накинув на себе одежину, бо він був нагий, та й кинувся в море...
    <verse number="8" style="v"/>Інші ж учні, що були недалеко від берега якихсь ліктів із двісті припливли човником, тягнучи невода з рибою.
    <verse number="9" style="v"/>А коли вони вийшли на землю, то бачать розложений жар, а на нім рибу й хліб.
    <verse number="10" style="v"/>Ісус каже до них: Принесіть тієї риби, що оце ви вловили!
    <verse number="11" style="v"/>Пішов Симон Петро та й на землю витягнув невода, повного риби великої, сто п'ятдесят три. І хоч стільки було її, не продерся проте невід.
    <verse number="12" style="v"/>Ісус каже до учнів: Ідіть, снідайте! А з учнів ніхто не наважився спитати Його: Хто Ти такий? Бо знали вони, що Господь то...
    <verse number="13" style="v"/>Тож підходить Ісус, бере хліб і дає їм, так само ж і рибу.
    <verse number="14" style="v"/>Це вже втретє з'явився Ісус Своїм учням, як із мертвих воскрес.
    <verse number="15" style="v"/>Як вони вже поснідали, то Ісус промовляє до Симона Петра: Симоне, сину Йонин, чи ти любиш мене більше цих? Той каже Йому: Так, Господи, відаєш Ти, що кохаю Тебе! Промовляє йому: Паси ягнята Мої!
    <verse number="16" style="v"/>І говорить йому Він удруге: Симоне, сину Йонин, чи ти любиш Мене? Той каже Йому: Так, Господи, відаєш Ти, що кохаю Тебе! Промовляє йому: Паси вівці Мої!
    <verse number="17" style="v"/>Утретє Він каже йому: Симоне, сину Йонин, чи кохаєш Мене? Засмутився Петро, що спитав його втретє: Чи кохаєш Мене? І він каже Йому: Ти все відаєш, Господи, відаєш Ти, що кохаю Тебе! Промовляє до нього Ісус: Паси вівці Мої!
    <verse number="18" style="v"/>Поправді, поправді кажу Я тобі: Коли був ти молодший, то ти сам підперізувався, і ходив, куди ти бажав. А коли постарієш, свої руки простягнеш, і інший тебе підпереже, і поведе, куди не захочеш...
    <verse number="19" style="v"/>А оце Він сказав, щоб зазначити, якою то смертю той Бога прославить. Сказавши таке, Він говорить йому: Іди за Мною!
    <verse number="20" style="v"/>Обернувся Петро, та й ось бачить, що за ним слідкома йде той учень, якого любив Ісус, який на вечері до лоня Йому був схилився й спитав: Хто, Господи, видасть Тебе?
    <verse number="21" style="v"/>Петро, як побачив того, говорить Ісусові: Господи, цей же що?
    <verse number="22" style="v"/>Промовляє до нього Ісус: Якщо Я схотів, щоб він позостався, аж поки прийду, що до того тобі? Ти йди за Мною!
    <verse number="23" style="v"/>І це слово рознеслось було між братами, що той учень не вмре. Проте Ісус не сказав йому, що не вмре, а: Якщо Я схотів, щоб він позостався, аж поки прийду, що до того тобі?
    <verse number="24" style="v"/>Це той учень, що свідчить про це, що й оце написав. І знаємо ми, що правдиве свідоцтво його!
    <verse number="25" style="v"/>Багато є й іншого, що Ісус учинив. Але думаю, що коли б написати про все те зокрема про кожне, то й сам світ не вмістив би написаних книг! Амінь.
  </para>
</usx>
