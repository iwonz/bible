<?xml version="1.0" encoding="UTF-8"?>
<usx version="3.0">
  <book code="PROV" style="id"/>
  <chapter number="1" style="c"/>
  <para style="p">
    <verse number="1" style="v"/>Приповісті Соломона, сина Давидового, царя Ізраїлевого,
    <verse number="2" style="v"/>щоб пізнати премудрість і карність, щоб зрозуміти розсудні слова,
    <verse number="3" style="v"/>щоб прийняти напоумлення мудрости, праведности, і права й простоти,
    <verse number="4" style="v"/>щоб мудрости дати простодушним, юнакові пізнання й розважність.
    <verse number="5" style="v"/>Хай послухає мудрий і примножить науку, а розумний здобуде хай мудрих думок,
    <verse number="6" style="v"/>щоб пізнати ту приповість та загадкове говорення, слова мудреців та їхні загадки.
    <verse number="7" style="v"/>Страх Господній початок премудрости, нерозумні погорджують мудрістю та напучуванням.
    <verse number="8" style="v"/>Послухай, мій сину, напучення батька свого, і не відкидай науки матері своєї,
    <verse number="9" style="v"/>вони бо хороший вінок для твоєї голови, і прикраса на шию твою.
    <verse number="10" style="v"/>Мій сину, як грішники будуть тебе намовляти, то з ними не згоджуйся ти!
    <verse number="11" style="v"/>Якщо скажуть вони: Ходи з нами, чатуймо на кров, безпричинно засядьмо на неповинного,
    <verse number="12" style="v"/>живих поковтаймо ми їх, як шеол, та здорових, як тих, які сходять до гробу!
    <verse number="13" style="v"/>Ми знайдемо всіляке багатство цінне, переповнимо здобиччю наші хати.
    <verse number="14" style="v"/>Жеребок свій ти кинеш із нами, буде саква одна для всіх нас,
    <verse number="15" style="v"/>сину мій, не ходи ти дорогою з ними, спини ногу свою від їхньої стежки,
    <verse number="16" style="v"/>бо біжать їхні ноги на зло, і поспішають, щоб кров проливати!
    <verse number="17" style="v"/>Бож надармо поставлена сітка на очах усього крилатого:
    <verse number="18" style="v"/>то вони на кров власну чатують, засідають на душу свою!
    <verse number="19" style="v"/>Такі то дороги усіх, хто заздрий чужого добра: воно бере душу свого власника!
    <verse number="20" style="v"/>Кличе мудрість на вулиці, на площах свій голос дає,
    <verse number="21" style="v"/>на шумливих місцях проповідує, у місті при входах до брам вона каже слова свої:
    <verse number="22" style="v"/>Доки ви, нерозумні, глупоту любитимете? Аж доки насмішники будуть кохатись собі в глузуванні, а безглузді ненавидіти будуть знання?
    <verse number="23" style="v"/>Зверніться но ви до картання мого, ось я виллю вам духа свого, сповіщу вам слова свої!
    <verse number="24" style="v"/>Бо кликала я, та відмовились ви, простягла була руку свою, та ніхто не прислухувався!
    <verse number="25" style="v"/>І всю раду мою ви відкинули, картання ж мого не схотіли!
    <verse number="26" style="v"/>Тож у вашім нещасті сміятися буду і я, насміхатися буду, як прийде ваш страх.
    <verse number="27" style="v"/>Коли прийде ваш страх, немов вихор, і привалиться ваше нещастя, мов буря, як прийде недоля та утиск на вас,
    <verse number="28" style="v"/>тоді кликати будуть мене, але не відповім, будуть шукати мене, та не знайдуть мене,
    <verse number="29" style="v"/>за те, що науку зненавиділи, і не вибрали страху Господнього,
    <verse number="30" style="v"/>не хотіли поради моєї, погорджували всіма моїми докорами!
    <verse number="31" style="v"/>І тому хай їдять вони з плоду дороги своєї, а з порад своїх хай насищаються,
    <verse number="32" style="v"/>бо відступство безумних заб'є їх, і безпечність безтямних їх вигубить!
    <verse number="33" style="v"/>А хто мене слухає, той буде жити безпечно, і буде спокійний від страху перед злом!
  </para>
  <chapter number="2" style="c"/>
  <para style="p">
    <verse number="1" style="v"/>Сину мій, якщо приймеш слова мої ти, а накази мої при собі заховаєш,
    <verse number="2" style="v"/>щоб слухало мудрости вухо твоє, своє серце прихилиш до розуму,
    <verse number="3" style="v"/>якщо до розсудку ти кликати будеш, до розуму кликатимеш своїм голосом,
    <verse number="4" style="v"/>якщо будеш шукати його, немов срібла, і будеш його ти пошукувати, як тих схованих скарбів,
    <verse number="5" style="v"/>тоді зрозумієш страх Господній, і знайдеш ти Богопізнання,
    <verse number="6" style="v"/>бо Господь дає мудрість, з Його уст знання й розум!
    <verse number="7" style="v"/>Він спасіння ховає для щирих, мов щит той для тих, хто в невинності ходить,
    <verse number="8" style="v"/>щоб справедливих стежок стерегти, і береже Він дорогу Своїх богобійних!
    <verse number="9" style="v"/>Тоді ти збагнеш справедливість та право, і простоту, всіляку дорогу добра,
    <verse number="10" style="v"/>бо мудрість увійде до серця твого, і буде приємне знання для твоєї душі!
    <verse number="11" style="v"/>розважність тоді тебе пильнуватиме, розум тебе стерегтиме,
    <verse number="12" style="v"/>щоб тебе врятувати від злої дороги, від людини, що каже лукаве,
    <verse number="13" style="v"/>від тих, хто стежки простоти покидає, щоб ходити дорогами темряви,
    <verse number="14" style="v"/>що тішаться, роблячи зло, що радіють крутійствами злого,
    <verse number="15" style="v"/>що стежки їхні круті, і відходять своїми путями,
    <verse number="16" style="v"/>щоб тебе врятувати від блудниці, від чужинки, що мовить м'якенькі слова,
    <verse number="17" style="v"/>що покинула друга юнацтва свого, а про заповіт свого Бога забула,
    <verse number="18" style="v"/>вона бо із домом своїм западеться у смерть, а стежки її до померлих,
    <verse number="19" style="v"/>ніхто, хто входить до неї, не вернеться, і стежки життя не досягне,
    <verse number="20" style="v"/>щоб ходив ти дорогою добрих, і стежки справедливих беріг!
    <verse number="21" style="v"/>Бо замешкають праведні землю, і невинні зостануться в ній,
    <verse number="22" style="v"/>а безбожні з землі будуть вигублені, і повириваються з неї невірні!
  </para>
  <chapter number="3" style="c"/>
  <para style="p">
    <verse number="1" style="v"/>Сину мій, не забудь ти моєї науки, і нехай мої заповіді стережуть твоє серце,
    <verse number="2" style="v"/>бо примножать для тебе вони довготу твоїх днів, і років життя та спокою!
    <verse number="3" style="v"/>Милість та правда нехай не залишать тебе, прив'яжи їх до шиї своєї, напиши їх на таблиці серця свого,
    <verse number="4" style="v"/>і знайдеш ти ласку та добру премудрість в очах Бога й людини!
    <verse number="5" style="v"/>Надійся на Господа всім своїм серцем, а на розум свій не покладайся!
    <verse number="6" style="v"/>Пізнавай ти Його на всіх дорогах своїх, і Він випростує твої стежки.
    <verse number="7" style="v"/>Не будь мудрий у власних очах, бійся Господа та ухиляйся від злого!
    <verse number="8" style="v"/>Це буде ліком для тіла твого, напоєм для костей твоїх.
    <verse number="9" style="v"/>Шануй Господа із маєтку свого, і з початку всіх плодів своїх,
    <verse number="10" style="v"/>і будуть комори твої переповнені ситістю, а чавила твої будуть переливатись вином молодим!
    <verse number="11" style="v"/>Мій сину, карання Господнього не відкидай, і картання Його не вважай тягарем,
    <verse number="12" style="v"/>бо кого Господь любить, картає того, і кохає, немов батько сина!
    <verse number="13" style="v"/>Блаженна людина, що мудрість знайшла, і людина, що розум одержала,
    <verse number="14" style="v"/>бо ліпше надбання її від надбання срібла, і від щирого золота ліпший прибуток її,
    <verse number="15" style="v"/>дорожча за перли вона, і всіляке жадання твоє не зрівняється з нею.
    <verse number="16" style="v"/>Довгість днів у правиці її, багатство та слава в лівиці її.
    <verse number="17" style="v"/>Дороги її то дороги приємности, всі стежки її мир.
    <verse number="18" style="v"/>Вона дерево життя для тих, хто тримається міцно її, і блаженний, хто держить її!
    <verse number="19" style="v"/>Господь мудрістю землю заклав, небо розумом міцно поставив.
    <verse number="20" style="v"/>Знанням Його порозкривались безодні, і кроплять росою ті хмари.
    <verse number="21" style="v"/>Мій сину, нехай від очей твоїх це не відходить, стережи добрий розум і розважність,
    <verse number="22" style="v"/>і вони будуть життям для твоєї душі, і прикрасою шиї твоєї,
    <verse number="23" style="v"/>Тоді підеш безпечно своєю дорогою, а нога твоя не спотикнеться!
    <verse number="24" style="v"/>Якщо покладешся не будеш боятись, а ляжеш, то буде приємний твій сон.
    <verse number="25" style="v"/>Не будеш боятися наглого страху, ні бурі безбожних, як прийде,
    <verse number="26" style="v"/>бо твоєю надією буде Господь, і Він пильнуватиме ногу твою, щоб вона не зловилась у пастку!
    <verse number="27" style="v"/>Не стримуй добра потребуючому, коли в силі твоєї руки це вчинити,
    <verse number="28" style="v"/>не кажи своїм ближнім: Іди, і знову прийди, а взавтра я дам, коли маєш з собою.
    <verse number="29" style="v"/>Не виорюй лихого на свого ближнього, коли він безпечно з тобою сидить.
    <verse number="30" style="v"/>Не сварися з людиною дармо, якщо злого вона не вчинила тобі.
    <verse number="31" style="v"/>Не заздри насильникові, і ні однієї з доріг його не вибирай,
    <verse number="32" style="v"/>бо бридить Господь крутіями, а з праведними в Нього дружба.
    <verse number="33" style="v"/>Прокляття Господнє на домі безбожного, а мешкання праведних Він благословить,
    <verse number="34" style="v"/>з насмішників Він насміхається, а покірливим милість дає.
    <verse number="35" style="v"/>Мудрі славу вспадковують, а нерозумні носитимуть сором.
  </para>
  <chapter number="4" style="c"/>
  <para style="p">
    <verse number="1" style="v"/>Послухайте, діти, напучення батькового, і прислухайтеся, щоб навчитися розуму,
    <verse number="2" style="v"/>бо даю я вам добру науку: закона мого не кидайте,
    <verse number="3" style="v"/>бо сином у батька свого я був, пещений й єдиний у неньки своєї.
    <verse number="4" style="v"/>І навчав він мене, і мені говорив: Нехай держиться серце твоє моїх слів, стережи мої заповіді та й живи!
    <verse number="5" style="v"/>Здобудь мудрість, здобудь собі розум, не забудь, і не цурайся слів моїх уст,
    <verse number="6" style="v"/>не кидай її й вона буде тебе стерегти! Кохай ти її й вона буде тебе пильнувати!
    <verse number="7" style="v"/>Початок премудрости мудрість здобудь, а за ввесь свій маєток здобудь собі розуму!
    <verse number="8" style="v"/>Тримай її високо і підійме тебе, ушанує тебе, як її ти пригорнеш:
    <verse number="9" style="v"/>вона дасть голові твоїй гарний вінок, пишну корону тобі подарує!
    <verse number="10" style="v"/>Послухай, мій сину, й бери ти слова мої, і помножаться роки твойого життя,
    <verse number="11" style="v"/>дороги премудрости вчу я тебе, стежками прямими проваджу тебе:
    <verse number="12" style="v"/>коли підеш, то крок твій не буде тісний, а коли побіжиш не спіткнешся!
    <verse number="13" style="v"/>Міцно тримайся напучування, не лишай, його стережи, воно бо життя твоє!
    <verse number="14" style="v"/>На стежку безбожних не йди, і не ходи на дорогу лихих,
    <verse number="15" style="v"/>покинь ти її, не йди нею, усунься від неї й мини,
    <verse number="16" style="v"/>бо вони не заснуть, якщо злого не вчинять, відійметься сон їм, як не зроблять кому, щоб спіткнувся!...
    <verse number="17" style="v"/>Бо вони хліб безбожжя їдять, і вино грабежу попивають.
    <verse number="18" style="v"/>А путь праведних ніби те світло ясне, що світить все більше та більш аж до повного дня!
    <verse number="19" style="v"/>Дорога ж безбожних як темність: не знають, об що спотикнуться...
    <verse number="20" style="v"/>Мій сину, прислухуйся до моїх слів, до речей моїх ухо своє нахили!
    <verse number="21" style="v"/>Нехай не відійдуть вони від очей твоїх, бережи їх в середині серця свого!
    <verse number="22" style="v"/>Бо життя вони тим, хто їх знайде, а для тіла усього його лікування.
    <verse number="23" style="v"/>Над усе, що лише стережеться, серце своє стережи, бо з нього походить життя.
    <verse number="24" style="v"/>Відкинь ти від себе лукавство уст, віддали ти від себе крутійство губ.
    <verse number="25" style="v"/>Нехай дивляться очі твої уперед, а повіки твої нехай перед тобою простують.
    <verse number="26" style="v"/>Стежку ніг своїх вирівняй, і стануть міцні всі дороги твої:
    <verse number="27" style="v"/>не вступайся ні вправо, ні вліво, усунь свою ногу від зла!
  </para>
  <chapter number="5" style="c"/>
  <para style="p">
    <verse number="1" style="v"/>Мій сину, на мудрість мою уважай, нахили своє ухо до мого розуму,
    <verse number="2" style="v"/>щоб розважність ти міг стерегти, а пізнання хай уста твої стережуть!
    <verse number="3" style="v"/>Бо крапають солодощ губи блудниці, а уста її від оливи масніші,
    <verse number="4" style="v"/>та гіркий їй кінець, мов полин, гострий, як меч обосічний,
    <verse number="5" style="v"/>її ноги до смерти спускаються, шеолу тримаються кроки її!
    <verse number="6" style="v"/>Вона путь життя не урівнює, її стежки непевні, і цього не знає вона.
    <verse number="7" style="v"/>Тож тепер, мої діти, мене ви послухайте, не відходьте від слів моїх уст:
    <verse number="8" style="v"/>віддали ти від неї дорогу свою, і не зближайсь до дверей її дому,
    <verse number="9" style="v"/>щоб слави своєї ти іншим не дав, а роки свої для жорстокого,
    <verse number="10" style="v"/>щоб чужі не наситились сили твоєї й маєтку твого в чужім домі!...
    <verse number="11" style="v"/>І будеш стогнати при своєму кінці, як знеможеться тіло твоє й твої сили,
    <verse number="12" style="v"/>і скажеш: Як ненавидів я те напучування, а картання те серце моє відкидало!
    <verse number="13" style="v"/>І не слухав я голосу своїх учителів, і уха свого не схиляв до наставників...
    <verse number="14" style="v"/>Трохи не був я при кожному злому, в середині збору й громади!...
    <verse number="15" style="v"/>Пий воду з криниці своєї, і текуче з свого колодязя:
    <verse number="16" style="v"/>чи ж мають на вулицю вилиті бути джерела твої, а на площі потоки твоєї води?
    <verse number="17" style="v"/>Нехай вони будуть для тебе, для тебе самого, а не для чужих із тобою!
    <verse number="18" style="v"/>Хай твоє джерело буде благословенне, і радій через жінку твоїх юних літ,
    <verse number="19" style="v"/>вона ланя любовна та серна прекрасна, її перса напоять тебе кожночасно, впивайся ж назавжди коханням її!
    <verse number="20" style="v"/>І нащо, мій сину, ти маєш впиватись блудницею, і нащо ти будеш пригортати груди чужинки?
    <verse number="21" style="v"/>Бож перед очима Господніми всі дороги людини, і стежки її всі Він рівняє:
    <verse number="22" style="v"/>власні провини безбожного схоплять його, і повороззям свого гріха буде зв'язаний він,
    <verse number="23" style="v"/>помиратиме він без напучування, і буде блукати в великій глупоті своїй!...
  </para>
  <chapter number="6" style="c"/>
  <para style="p">
    <verse number="1" style="v"/>Мій сину, якщо поручився ти за свого ближнього, дав руку свою за чужого,
    <verse number="2" style="v"/>ти попався до пастки з-за слів своїх уст, схоплений ти із-за слів своїх уст!
    <verse number="3" style="v"/>Учини тоді це, сину мій, та рятуйсь, бо впав ти до рук свого ближнього: іди, впади в порох, і на ближніх своїх напирай,
    <verse number="4" style="v"/>не дай сну своїм очам, і дрімання повікам своїм,
    <verse number="5" style="v"/>рятуйся, як серна, з руки, і як птах із руки птахолова!
    <verse number="6" style="v"/>Іди до мурашки, лінюху, поглянь на дороги її й помудрій:
    <verse number="7" style="v"/>нема в неї володаря, ані урядника, ані правителя;
    <verse number="8" style="v"/>вона заготовлює літом свій хліб, збирає в жнива свою їжу.
    <verse number="9" style="v"/>Аж доки, лінюху, ти будеш вилежуватись, коли ти зо сну свого встанеш?
    <verse number="10" style="v"/>Ще трохи поспати, подрімати ще трохи, руки трохи зложити, щоб полежати,
    <verse number="11" style="v"/>і прийде, немов волоцюга, твоя незаможність, і злидні твої, як озброєний муж!...
    <verse number="12" style="v"/>Людина нікчемна, чоловік злочинний, він ходить з лукавими устами,
    <verse number="13" style="v"/>він моргає очима своїми, шургає своїми ногами, знаки подає пальцями своїми,
    <verse number="14" style="v"/>в його серці лукавство виорює зло кожночасно, сварки розсіває,
    <verse number="15" style="v"/>тому нагло приходить погибіль його, буде раптом побитий і ліку нема!
    <verse number="16" style="v"/>Оцих шість ненавидить Господь, а ці сім то гидота душі Його:
    <verse number="17" style="v"/>очі пишні, брехливий язик, і руки, що кров неповинну ллють,
    <verse number="18" style="v"/>серце, що плекає злочинні думки, ноги, що сквапно біжать на лихе,
    <verse number="19" style="v"/>свідок брехливий, що брехні роздмухує, і хто розсіває сварки між братів!
    <verse number="20" style="v"/>Стережи, сину мій, заповідь батька свого, і не відкидай науки матері своєї!
    <verse number="21" style="v"/>Прив'яжи їх на серці своєму назавжди, повісь їх на шиї своїй!
    <verse number="22" style="v"/>Вона буде провадити тебе у ході, стерегтиме тебе, коли будеш лежати, а пробудишся мовити буде до тебе!
    <verse number="23" style="v"/>Бо заповідь Божа світильник, а наука то світло, дорога ж життя то навчальні картання,
    <verse number="24" style="v"/>щоб тебе стерегти від злосливої жінки, від облесливого язика чужинки.
    <verse number="25" style="v"/>Не жадай її вроди у серці своїм, і тебе хай не візьме своїми повіками,
    <verse number="26" style="v"/>бо вартість розпусної жінки то боханець хліба, а жінка заміжня вловлює душу цінну...
    <verse number="27" style="v"/>Чи візьме людина огонь на лоно своє, і одіж її не згорить?
    <verse number="28" style="v"/>Чи буде людина ходити по вугіллю розпаленому, і не попаляться ноги її?
    <verse number="29" style="v"/>Так і той, хто вчащає до жінки свого ближнього: не буде некараним кожен, хто доторкнеться до неї!
    <verse number="30" style="v"/>Не погорджують злодієм, якщо він украде, щоб рятувати життя своє, коли він голодує,
    <verse number="31" style="v"/>та як буде він знайдений, всемеро він відшкодує, віддасть все майно свого дому!
    <verse number="32" style="v"/>Хто чинить перелюб, не має той розуму, він знищує душу свою,
    <verse number="33" style="v"/>побої та сором він знайде, а ганьба його не зітреться,
    <verse number="34" style="v"/>бо заздрощі лютість мужчини, і не змилосердиться він у день помсти:
    <verse number="35" style="v"/>він не зверне уваги на жоден твій викуп, і не схоче, коли ти гостинця прибільшиш!
  </para>
  <chapter number="7" style="c"/>
  <para style="p">
    <verse number="1" style="v"/>Сину мій, бережи ти слова мої, мої ж заповіді заховай при собі,
    <verse number="2" style="v"/>бережи мої заповіді та й живи, а наука моя немов в очах твоїх та зіниця,
    <verse number="3" style="v"/>прив'яжи їх на пальцях своїх, напиши на таблиці тій серця свого!
    <verse number="4" style="v"/>На мудрість скажи: Ти сестра моя! а розум назви: Мій довірений!
    <verse number="5" style="v"/>щоб тебе стерегти від блудниці, від чужинки, що мовить м'якенькі слова.
    <verse number="6" style="v"/>Бо я визирав був в вікно свого дому, через ґрати мого вікна,
    <verse number="7" style="v"/>і приглядавсь до невіж, розглядався між молоддю. І юнак ось, позбавлений розуму,
    <verse number="8" style="v"/>проходив по ринку при розі його, і ступив по дорозі до дому її,
    <verse number="9" style="v"/>коли вітерець повівав був увечорі дня, у темряві ночі та мороку.
    <verse number="10" style="v"/>Аж ось жінка в убранні блудниці назустріч йому, із серцем підступним,
    <verse number="11" style="v"/>галаслива та непогамована, її ноги у домі своїм не бувають:
    <verse number="12" style="v"/>раз на вулиці, раз на майданах, і при кожному розі чатує вона...
    <verse number="13" style="v"/>І вхопила вона його міцно та й поцілувала його, безсоромним зробила обличчя своє та й сказала йому:
    <verse number="14" style="v"/>У мене тепер мирні жертви, виповнила я сьогодні обіти свої!
    <verse number="15" style="v"/>Тому то я вийшла назустріч тобі, пошукати обличчя твого, і знайшла я тебе!
    <verse number="16" style="v"/>Килимами я вистелила своє ложе, тканинами різних кольорів з єгипетського полотна,
    <verse number="17" style="v"/>постелю свою я посипала миррою, алоєм та цинамоном...
    <verse number="18" style="v"/>Ходи ж, аж до ранку впиватися будем коханням, любов'ю натішимось ми!
    <verse number="19" style="v"/>Бо вдома нема чоловіка, пішов у далеку дорогу:
    <verse number="20" style="v"/>вузлик срібла він узяв в свою руку, хіба на день повні поверне до дому свого...
    <verse number="21" style="v"/>Прихилила його велемовством своїм, облесливістю своїх губ його звабила,
    <verse number="22" style="v"/>він раптом за нею пішов, немов віл, до зарізу проваджений, і немов пес, що ведуть його на ланцюгу до ув'язнення,
    <verse number="23" style="v"/>як той птах, поспішає до сітки, і не знає, що це на життя його пастка...
    <verse number="24" style="v"/>А тепер, мої діти, мене ви послухайте, і на слова моїх уст уважайте:
    <verse number="25" style="v"/>Хай не збочує серце твоє на дороги її, не блукай ти стежками її,
    <verse number="26" style="v"/>бо вона багатьох уже трупами кинула, і численні всі, нею забиті!
    <verse number="27" style="v"/>Її дім до шеолу дороги, що провадять до смертних кімнат...
  </para>
  <chapter number="8" style="c"/>
  <para style="p">
    <verse number="1" style="v"/>Чи ж мудрість не кличе, і не подає свого голосу розум?
    <verse number="2" style="v"/>На верхів'ях холмів, при дорозі та на перехрестях стоїть он вона!
    <verse number="3" style="v"/>При брамах, при вході до міста, де входиться в двері, там голосно кличе вона:
    <verse number="4" style="v"/>До вас, мужі, я кличу, а мій голос до людських синів:
    <verse number="5" style="v"/>Зрозумійте но, неуки, мудрість, зрозумійте ви розум, безглузді!
    <verse number="6" style="v"/>Послухайте, я бо шляхетне кажу, і відкриття моїх губ то простота.
    <verse number="7" style="v"/>Бо правду говорять уста мої, а лукавство гидота для губ моїх.
    <verse number="8" style="v"/>Всі слова моїх уст справедливі, нема в них крутійства й лукавства.
    <verse number="9" style="v"/>Усі вони прості, хто їх розуміє, і щирі для тих, хто знаходить знання.
    <verse number="10" style="v"/>Візьміть ви картання моє, а не срібло, і знання, добірніше від щирого золота:
    <verse number="11" style="v"/>ліпша бо мудрість за перли, і не рівняються їй всі клейноди!
    <verse number="12" style="v"/>Я, мудрість, живу разом з розумом, і знаходжу пізнання розважне.
    <verse number="13" style="v"/>Страх Господній лихе все ненавидіти: я ненавиджу пиху та гордість, і дорогу лиху та лукаві уста!
    <verse number="14" style="v"/>В мене рада й оглядність, я розум, і сила у мене.
    <verse number="15" style="v"/>Мною царюють царі, а законодавці права справедливі встановлюють.
    <verse number="16" style="v"/>Мною правлять владики й вельможні, всі праведні судді.
    <verse number="17" style="v"/>Я кохаю всіх тих, хто кохає мене, хто ж шукає мене мене знайде!
    <verse number="18" style="v"/>Зо мною багатство та слава, тривалий маєток та правда:
    <verse number="19" style="v"/>ліпший плід мій від щирого золота й золота чистого, а прибуток мій ліпший за срібло добірне!
    <verse number="20" style="v"/>Путтю праведною я ходжу, поміж правних стежок,
    <verse number="21" style="v"/>щоб дати багатство в спадщину для тих, хто кохає мене, і я понаповнюю їхні скарбниці!
    <verse number="22" style="v"/>Господь мене мав на початку Своєї дороги, перше чинів Своїх, спервовіку,
    <verse number="23" style="v"/>відвіку була я встановлена, від початку, від правіку землі.
    <verse number="24" style="v"/>Народжена я, як безодень іще не було, коли не було ще джерел, водою обтяжених.
    <verse number="25" style="v"/>Народжена я, поки гори поставлені ще не були, давніше за пагірки,
    <verse number="26" style="v"/>коли ще землі не вчинив Він, ні піль, ні початкового пороху всесвіту.
    <verse number="27" style="v"/>Коли приправляв небеса я була там, коли круга вставляв на поверхні безодні,
    <verse number="28" style="v"/>коли хмари уміцнював Він нагорі, як джерела безодні зміцняв,
    <verse number="29" style="v"/>коли клав Він для моря устава його, щоб його берегів вода не переходила, коли ставив основи землі,
    <verse number="30" style="v"/>то я майстром у Нього була, і була я веселощами день-у-день, радіючи перед обличчям Його кожночасно,
    <verse number="31" style="v"/>радіючи на земнім крузі Його, а забава моя із синами людськими!
    <verse number="32" style="v"/>Тепер же, послухайте, діти, мене, і блаженні, хто буде дороги мої стерегти!
    <verse number="33" style="v"/>Навчання послухайте й мудрими станьте, і не відступайте від нього!
    <verse number="34" style="v"/>Блаженна людина, яка мене слухає, щоб пильнувати при дверях моїх день-у-день, щоб одвірки мої берегти!
    <verse number="35" style="v"/>Хто бо знаходить мене, той знаходить життя, і одержує милість від Господа.
    <verse number="36" style="v"/>А хто проти мене грішить, ограбовує душу свою; всі, хто мене ненавидить, ті смерть покохали!
  </para>
  <chapter number="9" style="c"/>
  <para style="p">
    <verse number="1" style="v"/>Мудрість свій дім збудувала, сім стовпів своїх витесала.
    <verse number="2" style="v"/>Зарізала те, що було на заріз, змішала вино своє, і трапезу свою приготовила.
    <verse number="3" style="v"/>Дівчат своїх вислала, і кличе вона на висотах міських:
    <verse number="4" style="v"/>Хто бідний на розум, хай прийде сюди, а хто нерозумний, говорить йому:
    <verse number="5" style="v"/>Ходіть, споживайте із хліба мого, та пийте з вина, що його я змішала!
    <verse number="6" style="v"/>Покиньте глупоту і будете жити, і ходіте дорогою розуму!
    <verse number="7" style="v"/>Хто картає насмішника, той собі ганьбу бере, хто ж безбожникові виговорює, сором собі набуває.
    <verse number="8" style="v"/>Не дорікай пересмішникові, щоб тебе не зненавидів він, викартай мудрого й він покохає тебе.
    <verse number="9" style="v"/>Дай мудрому й він помудріє іще, навчи праведного і прибільшить він мудрости!
    <verse number="10" style="v"/>Страх Господній початок премудрости, а пізнання Святого це розум,
    <verse number="11" style="v"/>бо мною помножаться дні твої, і додадуть тобі років життя.
    <verse number="12" style="v"/>Якщо ти змудрів то для себе змудрів, а як станеш насмішником, сам понесеш!
    <verse number="13" style="v"/>Жінка безглузда криклива, нерозумна, і нічого не знає!
    <verse number="14" style="v"/>Сідає вона на сидінні при вході до дому свого, на високостях міста,
    <verse number="15" style="v"/>щоб кликати тих, хто дорогою йде, хто путтю своєю простує:
    <verse number="16" style="v"/>Хто бідний на розум, хай прийде сюди, а хто нерозумний, то каже йому:
    <verse number="17" style="v"/>Вода крадена солодка, і приємний прихований хліб...
    <verse number="18" style="v"/>І не відає він, що самі там мерці, у глибинах шеолу запрошені нею!...
  </para>
  <chapter number="10" style="c"/>
  <para style="p">
    <verse number="1" style="v"/>Син мудрий потіха для батька, а син нерозумний то смуток для неньки його.
    <verse number="2" style="v"/>Не поможуть неправедні скарби, а справедливість від смерти визволює.
    <verse number="3" style="v"/>Не допустить Господь голодувати душу праведного, а набуток безбожників згине.
    <verse number="4" style="v"/>Ледача рука до убозтва веде, рука ж роботяща збагачує.
    <verse number="5" style="v"/>Хто літом збирає син мудрий, хто ж дрімає в жнива син безпутній.
    <verse number="6" style="v"/>Благословенства на голову праведного, а уста безбожним прикриє насильство.
    <verse number="7" style="v"/>Пам'ять про праведного на благословення, а ймення безбожних загине.
    <verse number="8" style="v"/>Заповіді мудросердий приймає, але дурногубий впаде.
    <verse number="9" style="v"/>Хто в невинності ходить, той ходить безпечно, а хто кривить дороги свої, буде виявлений.
    <verse number="10" style="v"/>Хто оком моргає, той смуток дає, але дурногубий впаде.
    <verse number="11" style="v"/>Уста праведного то джерело життя, а уста безбожним прикриє насильство.
    <verse number="12" style="v"/>Ненависть побуджує сварки, а любов покриває всі вини.
    <verse number="13" style="v"/>В устах розумного мудрість знаходиться, а різка на спину безтямного.
    <verse number="14" style="v"/>Приховують мудрі знання, а уста нерозумного близькі до загибелі.
    <verse number="15" style="v"/>Маєток багатого місто твердинне його, погибіль убогих їхні злидні.
    <verse number="16" style="v"/>Дорібок праведного на життя, прибуток безбожного в гріх.
    <verse number="17" style="v"/>Хто напучування стереже той на стежці життя, а хто нехтує картання, той блудить.
    <verse number="18" style="v"/>Хто ненависть ховає, в того губи брехливі, а хто наклепи ширить, той дурноверхий.
    <verse number="19" style="v"/>Не бракує гріха в многомовності, а хто стримує губи свої, той розумний.
    <verse number="20" style="v"/>Язик праведного то добірне срібло, а розум безбожних мізерний.
    <verse number="21" style="v"/>Пасуть багатьох губи праведного, безглузді ж умирають з нерозуму.
    <verse number="22" style="v"/>Благословення Господнє воно збагачає, і смутку воно не приносить з собою.
    <verse number="23" style="v"/>Нешляхетне робити забава невігласа, а мудрість людині розумній.
    <verse number="24" style="v"/>Чого нечестивий боїться, те прийде на нього, а прагнення праведних сповняться.
    <verse number="25" style="v"/>Як буря, яка пронесеться, то й гине безбожний, а праведний має довічну основу.
    <verse number="26" style="v"/>Як оцет зубам, і як дим для очей, так лінивий для тих, хто його посилає.
    <verse number="27" style="v"/>Страх Господній примножує днів, а роки безбожних вкоротяться.
    <verse number="28" style="v"/>Сподівання для праведних радість, а надія безбожних загине.
    <verse number="29" style="v"/>Дорога Господня твердиня невинним, а загибіль злочинцям.
    <verse number="30" style="v"/>Повік праведний не захитається, а безбожники не поживуть на землі.
    <verse number="31" style="v"/>Уста праведного дають мудрість, а лукавий язик буде втятий.
    <verse number="32" style="v"/>Уста праведного уподобання знають, а уста безбожних лукавство.
  </para>
  <chapter number="11" style="c"/>
  <para style="p">
    <verse number="1" style="v"/>Обманливі шальки огида для Господа, а повна вага це Його уподоба.
    <verse number="2" style="v"/>Прийде пишність, та прийде і ганьба, а з сумирними мудрість.
    <verse number="3" style="v"/>Невинність простосердих веде їх, а лукавство зрадливих їх вигубить.
    <verse number="4" style="v"/>Не поможе багатство в день гніву, а справедливість від смерти визволює.
    <verse number="5" style="v"/>Справедливість невинного дорогу йому випростовує, безбожний же падає через безбожність свою.
    <verse number="6" style="v"/>Справедливість прямих їх рятує, а зрадливі захоплені будуть своєю захланністю.
    <verse number="7" style="v"/>При смерті людини безбожної гине надія, зникає чекання людини нікчемної.
    <verse number="8" style="v"/>Виривається праведний з утиску, і замість нього безбожний іде.
    <verse number="9" style="v"/>Свого ближнього нищить лукавий устами, а знанням визволяються праведні.
    <verse number="10" style="v"/>Добром праведних місто радіє, а як гинуть безбожні співає.
    <verse number="11" style="v"/>Благословенням чесних підноситься місто, а устами безбожних руйнується.
    <verse number="12" style="v"/>Хто погорджує ближнім своїм, той позбавлений розуму, а розумна людина мовчить.
    <verse number="13" style="v"/>Виявляє обмовник таємне, вірнодухий же справу ховає.
    <verse number="14" style="v"/>Народ падає з браку розумного проводу, при численності ж радників спасіння буває.
    <verse number="15" style="v"/>Зле робить, як хто за чужого поручується, хто ж поруку ненавидить, той безпечний.
    <verse number="16" style="v"/>Жінка чеснотна осягує слави, і пильні багатства здобудуть.
    <verse number="17" style="v"/>Людина ласкава душі своїй чинить добро, а жорстока замучує тіло своє.
    <verse number="18" style="v"/>Чинить діло безвартне безбожний, хто ж праведність сіє заплату правдиву одержує.
    <verse number="19" style="v"/>Отак праведність є на життя, хто ж женеться за злом, той до смерти зближається.
    <verse number="20" style="v"/>Серцем лукаві огида для Господа, а хто в неповинності ходить Його уподоба.
    <verse number="21" style="v"/>Ручаюсь: не буде невинним лихий, а нащадок правдивих захований буде.
    <verse number="22" style="v"/>Золотая сережка в свині на ніздрі це жінка гарна, позбавлена розуму.
    <verse number="23" style="v"/>Жадання у праведних тільки добро, надія безбожних то гнів.
    <verse number="24" style="v"/>Дехто щедро дає, та ще додається йому, а дехто ховає над міру, та тільки бідніє.
    <verse number="25" style="v"/>Душа, яка благословляє, насичена буде, а хто поїть інших, напоєний буде і він.
    <verse number="26" style="v"/>Хто задержує збіжжя, того проклинає народ, хто ж поживу випродує, тому благословення на голову.
    <verse number="27" style="v"/>Хто прагне добра, той шукає вподобання, хто ж лихого жадає, то й прийде на нього воно.
    <verse number="28" style="v"/>Хто надію кладе на багатство своє, той впаде, а праведники зеленіють, як листя.
    <verse number="29" style="v"/>Хто неряд уносить до дому свого, той вітер посяде, а дурноголовий розумному стане рабом.
    <verse number="30" style="v"/>Плід праведного дерево життя, і мудрий життя набуває.
    <verse number="31" style="v"/>Коли праведний ось надолужується на землі, то тим більше безбожний та грішний!
  </para>
  <chapter number="12" style="c"/>
  <para style="p">
    <verse number="1" style="v"/>Хто любить навчання, той любить пізнання, а хто докір ненавидить, той нерозумний.
    <verse number="2" style="v"/>Добрий від Господа має вподобання, а людину злих замірів осудить Господь.
    <verse number="3" style="v"/>Не зміцниться людина безбожністю, корінь же праведних не захитається.
    <verse number="4" style="v"/>Жінка чеснотна корона для чоловіка свого, а засоромлююча мов та гниль в його костях.
    <verse number="5" style="v"/>Думки праведних право, підступні заміри безбожних омана.
    <verse number="6" style="v"/>Безбожних слова чатування на кров, а уста невинних урятовують їх.
    <verse number="7" style="v"/>Перевернути безбожних і вже їх нема, а дім праведних буде стояти.
    <verse number="8" style="v"/>Хвалять людину за розум її, а кривосердий стає на погорду.
    <verse number="9" style="v"/>Ліпше простий, але роботящий на себе, від того, хто поважним себе видає, та хліба позбавлений.
    <verse number="10" style="v"/>Піклується праведний життям худоби своєї, а серце безбожних жорстоке.
    <verse number="11" style="v"/>Хто оброблює землю свою, той хлібом насичується, хто ж за марницею гониться, той позбавлений розуму.
    <verse number="12" style="v"/>Безбожний жадає ловити у сітку лихих, а в праведних корень приносить плоди.
    <verse number="13" style="v"/>Пастка злого в гріху його уст, а праведний з утиску вийде.
    <verse number="14" style="v"/>Людина насичується добром з плоду уст, і зроблене рук чоловіка до нього впаде.
    <verse number="15" style="v"/>Дорога безумця пряма в його очах, а мудрий послухає ради.
    <verse number="16" style="v"/>Нерозумного гнів пізнається відразу, розумний же мовчки ховає зневагу.
    <verse number="17" style="v"/>Хто правду говорить, той виявлює праведність, а свідок брехливий оману.
    <verse number="18" style="v"/>Дехто говорить, мов коле мечем, язик же премудрих то ліки.
    <verse number="19" style="v"/>Уста правдиві стоятимуть вічно, а брехливий язик лиш на хвилю.
    <verse number="20" style="v"/>В серці тих, хто зло оре, омана, а радість у тих, хто дораджує мир.
    <verse number="21" style="v"/>Жодна кривда не трапиться праведному, а безбожні наповняться лихом.
    <verse number="22" style="v"/>Уста брехливі огида у Господа, а чинячі правду Його уподоба.
    <verse number="23" style="v"/>Приховує мудра людина знання, а серце безумних глупоту викликує.
    <verse number="24" style="v"/>Роботяща рука пануватиме, а лінива даниною стане.
    <verse number="25" style="v"/>Туга на серці людини чавить її, добре ж слово її веселить.
    <verse number="26" style="v"/>Праведний вивідає свою путь, а дорога безбожних зведе їх самих.
    <verse number="27" style="v"/>Не буде ледачий пекти свого полову, а людина трудяща набуде маєток цінний.
    <verse number="28" style="v"/>В путі праведности є життя, і на стежці її нема смерти.
  </para>
  <chapter number="13" style="c"/>
  <para style="p">
    <verse number="1" style="v"/>Син мудрий приймає картання від батька, а насмішник докору не слухає.
    <verse number="2" style="v"/>З плоду уст чоловік споживає добро, а жадоба зрадливих насильство.
    <verse number="3" style="v"/>Хто уста свої стереже, той душу свою береже, а хто губи свої розпускає, на того погибіль.
    <verse number="4" style="v"/>Пожадає душа лінюха, та даремно, душа ж роботящих насититься.
    <verse number="5" style="v"/>Ненавидить праведний слово брехливе, безбожний же чинить лихе, і себе засоромлює.
    <verse number="6" style="v"/>Праведність оберігає невинного на дорозі його, а безбожність погублює грішника.
    <verse number="7" style="v"/>Дехто вдає багача, хоч нічого не має, а дехто вдає бідака, хоч маєток великий у нього.
    <verse number="8" style="v"/>Викуп за душу людини багатство її, а вбогий й докору не чує.
    <verse number="9" style="v"/>Світло праведних весело світить, а світильник безбожних погасне.
    <verse number="10" style="v"/>Тільки сварка пихою зчиняється, а мудрість із тими, хто радиться.
    <verse number="11" style="v"/>Багатство, заскоро здобуте, поменшується, хто ж збирає помалу примножує.
    <verse number="12" style="v"/>Задовга надія недуга для серця, а бажання, що сповнюється, це дерево життя.
    <verse number="13" style="v"/>Хто погорджує словом Господнім, той шкодить собі, хто ж страх має до заповіді, тому надолужиться.
    <verse number="14" style="v"/>Наука премудрого криниця життя, щоб віддалитися від пасток смерти.
    <verse number="15" style="v"/>Добрий розум приносить приємність, а дорога зрадливих погуба для них.
    <verse number="16" style="v"/>Кожен розумний за мудрістю робить, а безумний глупоту показує.
    <verse number="17" style="v"/>Безбожний посол у нещастя впаде, а вірний посол немов лік.
    <verse number="18" style="v"/>Хто ламає поуку убозтво та ганьба тому, а хто береже осторогу шанований він.
    <verse number="19" style="v"/>Виконане побажання приємне душі, а вступитись від зла то огида безумним.
    <verse number="20" style="v"/>Хто з мудрими ходить, той мудрим стає, а хто товаришує з безумним, той лиха набуде.
    <verse number="21" style="v"/>Грішників зло доганяє, а праведним Бог надолужить добром.
    <verse number="22" style="v"/>Добрий лишає спадок і онукам, маєток же грішника схований буде для праведного.
    <verse number="23" style="v"/>Убогому буде багато поживи і з поля невправного, та деякі гинуть з безправ'я.
    <verse number="24" style="v"/>Хто стримує різку свою, той ненавидить сина свого, хто ж кохає його, той шукає для нього картання.
    <verse number="25" style="v"/>Праведний їсть, скільки схоче душа, живіт же безбожників завсіди брак відчуває.
  </para>
  <chapter number="14" style="c"/>
  <para style="p">
    <verse number="1" style="v"/>Мудра жінка будує свій дім, а безумна своєю рукою руйнує його.
    <verse number="2" style="v"/>Хто ходить в простоті своїй, боїться той Господа, а в кого дороги криві, той погорджує Ним.
    <verse number="3" style="v"/>На устах безумця галузка пихи, а губи премудрих їх стережуть.
    <verse number="4" style="v"/>Де немає биків, там ясла порожні, а щедрість врожаю у силі вола.
    <verse number="5" style="v"/>Свідок правдивий не лже, а свідок брехливий говорить неправду.
    <verse number="6" style="v"/>Насмішник шукає премудрости, та надаремно, пізнання легке для розумного.
    <verse number="7" style="v"/>Ходи здалека від людини безумної, і від того, в кого мудрих уст ти не бачив.
    <verse number="8" style="v"/>Мудрість розумного то розуміння дороги своєї, а глупота дурних то омана.
    <verse number="9" style="v"/>Нерозумні сміються з гріха, а між праведними уподобання.
    <verse number="10" style="v"/>Серце знає гіркоту своєї душі, і в радість його не втручається інший.
    <verse number="11" style="v"/>Буде вигублений дім безбожних, а намет безневинних розквітне.
    <verse number="12" style="v"/>Буває, дорога людині здається простою, та кінець її стежка до смерти.
    <verse number="13" style="v"/>Також іноді і від сміху болить серце, і закінчення радости смуток.
    <verse number="14" style="v"/>Хто підступного серця, насититься той із доріг своїх, а добра людина із чинів своїх.
    <verse number="15" style="v"/>Вірить безглуздий в кожнісіньке слово, а мудрий зважає на кроки свої.
    <verse number="16" style="v"/>Мудрий боїться й від злого вступає, нерозумний же гнівається та сміливий.
    <verse number="17" style="v"/>Скорий на гнів учиняє глупоту, а людина лукава зненавиджена.
    <verse number="18" style="v"/>Нерозумні глупоту вспадковують, а мудрі знанням коронуються.
    <verse number="19" style="v"/>Поклоняться злі перед добрими, а безбожники при брамах праведного.
    <verse number="20" style="v"/>Убогий зненавиджений навіть ближнім своїм, а в багатого друзі численні.
    <verse number="21" style="v"/>Хто погорджує ближнім своїм, той грішить, а ласкавий до вбогих блаженний.
    <verse number="22" style="v"/>Чи ж не блудять, хто оре лихе? А милість та правда для тих, хто оре добро.
    <verse number="23" style="v"/>Кожна праця приносить достаток, але праця уст в недостаток веде.
    <verse number="24" style="v"/>Корона премудрих їхня мудрість, а вінець нерозумних глупота.
    <verse number="25" style="v"/>Свідок правдивий визволює душі, а свідок обманливий брехні торочить.
    <verse number="26" style="v"/>У Господньому страхові сильна надія, і Він пристановище дітям Своїм.
    <verse number="27" style="v"/>Страх Господній криниця життя, щоб віддалятися від пасток смерти.
    <verse number="28" style="v"/>У численності люду величність царя, а в браку народу погибіль володаря.
    <verse number="29" style="v"/>Терпеливий у гніві багаторозумний, а гнівливий вчиняє глупоту.
    <verse number="30" style="v"/>Лагідне серце життя то для тіла, а заздрість гнилизна костей.
    <verse number="31" style="v"/>Хто тисне нужденного, той ображає свого Творця, а хто милостивий до вбогого, той поважає Його.
    <verse number="32" style="v"/>Безбожний у зло своє падає, а праведний повний надії й при смерті своїй.
    <verse number="33" style="v"/>Мудрість має спочинок у серці розумного, а що в нутрі безумних, те виявиться.
    <verse number="34" style="v"/>Праведність люд підіймає, а беззаконня то сором народів.
    <verse number="35" style="v"/>Ласка царева рабові розумному, гнів же його проти того, хто соромить його.
  </para>
  <chapter number="15" style="c"/>
  <para style="p">
    <verse number="1" style="v"/>Лагідна відповідь гнів відвертає, а слово вразливе гнів підіймає.
    <verse number="2" style="v"/>Язик мудрих то добре знання, а уста нерозумних глупоту висловлюють.
    <verse number="3" style="v"/>Очі Господні на кожному місці, позирають на злих та на добрих.
    <verse number="4" style="v"/>Язик лагідний то дерево життя, а лукавство його заламання на дусі.
    <verse number="5" style="v"/>Зневажає безумний напучення батькове, а хто береже осторогу, стає розумніший.
    <verse number="6" style="v"/>Дім праведного скарб великий, а в плоді безбожного безлад.
    <verse number="7" style="v"/>Уста мудрих знання розсівають, а серце безглуздих не так.
    <verse number="8" style="v"/>Жертва безбожних огида для Господа, а молитва невинних Його уподоба.
    <verse number="9" style="v"/>Господеві огида дорога безбожного, а того, хто женеться за праведністю, Він кохає.
    <verse number="10" style="v"/>Люта кара на того, хто путь оставляє, а хто осторогу ненавидить, той умирає.
    <verse number="11" style="v"/>Шеол й Аваддон перед Господом, тим більше серця синів людських!
    <verse number="12" style="v"/>Насмішник не любить картання собі, він до мудрих не піде.
    <verse number="13" style="v"/>Радісне серце лице веселить, а при смутку сердечному дух приголомшений.
    <verse number="14" style="v"/>Серце розумне шукає знання, а уста безумних глупоту пасуть.
    <verse number="15" style="v"/>Нужденному всі дні лихі, кому ж добре на серці, у того гостина постійно.
    <verse number="16" style="v"/>Ліпше мале у Господньому страху, ані ж скарб великий, та тривога при тому.
    <verse number="17" style="v"/>Ліпша пожива яринна, і при тому любов, аніж тучний віл, та ненависть при тому.
    <verse number="18" style="v"/>Гнівлива людина роздражнює сварку, терпелива ж у гніві вспокоює заколот.
    <verse number="19" style="v"/>Дорога лінивого то терновиння, а путь щирих дорога гладка.
    <verse number="20" style="v"/>Мудрий син тішить батька свого, а людина безумна погорджує матір'ю своєю.
    <verse number="21" style="v"/>Глупота то радість для нерозумного, а людина розумна дорогою простою ходить.
    <verse number="22" style="v"/>Ламаються задуми з браку поради, при численності ж радників сповняться.
    <verse number="23" style="v"/>Радість людині у відповіді його уст, а слово на часі своєму яке воно добре!
    <verse number="24" style="v"/>Путь життя для премудрого угору, щоб віддалюватись від шеолу внизу.
    <verse number="25" style="v"/>Дім пишних руйнує Господь, але ставить межу для вдови.
    <verse number="26" style="v"/>Думки злого огида для Господа, але чисті для Нього приємні слова.
    <verse number="27" style="v"/>Зажерливий робить нещасним свій дім, хто ж дарунки ненавидить, той буде жити.
    <verse number="28" style="v"/>Серце праведного розмірковує про відповідь, а уста безбожних вибризкують зло.
    <verse number="29" style="v"/>Далекий Господь від безбожних, але справедливих молитву Він чує.
    <verse number="30" style="v"/>Світло очей тішить серце, добра звістка підкріплює кості.
    <verse number="31" style="v"/>Ухо, що навчання життя вислуховує, буде перебувати між мудрими.
    <verse number="32" style="v"/>Хто напучування не приймає, той не дбає про душу свою, а хто слухається остороги, здобуде той розум.
    <verse number="33" style="v"/>Страх Господній навчання премудрости, а перед славою скромність іде.
  </para>
  <chapter number="16" style="c"/>
  <para style="p">
    <verse number="1" style="v"/>Заміри серця належать людині, та від Господа відповідь язика.
    <verse number="2" style="v"/>Всі дороги людини чисті в очах її, та зважує душі Господь.
    <verse number="3" style="v"/>Поклади свої чини на Господа, і будуть поставлені міцно думки твої.
    <verse number="4" style="v"/>Все Господь учинив ради цілей Своїх, і безбожного на днину зла.
    <verse number="5" style="v"/>Огида для Господа всякий бундючний, ручуся: не буде такий без вини!
    <verse number="6" style="v"/>Провина викуплюється через милість та правду, і страх Господній відводить від злого.
    <verse number="7" style="v"/>Як дороги людини Господь уподобає, то й її ворогів Він замирює з нею.
    <verse number="8" style="v"/>Ліпше мале справедливе, аніж великі прибутки з безправ'я.
    <verse number="9" style="v"/>Розум людини обдумує путь її, але кроки її наставляє Господь.
    <verse number="10" style="v"/>Вирішальне слово в царя на губах, тому в суді уста його не спроневіряться.
    <verse number="11" style="v"/>Вага й шальки правдиві від Господа, все каміння вагове в торбинці то діло Його.
    <verse number="12" style="v"/>Чинити безбожне огида царям, бо трон зміцнюється справедливістю.
    <verse number="13" style="v"/>Уподоба царям губи праведности, і він любить того, хто правдиве говорить.
    <verse number="14" style="v"/>Гнів царя вісник смерти, та мудра людина злагіднить його.
    <verse number="15" style="v"/>У світлі царського обличчя життя, а його уподоба мов хмара дощева весною.
    <verse number="16" style="v"/>Набування премудрости як же це ліпше від золота, набування ж розуму добірніше від срібла!
    <verse number="17" style="v"/>Путь справедливих ухилятись від зла; хто дорогу свою береже, той душу свою охоронює.
    <verse number="18" style="v"/>Перед загибіллю гордість буває, а перед упадком бундючність.
    <verse number="19" style="v"/>Ліпше бути покірливим із лагідними, ніж здобич ділити з бундючними.
    <verse number="20" style="v"/>Хто вважає на слово, той знайде добро, хто ж надію складає на Господа буде блаженний.
    <verse number="21" style="v"/>Мудросердого кличуть розумний, а солодощ уст прибавляє науки.
    <verse number="22" style="v"/>Розум джерело життя власникові його, а картання безумних глупота.
    <verse number="23" style="v"/>Серце мудрого чинить розумними уста його, і на уста його прибавляє навчання.
    <verse number="24" style="v"/>Приємні слова щільниковий то мед, солодкий душі й лік на кості.
    <verse number="25" style="v"/>Буває, дорога людині здається простою, та кінець її стежка до смерти.
    <verse number="26" style="v"/>Людина трудяща працює для себе, бо до того примушує рот її.
    <verse number="27" style="v"/>Нікчемна людина копає лихе, а на устах її як палючий огонь.
    <verse number="28" style="v"/>Лукава людина сварки розсіває, а обмовник розділює друзів.
    <verse number="29" style="v"/>Насильник підмовлює друга свого, і провадить його по недобрій дорозі.
    <verse number="30" style="v"/>Хто прижмурює очі свої, той крутійства видумує, хто губами знаки подає, той виконує зло.
    <verse number="31" style="v"/>Сивизна то пишна корона, знаходять її на дорозі праведности.
    <verse number="32" style="v"/>Ліпший від силача, хто не скорий до гніву, хто ж панує над собою самим, ліпший від завойовника міста.
    <verse number="33" style="v"/>За пазуху жереб вкладається, та ввесь його вирок від Господа.
  </para>
  <chapter number="17" style="c"/>
  <para style="p">
    <verse number="1" style="v"/>Ліпший черствий кусок зо спокоєм, ніж дім, повний учти м'ясної зо сваркою.
    <verse number="2" style="v"/>Раб розумний панує над сином безпутнім, і серед братів він поділить спадок.
    <verse number="3" style="v"/>Для срібла топильна посудина, а горно для золота, Господь же серця випробовує.
    <verse number="4" style="v"/>Лиходій слухається уст безбожних, слухає неправдомов язика лиходійного.
    <verse number="5" style="v"/>Хто сміється з убогого, той ображає свого Творця, хто радіє з нещастя, не буде такий без вини.
    <verse number="6" style="v"/>Корона для старших онуки, а пишнота дітей їхні батьки.
    <verse number="7" style="v"/>Не пристойна безумному мова поважна, а тим більше шляхетному мова брехлива.
    <verse number="8" style="v"/>Хабар в очах його власника самоцвіт: до всього, до чого повернеться, буде щастити йому.
    <verse number="9" style="v"/>Хто шукає любови провину ховає, хто ж про неї повторює, розгонює друзів.
    <verse number="10" style="v"/>На розумного більше впливає одне остереження, як на глупака сто ударів.
    <verse number="11" style="v"/>Злий шукає лише неслухняности, та вісник жорстокий на нього пошлеться.
    <verse number="12" style="v"/>Ліпше спіткати обездітнену ведмедицю, що кидається на людину, аніж нерозумного в глупоті його.
    <verse number="13" style="v"/>Хто відплачує злом за добро, не відступить лихе з його дому.
    <verse number="14" style="v"/>Почин сварки то прорив води, тому перед вибухом сварки покинь ти її!
    <verse number="15" style="v"/>Хто оправдує несправедливого, і хто засуджує праведного, обидва вони Господеві огидні.
    <verse number="16" style="v"/>Нащо ті гроші в руці нерозумного, щоб мудрість купити, як мозку нема?
    <verse number="17" style="v"/>Правдивий друг любить за всякого часу, в недолі ж він робиться братом.
    <verse number="18" style="v"/>Людина, позбавлена розуму, ручиться, поруку дає за друга свого.
    <verse number="19" style="v"/>Хто сварку кохає, той любить гріх; хто ж підвищує уста свої, той шукає нещастя.
    <verse number="20" style="v"/>Людина лукавого серця не знайде добра, хто ж лукавить своїм язиком, упаде в зло.
    <verse number="21" style="v"/>Хто родить безумного, родить на смуток собі, і не потішиться батько безглуздого.
    <verse number="22" style="v"/>Серце радісне добре лікує, а пригноблений дух сушить кості.
    <verse number="23" style="v"/>Безбожний таємно бере хабара, щоб зігнути путі правосуддя.
    <verse number="24" style="v"/>З обличчям розумного мудрість, а очі глупця аж на кінці землі.
    <verse number="25" style="v"/>Нерозумний син смуток для батька, для своєї ж родительки гіркість.
    <verse number="26" style="v"/>Не добре карати справедливого, бити шляхетних за щирість!
    <verse number="27" style="v"/>Хто слова свої стримує, той знає пізнання, і холоднокровний розумна людина.
    <verse number="28" style="v"/>І глупак, як мовчить, уважається мудрим, а як уста свої закриває розумним.
  </para>
  <chapter number="18" style="c"/>
  <para style="p">
    <verse number="1" style="v"/>Примхливий шукає сваволі, стає проти всього розумного.
    <verse number="2" style="v"/>Нерозумний не хоче навчатися, а тільки свій ум показати.
    <verse number="3" style="v"/>З приходом безбожного й ганьба приходить, а з легковаженням сором.
    <verse number="4" style="v"/>Слова уст людини глибока вода, джерело премудрости бризкотливий потік.
    <verse number="5" style="v"/>Не добре вважати на обличчя безбожного, щоб праведного повалити на суді.
    <verse number="6" style="v"/>Уста нерозумного тягнуть до сварки, а слова його кличуть бійки.
    <verse number="7" style="v"/>Язик нерозумного загибіль для нього, а уста його то тенета на душу його.
    <verse number="8" style="v"/>Слова обмовника мов ті присмаки, і вони сходять у нутро утроби.
    <verse number="9" style="v"/>Теж недбалий у праці своїй то брат марнотратнику.
    <verse number="10" style="v"/>Господнє Ім'я сильна башта: до неї втече справедливий і буде безпечний.
    <verse number="11" style="v"/>Маєток багатому місто твердинне його, і немов міцний мур ув уяві його.
    <verse number="12" style="v"/>Перед загибіллю серце людини високо несеться, перед славою ж скромність.
    <verse number="13" style="v"/>Хто відповідає на слово, ще поки почув, то глупота та сором йому!
    <verse number="14" style="v"/>Дух дійсного мужа виносить терпіння своє, а духа прибитого хто піднесе?
    <verse number="15" style="v"/>Серце розумне знання набуває, і вухо премудрих шукає знання.
    <verse number="16" style="v"/>Дарунок людини виводить із утиску, і провадить її до великих людей.
    <verse number="17" style="v"/>Перший у сварці своїй уважає себе справедливим, але прийде противник його та й дослідить його.
    <verse number="18" style="v"/>Жереб перериває сварки, та відділює сильних один від одного.
    <verse number="19" style="v"/>Розлючений брат протиставиться більше за місто твердинне, а сварки, немов засуви замку.
    <verse number="20" style="v"/>Із плоду уст людини насичується її шлунок, вона насичується плодом уст своїх.
    <verse number="21" style="v"/>Смерть та життя у владі язика, хто ж кохає його, його плід поїдає.
    <verse number="22" style="v"/>Хто жінку чеснотну знайшов, знайшов той добро, і милість отримав від Господа.
    <verse number="23" style="v"/>Убогий говорить благально, багатий же відповідає зухвало.
    <verse number="24" style="v"/>Є товариші на розбиття, та є й приятель, більше від брата прив'язаний.
  </para>
  <chapter number="19" style="c"/>
  <para style="p">
    <verse number="1" style="v"/>Ліпший убогий, що ходить в своїй неповинності, ніж лукавий устами та нерозумний.
    <verse number="2" style="v"/>Теж не добра душа без знання, а хто наглить ногами, спіткнеться.
    <verse number="3" style="v"/>Глупота людини дорогу її викривляє, і на Господа гнівається її серце.
    <verse number="4" style="v"/>Маєток примножує друзів численних, а від бідака відпадає й товариш його...
    <verse number="5" style="v"/>Свідок брехливий не буде без кари, а хто брехні говорить, не буде врятований.
    <verse number="6" style="v"/>Багато-хто годять тому, хто гостинці дає, і кожен товариш людині, яка не скупиться на дари.
    <verse number="7" style="v"/>Бідаря ненавидять всі браття його, а тимбільш його приятелі відпадають від нього; а коли за словами поради женеться, нема їх!
    <verse number="8" style="v"/>Хто ума набуває, кохає той душу свою, а хто розум стереже, той знаходить добро.
    <verse number="9" style="v"/>Свідок брехливий не буде без кари, хто ж неправду говорить, загине.
    <verse number="10" style="v"/>Не лицює пишнота безумному, тим більше рабові панувати над зверхником.
    <verse number="11" style="v"/>Розум людини припинює гнів її, а величність її перейти над провиною.
    <verse number="12" style="v"/>Гнів царя немов рик левчука, а ласкавість його як роса на траву.
    <verse number="13" style="v"/>Син безумний погибіль для батька свого, а жінка сварлива як ринва, що з неї вода тече завжди.
    <verse number="14" style="v"/>Хата й маєток спадщина батьків, а жінка розумна від Господа.
    <verse number="15" style="v"/>Лінощі сон накидають, і лінива душа голодує.
    <verse number="16" style="v"/>Хто заповідь охороняє, той душу свою стереже; хто дороги свої легковажить, помре.
    <verse number="17" style="v"/>Хто милостивий до вбогого, той позичає для Господа, і чин його Він надолужить йому.
    <verse number="18" style="v"/>Картай свого сина, коли є надія навчити, та забити його не піднось свою душу.
    <verse number="19" style="v"/>Людина великого гніву хай кару несе, бо якщо ти врятуєш її, то вчиниш ще гірше.
    <verse number="20" style="v"/>Слухай ради й картання приймай, щоб мудрим ти став при своєму кінці.
    <verse number="21" style="v"/>У серці людини багато думок, але виповниться тільки задум Господній.
    <verse number="22" style="v"/>Здобуток людині то милість її, але ліпший бідар за людину брехливу.
    <verse number="23" style="v"/>Страх Господній веде до життя, і хто його має, той ситим ночує, і зло не досягне його.
    <verse number="24" style="v"/>У миску стромляє лінюх свою руку, до уст же своїх не підійме її.
    <verse number="25" style="v"/>Як битимеш нерозважного, то помудріє й немудрий, а будеш розумного остерігати, то він зрозуміє поуку.
    <verse number="26" style="v"/>Хто батька грабує, хто матір жене? Це син, що застиджує та осоромлює,
    <verse number="27" style="v"/>перестань же, мій сину, навчатися від нерозумних, щоб відступитися від слів знання!
    <verse number="28" style="v"/>Свідок нікчемний висміює суд, а уста безбожних вибризкують кривду.
    <verse number="29" style="v"/>На насмішників кари готові постійно, і вдари на спину безумним.
  </para>
  <chapter number="20" style="c"/>
  <para style="p">
    <verse number="1" style="v"/>Вино то насмішник, напій п'янкий галасун, і кожен, хто блудить у ньому, немудрий.
    <verse number="2" style="v"/>Страх царя як рик лева; хто до гніву доводить його, проти свого життя прогрішає.
    <verse number="3" style="v"/>Слава людині, що гнів покидає, а кожен глупак вибухає.
    <verse number="4" style="v"/>Лінивий не оре із осени, а захоче в жнива і нічого нема.
    <verse number="5" style="v"/>Рада в серці людини глибока вода, і розумна людина її повичерпує.
    <verse number="6" style="v"/>Багато людей себе звуть милосердними, та вірну людину хто знайде?
    <verse number="7" style="v"/>У своїй неповинності праведний ходить, блаженні по ньому сини його!
    <verse number="8" style="v"/>Цар сидить на суддевім престолі, всяке зло розганяє своїми очима.
    <verse number="9" style="v"/>Хто скаже: Очистив я серце своє, очистився я від свого гріха?
    <verse number="10" style="v"/>Вага неоднакова, неоднакова міра, обоє вони то огида для Господа.
    <verse number="11" style="v"/>Навіть юнак буде пізнаний з чинів своїх, чи чин його чистий й чи простий.
    <verse number="12" style="v"/>Ухо, що слухає, й око, що бачить, Господь учинив їх обоє.
    <verse number="13" style="v"/>Не кохайся в спанні, щоб не збідніти; розплющ свої очі та хлібом наситься!
    <verse number="14" style="v"/>Зле, зле! каже той, хто купує, а як піде собі, тоді хвалиться купном.
    <verse number="15" style="v"/>Є золото й перел багато, та розумні уста найцінніший то посуд.
    <verse number="16" style="v"/>Візьми його одіж, бо він поручивсь за чужого, і за чужинку візьми його застав.
    <verse number="17" style="v"/>Хліб з неправди солодкий людині, та піском потім будуть наповнені уста її.
    <verse number="18" style="v"/>Тримаються заміри радою, і війну провадь мудрими радами.
    <verse number="19" style="v"/>Виявляє обмовник таємне, а ти не втручайся до того, легко хто розтулює уста свої.
    <verse number="20" style="v"/>Хто кляне свого батька та матір свою, погасне світильник йому серед темряви!
    <verse number="21" style="v"/>Спадок спочатку заскоро набутий, не буде кінець його поблагословлений!
    <verse number="22" style="v"/>Не кажи: Надолужу я зло! май надію на Господа, і Він допоможе тобі.
    <verse number="23" style="v"/>Вага неоднакова то огида для Господа, а оманливі шальки не добрі.
    <verse number="24" style="v"/>Від Господа кроки людини, а людина як вона зрозуміє дорогу свою?
    <verse number="25" style="v"/>Тенета людині казати святе нерозважно, а згодом свої обітниці досліджувати.
    <verse number="26" style="v"/>Мудрий цар розпорошить безбожних, і зверне на них своє коло для мук.
    <verse number="27" style="v"/>Дух людини світильник Господній, що все нутро обшукує.
    <verse number="28" style="v"/>Милість та правда царя стережуть, і трона свого він підтримує милістю.
    <verse number="29" style="v"/>Окраса юнацтва їхня сила, а пишність старих сивина.
    <verse number="30" style="v"/>Синяки від побоїв то масть лікувальна на злого, та вдари нутру живота.
  </para>
  <chapter number="21" style="c"/>
  <para style="p">
    <verse number="1" style="v"/>Водні потоки цареве це серце в Господній руці: куди тільки захоче, його Він скеровує.
    <verse number="2" style="v"/>Всяка дорога людини пряма в її очах, та керує серцями Господь.
    <verse number="3" style="v"/>Справедливість та правду чинити для Господа це добірніше за жертву.
    <verse number="4" style="v"/>Муж гордого ока та серця надутого несправедливий, а світильник безбожних це гріх.
    <verse number="5" style="v"/>Думки пильного лиш на достаток ведуть, а всякий квапливий на збиток.
    <verse number="6" style="v"/>Набування майна язиком неправдивим це скороминуща марнота шукаючих смерти.
    <verse number="7" style="v"/>Насильство безбожних прямує на них, бо права чинити не хочуть.
    <verse number="8" style="v"/>Дорога злочинця крута, а чистий прямий його чин.
    <verse number="9" style="v"/>Ліпше жити в куті на даху, ніж з сварливою жінкою в спільному домі.
    <verse number="10" style="v"/>Лихого жадає душа нечестивого, і в очах його ближній його не отримає милости.
    <verse number="11" style="v"/>Як карають глумливця мудріє безумний, а як мудрого вчать, знання набуває.
    <verse number="12" style="v"/>До дому свого приглядається праведний, а безбожний доводить до зла.
    <verse number="13" style="v"/>Хто вухо своє затикає від зойку убогого, то й він буде кликати, та не отримає відповіді.
    <verse number="14" style="v"/>Таємний дарунок погашує гнів, а неявний гостинець лють сильну.
    <verse number="15" style="v"/>Радість праведному правосуддя чинити, а злочинцеві страх.
    <verse number="16" style="v"/>Людина, що зблуджує від путі розуму, у зборі померлих спочине.
    <verse number="17" style="v"/>Хто любить веселощі, той немаючий, хто любить вино та оливу, той не збагатіє.
    <verse number="18" style="v"/>Безбожний то викуп за праведного, а лукавий за щирого.
    <verse number="19" style="v"/>Ліпше сидіти в пустинній країні, ніж з сварливою та сердитою жінкою.
    <verse number="20" style="v"/>Скарб цінний та олива в мешканні премудрого, та нищить безумна людина його.
    <verse number="21" style="v"/>Хто женеться за праведністю та за милістю, той знаходить життя, справедливість та славу.
    <verse number="22" style="v"/>До міста хоробрих увійде премудрий, і твердиню надії його поруйнує.
    <verse number="23" style="v"/>Хто стереже свої уста й свого язика, той душу свою зберігає від лиха.
    <verse number="24" style="v"/>Надутий пихою насмішник ім'я йому, він робить усе із бундючним зухвальством.
    <verse number="25" style="v"/>Пожадання лінивого вб'є його, бо руки його відмовляють робити,
    <verse number="26" style="v"/>він кожного дня пожадливо жадає, а справедливий дає та не жалує.
    <verse number="27" style="v"/>Жертва безбожних огида, а надто тоді, як за діло безчесне приноситься.
    <verse number="28" style="v"/>Свідок брехливий загине, а людина, що слухає Боже, говоритиме завжди.
    <verse number="29" style="v"/>Безбожна людина жорстока обличчям своїм, а невинний зміцняє дорогу свою.
    <verse number="30" style="v"/>Нема мудрости, ані розуму, ані ради насупроти Господа.
    <verse number="31" style="v"/>Приготовлений кінь на день бою, але перемога від Господа!
  </para>
  <chapter number="22" style="c"/>
  <para style="p">
    <verse number="1" style="v"/>Ліпше добре ім'я за багатство велике, і ліпша милість за срібло та золото.
    <verse number="2" style="v"/>Багатий та вбогий стрічаються, Господь їх обох створив.
    <verse number="3" style="v"/>Мудрий бачить лихе і ховається, а безумні йдуть і караються.
    <verse number="4" style="v"/>Заплата покори і страху Господнього, це багатство, і слава, й життя.
    <verse number="5" style="v"/>Тернина й пастки на дорозі лукавого, а хто стереже свою душу, відійде далеко від них.
    <verse number="6" style="v"/>Привчай юнака до дороги його, і він, як постаріється, не уступиться з неї.
    <verse number="7" style="v"/>Багатий панує над бідними, а боржник раб позичальника.
    <verse number="8" style="v"/>Хто сіє кривду, той жатиме лихо, а бич гніву його покінчиться.
    <verse number="9" style="v"/>Хто доброго ока, той поблагословлений буде, бо дає він убогому з хліба свого.
    <verse number="10" style="v"/>Глумливого вижени, й вийде з ним сварка, і суперечка та ганьба припиняться.
    <verse number="11" style="v"/>Хто чистість серця кохає, той має хороше на устах, і другом йому буде цар.
    <verse number="12" style="v"/>Очі Господа оберігають знання, а лукаві слова Він відкине.
    <verse number="13" style="v"/>Лінивий говорить: На вулиці лев, серед майдану я буду забитий!
    <verse number="14" style="v"/>Уста коханки яма глибока: на кого Господь має гнів, той впадає туди.
    <verse number="15" style="v"/>До юнакового серця глупота прив'язана, та різка картання віддалить від нього її.
    <verse number="16" style="v"/>Хто тисне убогого, щоб собі збагатитись, і хто багачеві дає, той певно збідніє.
    <verse number="17" style="v"/>Нахили своє вухо, і послухай слів мудрих, і серце зверни до мого знання,
    <verse number="18" style="v"/>бо гарне воно, коли будеш ти їх у своєму нутрі стерегти, хай стануть на устах твоїх вони разом!
    <verse number="19" style="v"/>Щоб надія твоя була в Господі, я й сьогодні навчаю тебе.
    <verse number="20" style="v"/>Хіба ж не писав тобі тричі з порадами та із знанням,
    <verse number="21" style="v"/>щоб тобі завідомити правду, правдиві слова, щоб ти істину міг відповісти тому, хто тебе запитає.
    <verse number="22" style="v"/>Не грабуй незаможнього, бо він незаможній, і не тисни убогого в брамі,
    <verse number="23" style="v"/>бо Господь за їхню справу судитиметься, і грабіжникам їхнім ограбує Він душу.
    <verse number="24" style="v"/>Не дружись із чоловіком гнівливим, і не ходи із людиною лютою,
    <verse number="25" style="v"/>щоб доріг її ти не навчився, і тенета не взяв для своєї душі.
    <verse number="26" style="v"/>Не будь серед тих, хто поруку дає, серед тих, хто поручується за борги:
    <verse number="27" style="v"/>коли ти не матимеш чим заплатити, нащо візьмуть з-під тебе постелю твою?
    <verse number="28" style="v"/>Не пересувай вікової границі, яку встановили батьки твої.
    <verse number="29" style="v"/>Ти бачив людину, моторну в занятті своїм? Вона перед царями спокійно стоятиме, та не встоїть вона перед простими.
  </para>
  <chapter number="23" style="c"/>
  <para style="p">
    <verse number="1" style="v"/>Коли сядеш хліб їсти з володарем, то пильно вважай, що перед тобою,
    <verse number="2" style="v"/>і поклади собі в горло ножа, якщо ти ненажера:
    <verse number="3" style="v"/>не жадай його ласощів, бо вони хліб обманливий!
    <verse number="4" style="v"/>Не мордуйся, щоб мати багатство, відступися від думки своєї про це,
    <verse number="5" style="v"/>свої очі ти звернеш на нього, й нема вже його: бо конче змайструє воно собі крила, і полетить, мов орел той, до неба...
    <verse number="6" style="v"/>Не їж хліба в злоокого, і не пожадай лакоминок його,
    <verse number="7" style="v"/>бо як у душі своїй він обраховує, такий є. Він скаже тобі: Їж та пий! але серце його не з тобою,
    <verse number="8" style="v"/>той кавалок, якого ти з'їв, із себе викинеш, і свої гарні слова надаремно потратиш!
    <verse number="9" style="v"/>Не кажи до ушей нерозумному, бо погордить він мудрістю слів твоїх.
    <verse number="10" style="v"/>Не пересувай вікової границі, і не входь на сирітські поля,
    <verse number="11" style="v"/>бо їхній Визволитель міцний, Він за справу їхню буде судитись з тобою!
    <verse number="12" style="v"/>Своє серце зверни до навчання, а уші свої до розумних речей.
    <verse number="13" style="v"/>Не стримуй напучування юнака, коли різкою виб'єш його, не помре:
    <verse number="14" style="v"/>ти різкою виб'єш його, і душу його від шеолу врятуєш.
    <verse number="15" style="v"/>Мій сину, якщо твоє серце змудріло, то буде радіти також моє серце,
    <verse number="16" style="v"/>і нутро моє буде тішитись, коли уста твої говоритимуть слушне.
    <verse number="17" style="v"/>Нехай серце твоє не завидує грішним, і повсякчас пильнуй тільки страху Господнього,
    <verse number="18" style="v"/>бо існує майбутнє, і надія твоя не загине.
    <verse number="19" style="v"/>Послухай, мій сину, та й помудрій, і нехай твоє серце ступає дорогою рівною.
    <verse number="20" style="v"/>Не будь поміж тими, що жлуктять вино, поміж тими, що м'ясо собі пожирають,
    <verse number="21" style="v"/>бо п'яниця й жерун збідніють, а сонливий одягне лахміття.
    <verse number="22" style="v"/>Слухай батька свого, він тебе породив, і не гордуй, як постаріла мати твоя.
    <verse number="23" style="v"/>Купи собі й не продавай правду, мудрість, і картання та розум.
    <verse number="24" style="v"/>Буде вельми радіти батько праведного, і родитель премудрого втішиться ним.
    <verse number="25" style="v"/>Хай радіє твій батько та мати твоя, хай потішиться та, що тебе породила.
    <verse number="26" style="v"/>Дай мені, сину мій, своє серце, і очі твої хай кохають дороги мої.
    <verse number="27" style="v"/>Бо блудниця то яма глибока, а криниця тісна чужа жінка.
    <verse number="28" style="v"/>І вона, мов грабіжник, чатує, і примножує зрадників поміж людьми.
    <verse number="29" style="v"/>В кого ой, в кого ай, в кого сварки, в кого клопіт, в кого рани даремні, в кого очі червоні?
    <verse number="30" style="v"/>У тих, хто запізнюється над вином, у тих, хто приходить попробувати вина змішаного.
    <verse number="31" style="v"/>Не дивись на вино, як воно рум'яніє, як виблискує в келіху й рівненько ллється,
    <verse number="32" style="v"/>кінець його буде кусати, як гад, і вжалить, немов та гадюка,
    <verse number="33" style="v"/>пантруватимуть очі твої на чужі жінки, і серце твоє говоритиме дурощі...
    <verse number="34" style="v"/>І ти будеш, як той, хто лежить у середині моря, й як той, хто лежить на щогловім верху.
    <verse number="35" style="v"/>І скажеш: Побили мене, та мені не боліло, мене штурхали, я ж не почув, коли я прокинусь, шукатиму далі того ж...
  </para>
  <chapter number="24" style="c"/>
  <para style="p">
    <verse number="1" style="v"/>Не завидуй злим людям, не бажай бути з ними,
    <verse number="2" style="v"/>бо їхне серце говорить про здирство, а уста їхні мовлять про зло.
    <verse number="3" style="v"/>Дім будується мудрістю, і розумом ставиться міцно.
    <verse number="4" style="v"/>А через пізнання кімнати наповнюються усіляким маєтком цінним та приємним.
    <verse number="5" style="v"/>Мудрий сильніший від сильного, а людина розумна від повносилого.
    <verse number="6" style="v"/>Тому то провадь війну мудрими радами, бо спасіння в численності радників.
    <verse number="7" style="v"/>Для безумного мудрість занадто висока, своїх уст не розкриє при брамі.
    <verse number="8" style="v"/>Хто чинити лихе заміряє, того звуть лукавим.
    <verse number="9" style="v"/>Замір глупоти то гріх, а насмішник огида людині.
    <verse number="10" style="v"/>Якщо ти в день недолі знесилився, то мала твоя сила.
    <verse number="11" style="v"/>Рятуй узятих на смерть, також тих, хто на страчення хилиться, хіба не підтримаєш їх?
    <verse number="12" style="v"/>Якщо скажеш: Цього ми не знали! чи ж Той, хто серця випробовує, знати не буде? Він Сторож твоєї душі, і він знає про це, і поверне людині за чином її.
    <verse number="13" style="v"/>Їж, сину мій, мед, бо він добрий, а мед щільниковий солодкий він на піднебінні твоїм,
    <verse number="14" style="v"/>отак мудрість пізнай для своєї душі: якщо знайдеш її, то ти маєш майбутність, і надія твоя не понищиться!
    <verse number="15" style="v"/>Не чатуй на помешкання праведного, ти безбожнику, не ограблюй мешкання його,
    <verse number="16" style="v"/>бо праведний сім раз впаде та зведеться, а безбожний в погибіль впаде!
    <verse number="17" style="v"/>Не тішся, як ворог твій падає, а коли він спіткнеться, хай серце твоє не радіє,
    <verse number="18" style="v"/>щоб Господь не побачив, і це не було в Його очах лихим, і щоб Він не звернув Свого гніву від нього на тебе!
    <verse number="19" style="v"/>Не пались на злочинців, не заздри безбожним,
    <verse number="20" style="v"/>бо злому не буде майбутности, світильник безбожних погасне.
    <verse number="21" style="v"/>Бійся, сину мій, Господа та царя, не водися з непевними,
    <verse number="22" style="v"/>бо погибіль їхня нагло постане, а біду від обох тих хто знає?
    <verse number="23" style="v"/>І оце ось походить від мудрих: Звертати увагу в суді на обличчя не добре.
    <verse number="24" style="v"/>Хто буде казати безбожному: Праведний ти! того проклинатимуть люди, і гніватись будуть на того народи.
    <verse number="25" style="v"/>А тим, хто картає його, буде миле оце, і прийде на них благословення добра!
    <verse number="26" style="v"/>Мов у губи цілує, хто відповідає правдиве.
    <verse number="27" style="v"/>Приготуй свою працю надворі, й оброби собі поле, а потім збудуєш свій дім.
    <verse number="28" style="v"/>Не будь ложним свідком на свого ближнього, і не підговорюй устами своїми.
    <verse number="29" style="v"/>Не кажи: Як зробив він мені, так зроблю я йому, верну людині за чином її!
    <verse number="30" style="v"/>Я проходив край поля людини лінивої, та край виноградника недоумкуватого,
    <verse number="31" style="v"/>і ось все воно позаростало терням, будяками покрита поверхня його, камінний же мур його був поруйнований...
    <verse number="32" style="v"/>І бачив я те, і увагу звернув, і взяв я поуку собі:
    <verse number="33" style="v"/>Ще трохи поспати, подрімати ще трохи, руки трохи зложити, щоб полежати,
    <verse number="34" style="v"/>і приходить, немов мандрівник, незаможність твоя, і нужда твоя, як озброєний муж!...
  </para>
  <chapter number="25" style="c"/>
  <para style="p">
    <verse number="1" style="v"/>І оце Соломонові приповісті, що зібрали люди Єзекії, Юдиного царя.
    <verse number="2" style="v"/>Слава Божа щоб справу сховати, а слава царів щоб розвідати справу.
    <verse number="3" style="v"/>Небо високістю, і земля глибиною, і серце царів недослідимі.
    <verse number="4" style="v"/>Як відкинути жужель від срібла, то золотареві виходить посудина,
    <verse number="5" style="v"/>коли віддалити безбожного з-перед обличчя царевого, то справедливістю міцно поставиться трон його.
    <verse number="6" style="v"/>Перед царем не пишайся, а на місці великих не стій,
    <verse number="7" style="v"/>бо ліпше, як скажуть тобі: Ходи вище сюди! аніж тебе знизити перед шляхетним, що бачили очі твої.
    <verse number="8" style="v"/>Не спішися ставати до позову, бо що будеш робити в кінці його, як тебе засоромить твій ближній?
    <verse number="9" style="v"/>Судися за сварку свою з своїм ближнім, але не виявляй таємниці іншого,
    <verse number="10" style="v"/>щоб тебе не образив, хто слухати буде, і щоб не вернулась на тебе обмова твоя.
    <verse number="11" style="v"/>Золоті яблука на срібнім тарелі це слово, проказане часу свого.
    <verse number="12" style="v"/>Золотая сережка й оздоба зо щирого золота це мудрий картач для уважного уха.
    <verse number="13" style="v"/>Немов снігова прохолода в день жнив посол вірний для тих, хто його посилає, і він душу пана свого оживляє.
    <verse number="14" style="v"/>Хмари та вітер, а немає дощу це людина, що чваниться даром, та його не дає.
    <verse number="15" style="v"/>Володар зм'якшується терпеливістю, а м'якенький язик ломить кістку.
    <verse number="16" style="v"/>Якщо мед ти знайшов, то спожий, скільки досить тобі, щоб ним не пересититися та не звернути.
    <verse number="17" style="v"/>Здержуй ногу свою від дому твого товариша, щоб тобою він не переситивсь, і не зненавидів тебе.
    <verse number="18" style="v"/>Молот, і меч, і гостра стріла, людина, що говорить на ближнього свого, як свідок брехливий.
    <verse number="19" style="v"/>Гнилий зуб та кульгава нога це надія на зрадливого радника в день твого утиску.
    <verse number="20" style="v"/>Що здіймати одежу холодного дня, що лити оцет на соду, це співати пісні серцю засмученому.
    <verse number="21" style="v"/>Якщо голодує твій ворог нагодуй його хлібом, а як спрагнений він водою напій ти його,
    <verse number="22" style="v"/>бо цим пригортаєш ти жар на його голову, і Господь надолужить тобі!
    <verse number="23" style="v"/>Вітер північний народжує дощ, а таємний язик сердите обличчя.
    <verse number="24" style="v"/>Ліпше жити в куті на даху, ніж з сварливою жінкою в спільному домі.
    <verse number="25" style="v"/>Добра звістка з далекого краю це холодна водиця на спрагнену душу.
    <verse number="26" style="v"/>Джерело скаламучене чи зіпсутий потік це праведний, що схиляється перед безбожним.
    <verse number="27" style="v"/>Їсти меду багато не добре, так досліджувати власну славу неслава.
    <verse number="28" style="v"/>Людина, що стриму немає для духу свого, це зруйноване місто без муру.
  </para>
  <chapter number="26" style="c"/>
  <para style="p">
    <verse number="1" style="v"/>Як літом той сніг, і як дощ у жнива, так не лицює глупцеві пошана.
    <verse number="2" style="v"/>Як пташка літає, як ластівка лине, так невинне прокляття не сповниться.
    <verse number="3" style="v"/>Батіг на коня, оброть на осла, а різка на спину глупців.
    <verse number="4" style="v"/>Нерозумному відповіді не давай за нерозум його, щоб і ти не став рівний йому.
    <verse number="5" style="v"/>Нерозумному відповідь дай за безумством його, щоб він в очах своїх не став мудрим.
    <verse number="6" style="v"/>Хто через глупця посилає слова, той ноги собі обтинає, отруту він п'є.
    <verse number="7" style="v"/>Як волочаться ноги в кульгавого, так у безумних устах приповістка.
    <verse number="8" style="v"/>Як прив'язувати камінь коштовний до пращі, так глупцеві пошану давати.
    <verse number="9" style="v"/>Як терен, що влізе у руку, отак приповістка в устах нерозумного.
    <verse number="10" style="v"/>Як стрілець, що все ранить, так і той, хто наймає глупця, і наймає усяких прохожих.
    <verse number="11" style="v"/>Як вертається пес до своєї блювотини, так глупоту свою повторяє глупак.
    <verse number="12" style="v"/>Чи ти бачив людину, що мудра в очах своїх? Більша надія глупцеві, ніж їй.
    <verse number="13" style="v"/>Лінивий говорить: Лев на дорозі! Лев на майдані!
    <verse number="14" style="v"/>Двері обертаються на своєму чопі, а лінивий на ліжку своїм.
    <verse number="15" style="v"/>Свою руку лінивий стромляє до миски, та піднести до рота її йому тяжко.
    <verse number="16" style="v"/>Лінивий мудріший ув очах своїх за сімох, що відповідають розумно.
    <verse number="17" style="v"/>Пса за вуха хапає, хто, йдучи, устряває до сварки чужої.
    <verse number="18" style="v"/>Як той, хто вдає божевільного, кидає іскри, стріли та смерть,
    <verse number="19" style="v"/>так і людина, що обманює друга свого та каже: Таж це я жартую!...
    <verse number="20" style="v"/>З браку дров огонь гасне, а без пліткаря мовкне сварка.
    <verse number="21" style="v"/>Вугілля для жару, а дрова огневі, а людина сварлива щоб сварку розпалювати.
    <verse number="22" style="v"/>Слова обмовника мов ті присмаки, й у нутро живота вони сходять.
    <verse number="23" style="v"/>Як срібло з жужелицею, на горшкові накладене, так полум'яні уста, а серце лихе,
    <verse number="24" style="v"/>устами своїми маскується ворог, і ховає оману в своєму нутрі:
    <verse number="25" style="v"/>коли він говорить лагідно не вір ти йому, бо в серці його сім огид!
    <verse number="26" style="v"/>Як ненависть прикрита оманою, її зло відкривається в зборі.
    <verse number="27" style="v"/>Хто яму копає, той в неї впаде, а хто котить каміння на нього воно повертається.
    <verse number="28" style="v"/>Брехливий язик ненавидить своїх утискуваних, і уста гладенькі до згуби провадять.
  </para>
  <chapter number="27" style="c"/>
  <para style="p">
    <verse number="1" style="v"/>Не вихвалюйся завтрішнім днем, бо не знаєш, що день той породить.
    <verse number="2" style="v"/>Нехай інший тебе вихваляє, а не уста твої, чужий, а не губи твої.
    <verse number="3" style="v"/>Каміння тягар, і пісок важка річ, та гнів нерозумного тяжчий від них від обох.
    <verse number="4" style="v"/>Лютість жорстокість, а гнів то затоплення, та хто перед заздрістю встоїть?
    <verse number="5" style="v"/>Ліпше відкрите картання, ніж таємна любов.
    <verse number="6" style="v"/>Побої коханого вірність показують, а в ненависника поцілунки численні.
    <verse number="7" style="v"/>Сита душа топче й мед щільниковий, а голодній душі все гірке то солодке.
    <verse number="8" style="v"/>Як птах, що гніздо своє кинув, так і людина, що з місця свого мандрує.
    <verse number="9" style="v"/>Олива й кадило потішують серце, і солодкий нам друг за душевну пораду.
    <verse number="10" style="v"/>Друга свого й друга батька свого не кидай, а в дім брата свого не приходь в день нещастя свого, ліпший сусіда близький за далекого брата!
    <verse number="11" style="v"/>Будь мудрий, мій сину, й потіш моє серце, і я матиму що відповісти, як мені докорятиме хто.
    <verse number="12" style="v"/>Мудрий бачить лихе і ховається, а безумні йдуть і караються.
    <verse number="13" style="v"/>Візьми його одіж, бо він поручивсь за чужого, і за чужинку заставу візьми.
    <verse number="14" style="v"/>Хто сильним голосом благословляє із раннього ранку свого товариша, за прокляття залічується це йому.
    <verse number="15" style="v"/>Ринва, постійно текуча слотливого дня та жінка сварлива однакове:
    <verse number="16" style="v"/>хто хоче сховати її той вітра ховає, чи оливу пахучу правиці своєї, що видасть себе.
    <verse number="17" style="v"/>Як гострить залізо залізо, так гострить людина лице свого друга.
    <verse number="18" style="v"/>Сторож фіґовниці плоди її споживає, а хто пана свого стереже, той шанований.
    <verse number="19" style="v"/>Як лице до лиця у воді, так серце людини до серця людини.
    <verse number="20" style="v"/>Шеол й Аваддон не наситяться, не наситяться й очі людини.
    <verse number="21" style="v"/>Що для срібла топильна посудина, і горно для золота, те для людини уста, які хвалять її.
    <verse number="22" style="v"/>Хоч нерозумного будеш товкти товкачем поміж зернами в ступі, не відійде від нього глупота його!
    <verse number="23" style="v"/>Добре знай вигляд своєї отари, поклади своє серце на череди,
    <verse number="24" style="v"/>бо багатство твоє не навіки, і чи корона твоя з роду в рід?
    <verse number="25" style="v"/>Появилася зелень, і трава показалась, і збирається сіно із гір,
    <verse number="26" style="v"/>будуть вівці тобі на вбрання, і козли ціна поля,
    <verse number="27" style="v"/>і молока твоїх кіз буде досить на їжу тобі, на їду твого дому, і на життя для служниць твоїх.
  </para>
  <chapter number="28" style="c"/>
  <para style="p">
    <verse number="1" style="v"/>Безбожні втікають, коли й не женуться за ними, а справедливий безпечний, немов той левчук.
    <verse number="2" style="v"/>Коли край провиниться, то має багато володарів, коли ж є людина розумна й знаюча, то держиться довго.
    <verse number="3" style="v"/>Людина убога, що гнобить нужденних, це злива рвучка, що хліба по ній не буває.
    <verse number="4" style="v"/>Ті, хто Закон залишає, хвалять безбожних, а ті, хто Закон береже, на них буряться.
    <verse number="5" style="v"/>Люди лихі правосуддя не розуміють, а шукаючі Господа все розуміють.
    <verse number="6" style="v"/>Ліпше убогий, що ходить в своїй неповинності, ніж криводорогий, хоч він і багач.
    <verse number="7" style="v"/>Хто Закон береже, розумний той син, а хто водиться із гультяями, засоромлює батька свого.
    <verse number="8" style="v"/>Хто множить лихварським відсотком багатство своє, той для того громадить його, хто ласкавий для бідних.
    <verse number="9" style="v"/>Хто відхилює вухо своє, щоб не слухати Закона, то буде огидна й молитва того.
    <verse number="10" style="v"/>Хто простих доводить блудити дорогою зла, сам до ями своєї впаде, а невинні посядуть добро.
    <verse number="11" style="v"/>Багата людина в очах своїх мудра, та розумний убогий розслідить її.
    <verse number="12" style="v"/>Велика пишнота, як тішаться праведні, коли ж несправедливі зростають, то треба шукати людину.
    <verse number="13" style="v"/>Хто ховає провини свої, тому не ведеться, а хто признається та кидає їх, той буде помилуваний.
    <verse number="14" style="v"/>Блаженна людина, що завжди обачна, а хто ожорсточує серце своє, той впадає в лихе.
    <verse number="15" style="v"/>Лев ричучий й ведмідь ненажерливий це безбожний володар над людом убогим.
    <verse number="16" style="v"/>Володар, позбавлений розуму, тисне дошкульно, а ненависник зажерливости буде мати дні довгі.
    <verse number="17" style="v"/>Людина, обтяжена за душогубство, втікає до гробу, нехай її не підпирають!
    <verse number="18" style="v"/>Хто ходить невинний, той буде спасений, а криводорогий впаде на одній із доріг.
    <verse number="19" style="v"/>Хто землю свою обробляє, той насититься хлібом, а хто за марнотним женеться, насититься вбогістю.
    <verse number="20" style="v"/>Вірна людина багата на благословення, а хто спішно збагачується, непокараним той не залишиться.
    <verse number="21" style="v"/>Увагу звертати на особу не добре, бо й за кус хліба людина згрішить.
    <verse number="22" style="v"/>Завидюща людина спішить до багатства, і не знає, що прийде на неї нужда.
    <verse number="23" style="v"/>Хто напоумляє людину, той знаходить вкінці більшу ласку, ніж той, хто лестить язиком.
    <verse number="24" style="v"/>Хто батька свого й свою матір грабує і каже: Це не гріх, той розбійнику друг.
    <verse number="25" style="v"/>Захланний викликує сварку, хто ж має надію на Господа, буде насичений.
    <verse number="26" style="v"/>Хто надію кладе на свій розум, то він нерозумний, а хто мудрістю ходить, той буде врятований.
    <verse number="27" style="v"/>Хто дає немаючому, той недостатку не знатиме, хто ж свої очі ховає від нього, той зазнає багато проклять.
    <verse number="28" style="v"/>Коли підіймаються люди безбожні, людина ховається, а як гинуть вони, то множаться праведні.
  </para>
  <chapter number="29" style="c"/>
  <para style="p">
    <verse number="1" style="v"/>Чоловік остережуваний, та твердошиїй, буде зламаний нагло, і ліку не буде йому.
    <verse number="2" style="v"/>Коли множаться праведні, радіє народ, як панує ж безбожний то стогне народ.
    <verse number="3" style="v"/>Людина, що мудрість кохає, потішує батька свого, а хто попасає блудниць, той губить маєток.
    <verse number="4" style="v"/>Цар утримує край правосуддям, а людина хабарна руйнує його.
    <verse number="5" style="v"/>Людина, що другові своєму підлещує, на стопах його пастку ставить.
    <verse number="6" style="v"/>У провині людини лихої знаходиться пастка, а справедливий радіє та тішиться.
    <verse number="7" style="v"/>Праведний знає про право вбогих, безбожний же не розуміє пізнання про це.
    <verse number="8" style="v"/>Люди глузливі підбурюють місто, а мудрі утишують гнів.
    <verse number="9" style="v"/>Мудра людина, що правується із нерозумним, то чи гнівається, чи сміється, спокою не знає.
    <verse number="10" style="v"/>Кровожерці ненавидять праведного, справедливі ж шукають спасти його душу.
    <verse number="11" style="v"/>Глупак увесь свій гнів увиявляє, а мудрий назад його стримує.
    <verse number="12" style="v"/>Володар, що слухає слова брехливого, безбожні всі слуги його!
    <verse number="13" style="v"/>Убогий й гнобитель стрічаються, їм обом Господь очі освітлює.
    <verse number="14" style="v"/>Як цар правдою судить убогих, стоятиме трон його завжди.
    <verse number="15" style="v"/>Різка й поука премудрість дають, а дитина, залишена тільки собі, засоромлює матір свою.
    <verse number="16" style="v"/>Як множаться несправедливі провина розмножується, але праведні бачитимуть їхній упадок.
    <verse number="17" style="v"/>Карай сина свого й він тебе заспокоїть, і приємнощі дасть для твоєї душі.
    <verse number="18" style="v"/>Без пророчих видінь люд розбещений, коли ж стереже він Закона блаженний.
    <verse number="19" style="v"/>Раб словами не буде покараний, хоч він розуміє, але не послухає.
    <verse number="20" style="v"/>Чи бачив людину, квапливу в словах своїх? Більша надія глупцеві, ніж їй!
    <verse number="21" style="v"/>Хто розпещує змалку свого раба, то кінець його буде невдячний.
    <verse number="22" style="v"/>Гнівлива людина викликує сварку, а лютий вчиняє багато провин.
    <verse number="23" style="v"/>Гординя людини її понижає, а чести набуває покірливий духом.
    <verse number="24" style="v"/>Хто ділиться з злодієм, той ненавидить душу свою, він чує прокляття, та не виявляє.
    <verse number="25" style="v"/>Страх перед людиною пастку дає, хто ж надію складає на Господа, буде безпечний.
    <verse number="26" style="v"/>Багато шукають для себе обличчя володаря, та від Господа суд для людини.
    <verse number="27" style="v"/>Насильник огида для праведних, а простодорогий огида безбожному.
  </para>
  <chapter number="30" style="c"/>
  <para style="p">
    <verse number="1" style="v"/>Слова Агура, Якеєвого сина, массеянина: Слово мужчини: Трудився я, Боже, трудився я, Боже, і змучився я!
    <verse number="2" style="v"/>Бо думаю, що немудріший за кожного я, і не маю я людського розуму,
    <verse number="3" style="v"/>і не навчився я мудрости, і не знаю пізнання святих...
    <verse number="4" style="v"/>Хто на небо ввійшов і зійшов? Хто у жмені свої зібрав вітер? Хто воду в одежу зв'язав? Хто поставив усі кінці землі? Яке ймення його, і яке ймення сина його, коли знаєш?
    <verse number="5" style="v"/>Кожне Боже слово очищене, щит Він для тих, хто в Нім пристановище має.
    <verse number="6" style="v"/>До слів Його не додавай, щоб тебе не скартав Він, і щоб неправдомовцем не став ти.
    <verse number="7" style="v"/>Двох речей я від Тебе просив, не відмов мені, поки помру:
    <verse number="8" style="v"/>віддали Ти від мене марноту та слово брехливе, убозтва й багатства мені не давай! Годуй мене хлібом, для мене призначеним,
    <verse number="9" style="v"/>щоб я не переситився та й не відрікся, і не сказав: Хто Господь? і щоб я не збіднів і не крав, і не зневажив Ім'я мого Бога.
    <verse number="10" style="v"/>Раба не обмовляй перед паном його, щоб тебе не прокляв він, і ти винуватим не став.
    <verse number="11" style="v"/>Оце покоління, що батька свого проклинає, і неньки своєї не благословляє,
    <verse number="12" style="v"/>покоління, що чисте в очах своїх, та від бруду свого не обмите,
    <verse number="13" style="v"/>покоління, які гордісні очі його, а повіки його як піднеслися!
    <verse number="14" style="v"/>Покоління, що в нього мечі його зуби, а гострі ножі його щелепи, щоб пожерти убогих із краю й нужденних з землі!
    <verse number="15" style="v"/>Дві дочки в кровожерця: Дай, дай! Оці три не наситяться, чотири не скажуть досить:
    <verse number="16" style="v"/>шеол та утроба неплідна, водою земля не насититься, і не скаже досить огонь!
    <verse number="17" style="v"/>Око, що з батька сміється й погорджує послухом матері, нехай видзьобають його круки поточні, і нехай орленята його пожеруть!
    <verse number="18" style="v"/>Три речі оці дивовижні для мене, і чотири, яких я не знаю:
    <verse number="19" style="v"/>дорога орлина в повітрі, дорога зміїна на скелі, корабельна дорога в середині моря, і дорога мужчини при дівчині!...
    <verse number="20" style="v"/>Така ось дорога блудливої жінки: наїлась та витерла уста свої й повіла: Не вчинила я злого!...
    <verse number="21" style="v"/>Трясеться земля під трьома, і під чотирма, яких знести не може вона:
    <verse number="22" style="v"/>під рабом, коли він зацарює, і під нерозумним, як хліба наїсться,
    <verse number="23" style="v"/>під розпустницею, коли взята за жінку, і невільницею, коли вижене пані свою!...
    <verse number="24" style="v"/>Оці ось чотири малі на землі, та вони вельми мудрі:
    <verse number="25" style="v"/>мурашки, не сильний народ, та поживу свою заготовлюють літом;
    <verse number="26" style="v"/>борсуки, люд не сильний, та в скелі свій дім вони ставлять;
    <verse number="27" style="v"/>немає царя в сарани, але вся вона в строї бойовім виходить;
    <verse number="28" style="v"/>павук тільки лапками пнеться, та він і в палатах царських!
    <verse number="29" style="v"/>Добре ступають ці троє, і добре ходять чотири:
    <verse number="30" style="v"/>лев, найсильніший поміж звіриною, який не вступається ні перед ким,
    <verse number="31" style="v"/>осідланий кінь, і козел, та той цар, що з ним військо!
    <verse number="32" style="v"/>Якщо ти допустився глупоти пихою, й якщо заміряєш лихе, то руку на уста!
    <verse number="33" style="v"/>Бо збивання молока дає масло, і дає кров вдар по носі, тиск же на гнів дає сварку.
  </para>
  <chapter number="31" style="c"/>
  <para style="p">
    <verse number="1" style="v"/>Слова Лемуїла, царя Масси, що ними навчала його його мати:
    <verse number="2" style="v"/>Що, сину мій, і що, сину утроби моєї, і що, сину обітниць моїх?
    <verse number="3" style="v"/>Не давай жінкам сили своєї, ні доріг своїх для руйнувальниць царів!
    <verse number="4" style="v"/>Не царям, Лемуїле, вино, не царям, і напій той п'янкий не князям,
    <verse number="5" style="v"/>щоб не впився він та не забув про Закона, і щоб не змінив для всіх гноблених права!
    <verse number="6" style="v"/>Дайте напою п'янкого тому, хто гине, а вина гіркодухим:
    <verse number="7" style="v"/>він вип'є й забуде за бідність свою, і муки своєї вже не пам'ятатиме!
    <verse number="8" style="v"/>Відкривай свої уста немові, для суда всім нещасним.
    <verse number="9" style="v"/>Відкривай свої уста, й суди справедливо, і правосуддя зроби для убогого та для нужденного.
    <verse number="10" style="v"/>Хто жінку чеснотну знайде? а ціна її більша від перел:
    <verse number="11" style="v"/>довіряє їй серце її чоловіка, і йому не забракне прибутку!
    <verse number="12" style="v"/>Вона чинить для нього добро, а не зло, по всі дні свого життя.
    <verse number="13" style="v"/>Шукає вона вовни й льону, і робить охоче своїми руками.
    <verse number="14" style="v"/>Вона, немов кораблі ті купецькі, здалека спроваджує хліб свій.
    <verse number="15" style="v"/>І встане вона ще вночі, і видасть для дому свого поживу, а порядок служницям своїм.
    <verse number="16" style="v"/>Про поле вона намишляла, і його набула, із плоду долоней своїх засадила вона виноградника.
    <verse number="17" style="v"/>Вона підперізує силою стегна свої та зміцняє рамена свої.
    <verse number="18" style="v"/>Вона розуміє, що добра робота її, і світильник її не погасне вночі.
    <verse number="19" style="v"/>Вона руки свої простягає до прядки, а долоні її веретено тримають.
    <verse number="20" style="v"/>Долоню свою відкриває для вбогого, а руки свої простягає до бідного.
    <verse number="21" style="v"/>Холоду в домі своїм не боїться вона, бо подвійно одягнений ввесь її дім.
    <verse number="22" style="v"/>Килими поробила собі, віссон та кармазин убрання її.
    <verse number="23" style="v"/>Чоловік її знаний при брамах, як сидить він із старшими краю.
    <verse number="24" style="v"/>Тонку туніку робить вона й продає, і купцеві дає пояси.
    <verse number="25" style="v"/>Сила та пишність одежа її, і сміється вона до прийдещнього дня.
    <verse number="26" style="v"/>Свої уста вона відкриває на мудрість, і милостива наука їй на язиці.
    <verse number="27" style="v"/>Доглядає вона ходи дому свого, і хліба з лінивства не їсть.
    <verse number="28" style="v"/>Устають її діти, і хвалять її, чоловік її й він похваляє її:
    <verse number="29" style="v"/>Багато було тих чеснотних дочок, та ти їх усіх перевищила!
    <verse number="30" style="v"/>Краса то омана, а врода марнота, жінка ж богобоязна вона буде хвалена!
    <verse number="31" style="v"/>Дайте їй з плоду рук її, і нехай її вчинки її вихваляють при брамах!
  </para>
</usx>
