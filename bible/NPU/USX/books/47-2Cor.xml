<?xml version="1.0" encoding="UTF-8"?>
<usx version="3.0">
  <book code="2COR" style="id"/>
  <chapter number="1" style="c"/>
  <para style="p">
    <verse number="1" style="v"/>Павло, з волі Божої апостол Христа Ісуса, та брат Тимофій, до Божої Церкви в Коринті, з усіма святими в цілій Ахаї,
    <verse number="2" style="v"/>благодать вам і мир від Бога Отця нашого й Господа Ісуса Христа!
    <verse number="3" style="v"/>Благословенний Бог і Отець Господа нашого Ісуса Христа, Отець милосердя й Бог потіхи всілякої,
    <verse number="4" style="v"/>що в усякій скорботі Він нас потішає, щоб змогли потішати й ми тих, що в усякій скорботі знаходяться, тією потіхою, якою потішує Бог нас самих.
    <verse number="5" style="v"/>Бо поскільки намножуються в нас терпіння Христові, так через Христа й потішення наше намножується.
    <verse number="6" style="v"/>Бо як терпимо скорботи, то на вашу потіху й спасіння; коли потішаємось, то на вашу потіху в терпінні тих самих страждань, які терпимо й ми.
    <verse number="7" style="v"/>А наша надія певна про вас, бо ми знаємо, що ви спільники як у терпіннях, так само і в потісі.
    <verse number="8" style="v"/>Бо не хочемо, браття, щоб не відали ви про нашу скорботу, що в Азії трапилась нам, бо над міру й над силу були ми обтяжені, так що ми не надіялися навіть жити.
    <verse number="9" style="v"/>Та самі ми в собі мали присуд на смерть, щоб нам не покладати надії на себе, а на Бога, що воскрешує мертвих,
    <verse number="10" style="v"/>що від смерти такої нас визволив і визволяє, і на Нього й покладаємося, що й ще визволить Він,
    <verse number="11" style="v"/>як поможете разом і ви молитвою за нас, щоб за дар ласки, що нам виявлений багатьма, багато-хто дяку складали за нас.
    <verse number="12" style="v"/>Бо це нам хвала, свідчення нашого сумління, що в святості й чистості Божій, не в тілесній мудрості, але в Божій благодаті жили ми на світі, особливо ж у вас.
    <verse number="13" style="v"/>Бо іншого вам ми не пишемо, тільки те, що читаєте та розумієте, а сподіваюсь, що ви й до кінця зрозумієте,
    <verse number="14" style="v"/>як частинно нас ви й зрозуміли, що ми вам похвала, як і ви нам, у день Господа нашого Ісуса.
    <verse number="15" style="v"/>І з певністю цією хотів я давніше прибути до вас, щоб мали ви благодать удруге,
    <verse number="16" style="v"/>і через вас перейти в Македонію, а з Македонії знову прибути до вас, а ви щоб в Юдею мене відпровадили.
    <verse number="17" style="v"/>Маючи задум такий, чи я чинив легковажно? Чи те, що задумую, за тілом задумую, щоб було в мене і Так, так, і Ні, ні?
    <verse number="18" style="v"/>Але вірний Бог, що наше слово до вас не було Так і Ні.
    <verse number="19" style="v"/>Бо Син Божий Ісус Христос, що ми Його вам проповідували, я й Силуан, і Тимофій, не був Так і Ні, але в Нім було Так.
    <verse number="20" style="v"/>Скільки бо Божих обітниць, то в Ньому Так, і в Ньому Амінь, Богові на славу через нас.
    <verse number="21" style="v"/>А Той, Хто нас із вами в Христа утверджує, і Хто нас намастив, то Бог,
    <verse number="22" style="v"/>Який і назнаменував нас, і в наші серця дав завдаток Духа.
    <verse number="23" style="v"/>А я кличу Бога на свідка на душу мою, що я, щадячи вас, не прийшов у Коринт дотепер,
    <verse number="24" style="v"/>не тому, ніби ми беремо владу над вашою вірою, але вашої радости помічники ми, бо ви встояли вірою!
  </para>
  <chapter number="2" style="c"/>
  <para style="p">
    <verse number="1" style="v"/>А я постановив у собі те, щоб до вас не прийти знов у смутку.
    <verse number="2" style="v"/>Бо коли я засмучую вас, то хто той, хто потішить мене, як не той, кого я засмутив?
    <verse number="3" style="v"/>І це саме писав я до вас, щоб, прийшовши, я смутку не мав би від тих, що від них мені тішитися належало, про всіх вас бувши певний, що радість моя то радість усіх вас!
    <verse number="4" style="v"/>Бо з великого горя та з туги сердечної я написав вам з рясними слізьми не на те, щоб були ви засмучені, але щоб пізнали любов, що в мене її пребагато до вас!
    <verse number="5" style="v"/>А як хто засмутив, не мене засмутив, а почасти щоб не пригнітити і всіх вас.
    <verse number="6" style="v"/>Досить такому карання того, що від багатьох,
    <verse number="7" style="v"/>через те навпаки, краще простити й потішити, щоб смуток великий його не пожер.
    <verse number="8" style="v"/>Через те вас благаю: зміцніть до нього любов!
    <verse number="9" style="v"/>Бо на це я й писав, щоб пізнати ваш досвід, чи в усім ви слухняні.
    <verse number="10" style="v"/>А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,
    <verse number="11" style="v"/>щоб нас сатана не перехитрував, відомі бо нам його задуми!
    <verse number="12" style="v"/>А коли я прийшов до Троади звіщати Христову Євангелію, і були двері для мене відчинені в Господі,
    <verse number="13" style="v"/>не мав я спокою для духа свого, бо я не знайшов був свого брата Тита; але, попрощавшися з ними, я пішов в Македонію.
    <verse number="14" style="v"/>А Богові подяка, що Він постійно чинить нас переможцями в Христі, і запашність знання про Себе через нас виявляє на всякому місці!
    <verse number="15" style="v"/>Ми бо для Бога Христова запашність серед тих, хто спасається, і тих, які гинуть,
    <verse number="16" style="v"/>для одних бо смертельна запашність на смерть, а для других запашність життєва в життя. І хто здатен на це?
    <verse number="17" style="v"/>Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!
  </para>
  <chapter number="3" style="c"/>
  <para style="p">
    <verse number="1" style="v"/>Чи нам знов зачинати доручувати самих себе? Чи ми потребуємо, як дехто, листів доручальних до вас чи від вас?
    <verse number="2" style="v"/>Ви наш лист, написаний у наших серцях, якого всі люди знають і читають!
    <verse number="3" style="v"/>Виявляєте ви, що ви лист Христів, нами вислужений, що написаний не чорнилом, але Духом Бога Живого, не на таблицях камінних, але на тілесних таблицях серця.
    <verse number="4" style="v"/>Таку ж певність до Бога ми маємо через Христа,
    <verse number="5" style="v"/>не тому, що ми здібні помислити щось із себе, як від себе, але наша здібність від Бога.
    <verse number="6" style="v"/>І Він нас зробив бути здатними служителями Нового Заповіту, не букви, а духа, бо буква вбиває, а дух оживляє.
    <verse number="7" style="v"/>Коли ж служіння смерті, вирізане на каменях буквами, було таке славне, що Ізраїлеві сини не могли дивитись на обличчя Мойсея, через славу минущу обличчя його,
    <verse number="8" style="v"/>скільки ж більш буде в славі те служіння духа!
    <verse number="9" style="v"/>Бо як служіння осуду слава, то служіння праведности тим більше багате на славу!
    <verse number="10" style="v"/>Не прославилося бо прославлене, у цій частині, ради слави, що вона переважує,
    <verse number="11" style="v"/>бо коли славне те, що минає, то багато більш у славі те, що триває!
    <verse number="12" style="v"/>Тож, мавши надію таку, ми вживаємо великої сміливости,
    <verse number="13" style="v"/>а не як Мойсей, що покривало клав на обличчя своє, щоб Ізраїлеві сини не дивилися на кінець того, що минає.
    <verse number="14" style="v"/>Але засліпилися їхні думки, бо те саме покривало аж до сьогодні лишилось незняте в читанні Старого Заповіту, бо зникає воно Христом.
    <verse number="15" style="v"/>Але аж до сьогодні, як читають Мойсея, на їхньому серці лежить покривало,
    <verse number="16" style="v"/>коли ж вони навернуться до Господа, тоді покривало здіймається.
    <verse number="17" style="v"/>Господь же то Дух, а де Дух Господній, там воля.
    <verse number="18" style="v"/>Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Духа Господнього.
  </para>
  <chapter number="4" style="c"/>
  <para style="p">
    <verse number="1" style="v"/>Ось тому, мавши за милосердям Божим таке служіння, ми не тратимо відваги,
    <verse number="2" style="v"/>але ми відреклися тайного сорому, не ходячи в хитрості та не перекручуючи Божого Слова, але з'явленням правди доручуємо себе кожному сумлінню людському перед Богом.
    <verse number="3" style="v"/>Коли ж наша Євангелія й закрита, то закрита для тих, хто гине,
    <verse number="4" style="v"/>для невіруючих, яким бог цього віку засліпив розум, щоб для них не засяяло світло Євангелії слави Христа, а Він образ Божий.
    <verse number="5" style="v"/>Бо ми не себе самих проповідуємо, але Христа Ісуса, Господа, ми ж самі раби ваші ради Ісуса.
    <verse number="6" style="v"/>Бо Бог, що звелів був світлу засяяти з темряви, у серцях наших засяяв, щоб просвітити нам знання слави Божої в Особі Христовій.
    <verse number="7" style="v"/>А ми маємо скарб цей у посудинах глиняних, щоб велич сили була Божа, а не від нас.
    <verse number="8" style="v"/>У всьому нас тиснуть, та не потиснені ми; ми в важких обставинах, але не впадаємо в розпач.
    <verse number="9" style="v"/>Переслідують нас, але ми не полишені; ми повалені, та не погублені.
    <verse number="10" style="v"/>Ми завсіди носимо в тілі мертвість Ісусову, щоб з'явилося в нашому тілі й життя Ісусове.
    <verse number="11" style="v"/>Бо завсіди нас, що живемо, віддають на смерть за Ісуса, щоб з'явилось Ісусове в нашому смертельному тілі.
    <verse number="12" style="v"/>Тому то смерть діє в нас, а життя у вас.
    <verse number="13" style="v"/>Та мавши того ж духа віри, за написаним: Вірував я, через те говорив, і ми віруємо, тому то й говоримо,
    <verse number="14" style="v"/>знавши, що Той, Хто воскресив Господа Ісуса, воскресить з Ісусом і нас, і поставить із вами.
    <verse number="15" style="v"/>Усе бо для вас, щоб благодать, розмножена через багатьох, збагатила подяку на Божу славу.
    <verse number="16" style="v"/>Через те ми відваги не тратимо, бо хоч нищиться зовнішній наш чоловік, зате день-у-день відновляється внутрішній.
    <verse number="17" style="v"/>Бо теперішнє легке наше горе достачає для нас у безмірнім багатстві славу вічної ваги,
    <verse number="18" style="v"/>коли ми не дивимося на видиме, а на невидиме. Бо видиме дочасне, невидиме ж вічне!
  </para>
  <chapter number="5" style="c"/>
  <para style="p">
    <verse number="1" style="v"/>Знаємо бо, коли земний мешкальний намет наш зруйнується, то маємо будівлю від Бога на небі, дім нерукотворний та вічний.
    <verse number="2" style="v"/>Тому то й зідхаємо, бажаючи приодягтися будівлею нашею, що з неба,
    <verse number="3" style="v"/>коли б тільки й одягнені ми не знайшлися нагі!
    <verse number="4" style="v"/>Бо ми, знаходячися в цьому наметі, зідхаємо під тягарем, бо не хочемо роздягтися, але одягтися, щоб смертне пожерлось життям.
    <verse number="5" style="v"/>А Той, Хто на це саме й створив нас, то Бог, що й дав нам завдаток Духа.
    <verse number="6" style="v"/>Отож, бувши відважні постійно, та знаючи, що, мавши дім у тілі, ми не перебуваємо в домі Господньому,
    <verse number="7" style="v"/>бо ходимо вірою, а не видінням,
    <verse number="8" style="v"/>ми ж відважні, і бажаємо краще покинути дім тіла й мати дім у Господа.
    <verse number="9" style="v"/>Тому ми й пильнуємо, чи зостаємося в домі тіла, чи виходимо з дому, бути Йому любими.
    <verse number="10" style="v"/>Бо мусимо всі ми з'явитися перед судовим престолом Христовим, щоб кожен прийняв згідно з тим, що в тілі робив він, чи добре, чи лихе.
    <verse number="11" style="v"/>Отже, відаючи страх Господній, ми людей переконуємо, а Богові явні; але маю надію, що й у ваших сумліннях ми явні.
    <verse number="12" style="v"/>Бо не знову себе ми доручуємо вам, але даємо вам привід хвалитися нами, щоб мали ви що проти тих, що хваляться обличчям, а не серцем.
    <verse number="13" style="v"/>Коли бо ми з розуму сходимо, то Богові, коли ж при здоровому розумі, то для вас.
    <verse number="14" style="v"/>Бо Христова любов спонукує нас, що думають так, що коли вмер Один за всіх, то всі померли.
    <verse number="15" style="v"/>А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес.
    <verse number="16" style="v"/>Через те відтепер ми нікого не знаємо за тілом; коли ж і знали за тілом Христа, то тепер ми не знаємо вже!
    <verse number="17" style="v"/>Тому то, коли хто в Христі, той створіння нове, стародавнє минуло, ото сталось нове!
    <verse number="18" style="v"/>Усе ж від Бога, що нас примирив із Собою Ісусом Христом і дав нам служіння примирення,
    <verse number="19" style="v"/>бо Бог у Христі примирив світ із Собою Самим, не зважавши на їхні провини, і поклав у нас слово примирення.
    <verse number="20" style="v"/>Оце ми як посли замість Христа, ніби Бог благає через нас, благаємо замість Христа: примиріться з Богом!
    <verse number="21" style="v"/>Бо Того, Хто не відав гріха, Він учинив за нас гріхом, щоб стали ми Божою правдою в Нім!
  </para>
  <chapter number="6" style="c"/>
  <para style="p">
    <verse number="1" style="v"/>А ми, як співробітники, благаємо, щоб ви Божої благодаті не брали надармо.
    <verse number="2" style="v"/>Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!
    <verse number="3" style="v"/>Ні в чому ніякого спотикання не робимо, щоб служіння було бездоганне,
    <verse number="4" style="v"/>а в усьому себе виявляємо, як служителів Божих, у великім терпінні, у скорботах, у бідах, у тіснотах,
    <verse number="5" style="v"/>у вдарах, у в'язницях, у розрухах, у працях, у недосипаннях, у постах,
    <verse number="6" style="v"/>у чистості, у розумі, у лагідності, у добрості, у Дусі Святім, у нелицемірній любові,
    <verse number="7" style="v"/>у слові істини, у силі Божій, зо зброєю правди в правиці й лівиці,
    <verse number="8" style="v"/>через славу й безчестя, через ганьбу й хвалу, як обманці, але ми правдиві;
    <verse number="9" style="v"/>як незнані, та познані, як умираючі, та ось ми живі; як карані, та не забиті;
    <verse number="10" style="v"/>як сумні, але завжди веселі; як убогі, але багатьох ми збагачуємо; як ті, що нічого не мають, але всім володіємо.
    <verse number="11" style="v"/>Уста наші відкрились до вас, коринтяни, серце наше розширене!
    <verse number="12" style="v"/>У нас вам не тісно, але тісно вам у ваших серцях!
    <verse number="13" style="v"/>Такою ж відплатою говорю, немов дітям розширені будьте й ви!
    <verse number="14" style="v"/>До чужого ярма не впрягайтесь з невірними; бо що спільного між праведністю та беззаконням, або яка спільність у світла з темрявою?
    <verse number="15" style="v"/>Яка згода в Христа з белійяаром? Або яка частка вірного з невірним?
    <verse number="16" style="v"/>Або яка згода поміж Божим храмом та ідолами? Бо ви храм Бога Живого, як Бог прорік: Поселюсь серед них і ходитиму, і буду їм Богом, а вони будуть народом Моїм!
    <verse number="17" style="v"/>Вийдіть тому з-поміж них та й відлучіться, каже Господь, і не торкайтесь нечистого, і Я вас прийму,
    <verse number="18" style="v"/>і буду Я вам за Отця, а ви за синів і дочок Мені будете, говорить Господь Вседержитель!
  </para>
  <chapter number="7" style="c"/>
  <para style="p">
    <verse number="1" style="v"/>Отож, мої любі, мавши ці обітниці, очистьмо себе від усякої нечисти тіла та духа, і творімо святиню у Божім страху!
    <verse number="2" style="v"/>Дайте місце для нас! Ми нікого не скривдили, нікого не зіпсували, нікого не ошукали!
    <verse number="3" style="v"/>Говорю не на осуд, бо я перед тим був сказав, що ви в серцях наших, щоб нам із вами чи померти чи жити.
    <verse number="4" style="v"/>У мене велика сміливість до вас, велика мені похвала з вас, я повний потіхи, збагачаюся радістю при всякому нашому горі.
    <verse number="5" style="v"/>Бо коли ми прийшли в Македонію, тіло наше не мало спочинку ніякого, у всьому бідуючи: назовні бої, страхіття всередині.
    <verse number="6" style="v"/>Але Бог, що тішить принижених, потішив нас приходом Тита,
    <verse number="7" style="v"/>і не тільки його прибуттям, а й потішенням, що ним він потішився з вас, коли розповідав нам про вашу журбу, про ваш смуток, про вашу горливість до мене, так що я більше тішився.
    <verse number="8" style="v"/>Коли я й засмутив вас листом, то не каюся, хоч і каявся був, бо бачу, що той лист засмутив вас, хоч і часово.
    <verse number="9" style="v"/>Я радію тепер не тому, що ви засмутились, а що ви засмутилися на покаяння, бо ви засмутились для Бога, щоб ні в чому не мати втрати від нас.
    <verse number="10" style="v"/>Бо смуток для Бога чинить каяття на спасіння, а про нього не жалуємо, а смуток світський чинить смерть.
    <verse number="11" style="v"/>Бо ось саме це, що ви засмутились для Бога, яку пильність велику воно вам зробило, яку оборону, яке обурення, який страх, яке бажання, яку горливість, яку помсту! Ви в усім показали, що чисті ви в справі.
    <verse number="12" style="v"/>А коли я й писав вам, то не через того, хто кривдить, і не через покривдженого, а щоб виявилася для вас наша пильність про вас перед Богом.
    <verse number="13" style="v"/>Тому то потіхою вашою втішились ми, а ще більше зраділи ми радістю Тита, що ви всі заспокоїли духа його.
    <verse number="14" style="v"/>Бо коли я про вас йому чим похвалився, то не осоромився; але як ми вам говорили все правду, так і наша хвала перед Титом правдива була!
    <verse number="15" style="v"/>І серце його прихильніше до вас, коли згадує він про покору всіх вас, як його прийняли ви були зо страхом і тремтінням.
    <verse number="16" style="v"/>Отож, тішуся я, що можу покластись у всьому на вас!
  </para>
  <chapter number="8" style="c"/>
  <para style="p">
    <verse number="1" style="v"/>Повідомляємо ж вас, браття, про Божу благодать, що дана Церквам македонським,
    <verse number="2" style="v"/>що серед великого досвіду горя вони мають радість рясну, і глибоке їхнє убозтво збагатилось багатством їхньої щирости;
    <verse number="3" style="v"/>бо вони добровільні в міру сил своїх, і над силу, засвідчую,
    <verse number="4" style="v"/>із ревним благанням вони нас просили, щоб ми прийняли дар та спільність служіння святим.
    <verse number="5" style="v"/>І не так, як надіялись ми, але віддали себе перш Господеві та нам із волі Божої,
    <verse number="6" style="v"/>щоб ми благали Тита, щоб він, як був перше зачав, так і скінчив би в вас оце добре діло.
    <verse number="7" style="v"/>А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, щоб збагачувались ви і в благодаті оцій.
    <verse number="8" style="v"/>Не кажу це, як наказа, але пильністю інших досвідчую щирість любови й вашої.
    <verse number="9" style="v"/>Бо ви знаєте благодать Господа нашого Ісуса Христа, Який, бувши багатий, збіднів ради вас, щоб ви збагатились Його убозтвом.
    <verse number="10" style="v"/>І раду даю вам про це, бо це вам на пожиток, що не тільки чинили, але перші ви стали й бажати з минулого року.
    <verse number="11" style="v"/>А тепер закінчіть роботу, щоб ви, як горливо бажали, так і виконали б у міру можности.
    <verse number="12" style="v"/>Бо коли є охота, то приємна вона згідно з тим, що хто має, а не з тим, чого хто не має.
    <verse number="13" style="v"/>Хай не буде для інших полегша, а тягар для вас, але рівність для всіх.
    <verse number="14" style="v"/>Часу теперішнього ваш достаток нехай нестаткові їхньому допоможе, щоб і їхній достаток був на ваш нестаток, щоб рівність була,
    <verse number="15" style="v"/>як написано: Хто мав багато, той не мав зайвини, а хто мало, не мав недостачі.
    <verse number="16" style="v"/>Та Богові дяка, що Він таку пильність про вас дав у Титове серце,
    <verse number="17" style="v"/>бо благання прийняв він, але, бувши горливий, удався до вас добровільно.
    <verse number="18" style="v"/>А з ним разом послали ми брата, якого по всіх Церквах хвалять за Євангелію,
    <verse number="19" style="v"/>і не тільки оце, але вибраний був від Церков бути товаришем нашим у дорозі для благодаті тієї, якій служимо ми на хвалу Самого Господа,
    <verse number="20" style="v"/>остерігаючись того, щоб хто не дорікав нам цим достатком, що ним служимо ми,
    <verse number="21" style="v"/>дбаючи про добро не тільки перед Богом, але й перед людьми.
    <verse number="22" style="v"/>А ми з ними послали були брата нашого, про пильність якого ми часто досвідчувались у речах багатьох, який ще пильніший тепер через велике довір'я до вас.
    <verse number="23" style="v"/>Щодо Тита, то він мій товариш, а ваш співробітник; щождо наших братів вони посланці від Церков, вони слава Христова!
    <verse number="24" style="v"/>Отож, дайте їм доказа своєї любови й нашого хваління вас перед Церквами!
  </para>
  <chapter number="9" style="c"/>
  <para style="p">
    <verse number="1" style="v"/>А про службу святим мені зайво писати до вас,
    <verse number="2" style="v"/>бо відаю вашу охоту, і нею хвалюся за вас македонянам, що Ахая готова з минулого року, а ваша ревність заохотила багатьох.
    <verse number="3" style="v"/>А я послав братів, щоб моя похвала, щодо вас, не даремна була в цім випадкові, але, як казав, щоб були ви приготовані,
    <verse number="4" style="v"/>щоб, коли македоняни прийдуть зо мною та знайдуть, що ви неготові, щоб не осоромитись нам не кажемо вам у цій речі.
    <verse number="5" style="v"/>Отож, я надумався, що треба вблагати братів, щоб пішли перше до вас та приготували заздалегідь оголошений ваш щедрий дар, щоб був він приготований, як щедрий дар, а не річ примусова.
    <verse number="6" style="v"/>А до цього кажу: Хто скупо сіє, той скупо й жатиме, а хто сіє щедро, той щедро й жатиме!
    <verse number="7" style="v"/>Нехай кожен дає, як серце йому призволяє, не в смутку й не з примусу, бо Бог любить того, хто з радістю дає!
    <verse number="8" style="v"/>А Бог має силу всякою благодаттю вас збагатити, щоб ви, мавши завжди в усьому всілякий достаток, збагачувалися всяким добрим учинком,
    <verse number="9" style="v"/>як написано: Розсипав та вбогим роздав, Його справедливість триває навіки!
    <verse number="10" style="v"/>А Той, Хто насіння дає сіячеві та хліб на поживу, нехай дасть і примножить ваше насіння, і нехай Він зростить плоди праведности вашої,
    <verse number="11" style="v"/>щоб усім ви збагачувались на всіляку щирість, яка через нас чинить Богові дяку.
    <verse number="12" style="v"/>Бо діло служіння цього не тільки виповнює недостачі святих, але й багатіє багатьма подяками Богові.
    <verse number="13" style="v"/>Досвідченням цього служіння вони хвалять Бога за послух Христовій Євангелії, що ви визнаєте її, та за щирість учасництва з ними й усіма,
    <verse number="14" style="v"/>вони за вас моляться й тужать по вас із-за дуже великої Божої благодаті на вас.
    <verse number="15" style="v"/>Дяка Богові за невимовний дар Його!
  </para>
  <chapter number="10" style="c"/>
  <para style="p">
    <verse number="1" style="v"/>А я сам, Павло, благаю вас лагідністю й ласкавістю Христовою; я, коли присутній слухняний між вами, а не бувши між вами сміливий я супроти вас.
    <verse number="2" style="v"/>І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.
    <verse number="3" style="v"/>Бо ходячи в тілі, не за тілом воюємо ми,
    <verse number="4" style="v"/>зброя бо нашого воювання не тілесна, але міцна Богом на зруйнування твердинь, ми руйнуємо задуми,
    <verse number="5" style="v"/>і всяке винесення, що підіймається проти пізнання Бога, і полонимо всяке знання на послух Христові,
    <verse number="6" style="v"/>і покарати ми готові всякий непослух, коли здійсниться послух ваш.
    <verse number="7" style="v"/>Чи на обличчя ви дивитеся? Як хто певний про себе, що Христовий він, нехай думає знов по собі, що як сам він Христовий, так само Христові й ми.
    <verse number="8" style="v"/>Бо коли б я ще більш став хвалитися нашою владою, яку дав нам Господь на збудування, а не на зруйнування ваше, то не осоромлюсь.
    <verse number="9" style="v"/>Та щоб не здавалось, ніби хочу лякати вас листами.
    <verse number="10" style="v"/>Бо листи його кажуть важкі та міцні, але особисто присутній слабий, а мова його незначна,
    <verse number="11" style="v"/>такий нехай знає оце, що які ми на слові в листах, неприсутніми бувши, такі ми й на ділі, присутніми бувши.
    <verse number="12" style="v"/>Бо не сміємо вважати себе чи рівняти до інших, що самі себе хвалять, вони нерозумно самі себе міряють собою, і рівняють з собою себе.
    <verse number="13" style="v"/>Ми ж не будем хвалитись над міру, а в міру мірила, що його Бог призначив на міру для нас, щоб і до нас досягти.
    <verse number="14" style="v"/>Бо ми не розтягуємося над міру, ніби не досягли ми до вас, бо ми досягли аж до вас із Євангелією Христовою.
    <verse number="15" style="v"/>Ми не хвалимось над міру у чужих працях, але маємо надію, що як буде рости ваша віра, то за нашим мірилом сильно звеличимося ми між вами,
    <verse number="16" style="v"/>щоб і в дальших за вами країнах звіщати Євангелію, а не хвалитись готовим, як це чужі твердять.
    <verse number="17" style="v"/>А хто хвалиться, нехай хвалиться в Господі!
    <verse number="18" style="v"/>Бо достойний не той, хто сам себе хвалить, але кого хвалить Господь!
  </para>
  <chapter number="11" style="c"/>
  <para style="p">
    <verse number="1" style="v"/>О, коли б потерпіли ви трохи безумство моє! Але й терпите ви мене.
    <verse number="2" style="v"/>Бо пильную про вас пильністю Божою, заручив бо я вас одному чоловікові, щоб Христові привести вас чистою дівою.
    <verse number="3" style="v"/>Та боюсь я, як змій звів був Єву лукавством своїм, щоб так не попсувалися ваші думки, і ви не вхилилися від простоти й чистости, що в Христі.
    <verse number="4" style="v"/>Коли бо хто прийде й зачне проповідувати про Ісуса іншого, про якого ми не проповідували, або приймете іншого Духа, якого ви не прийняли, або іншу Євангелію, якої ви не прийняли, то радо терпіли б ви те!
    <verse number="5" style="v"/>Та думаю я, що нічим не лишаюсь позад передніших апостолів.
    <verse number="6" style="v"/>Хоч і неук я словом, але не знанням, та всюди в усьому ми виявлені поміж вами.
    <verse number="7" style="v"/>Чи я гріх учинив, себе впокоряючи, щоб підвищити вас, бо я Божу Євангелію благовістив для вас дармо?
    <verse number="8" style="v"/>Оббирав я інші Церкви, приймаючи плату для служіння вам. А коли я прийшов до вас і терпів недостачу, то нікого я не обтяжив.
    <verse number="9" style="v"/>Бо мій нестаток поповнили брати, що прийшли з Македонії; і в усьому беріг я себе, щоб не бути для вас тягарем, і збережу.
    <verse number="10" style="v"/>Як правда Христова в мені, так оця похвала не замовчана буде про мене в країнах Ахаї.
    <verse number="11" style="v"/>Для чого? Тому, що я вас не люблю? Відомо те Богові!
    <verse number="12" style="v"/>А що я роблю, те й робитиму, щоб відтяти причину для тих, хто шукає причини, щоб у тому, чим хваляться, показались такі, як і ми.
    <verse number="13" style="v"/>Такі бо фальшиві апостоли, лукаві робітники, що підроблюються на Христових апостолів.
    <verse number="14" style="v"/>І не дивно, бо сам сатана прикидається анголом світла!
    <verse number="15" style="v"/>Отож, не велика це річ, якщо й слуги його прикидаються слугами правди. Буде їхній кінець згідно з учинками їхніми!
    <verse number="16" style="v"/>Знову кажу: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!
    <verse number="17" style="v"/>А що я кажу, не кажу того в Господі, але ніби в безумстві у цій частині хвали.
    <verse number="18" style="v"/>Через те ж, що тілом багато-хто хваляться, то й я похвалюся.
    <verse number="19" style="v"/>Бо ви терпите радо безумних, самі мудрими бувши.
    <verse number="20" style="v"/>Бо ви терпите, коли вас хто неволить, коли хто об'їдає, коли хто обдирає, коли хто підвищується, коли хто по щоках вас б'є.
    <verse number="21" style="v"/>На безчестя кажу, що ми ніби стратили сили. Коли хто відважиться чим, то скажу нерозумно відважуюся й я.
    <verse number="22" style="v"/>Євреї вони? То й я. Ізраїльтяни вони? То й я. Насіння вони Авраамове? То й я!
    <verse number="23" style="v"/>Слуги Христові вони? Говорю нерозумне: більш я! Я був більш у працях, у ранах над міру, частіш у в'язницях, часто при смерті.
    <verse number="24" style="v"/>Від євреїв п'ять раз я прийняв був по сорок ударів без одного,
    <verse number="25" style="v"/>тричі киями бито мене, один раз мене каменували, тричі розбивсь корабель, ніч і день я пробув у глибочині морській;
    <verse number="26" style="v"/>у мандрівках я часто бував, бував у небезпеках на річках, у небезпеках розбійничих, у небезпеках свого народу, у небезпеках поган, у небезпеках по містах, у небезпеках на пустині, у небезпеках на морі, у небезпеках між братами фальшивими,
    <verse number="27" style="v"/>у виснажуванні та в праці, часто в недосипанні, у голоді й спразі, часто в пості, у холоді та в наготі.
    <verse number="28" style="v"/>Окрім зовнішнього, налягають на мене денні повинності й журба про всі Церкви.
    <verse number="29" style="v"/>Хто слабує, а я не слабую? Хто спокушується, а я не палюся?
    <verse number="30" style="v"/>Коли треба хвалитись, то неміччю я похвалюся.
    <verse number="31" style="v"/>Знає Бог і Отець Господа нашого Ісуса Христа, а Він благословенний навіки, що я не говорю неправди.
    <verse number="32" style="v"/>У Дамаску намісник царя Арети стеріг місто Дамаск, щоб схопити мене,
    <verse number="33" style="v"/>але по мурі мене спущено в коші віконцем, і я з рук його втік!
  </para>
  <chapter number="12" style="c"/>
  <para style="p">
    <verse number="1" style="v"/>Не корисно хвалитись мені, бо я прийду до видінь і об'явлень Господніх.
    <verse number="2" style="v"/>Я знаю чоловіка в Христі, що він чотирнадцять років тому чи в тілі, не знаю, чи без тіла, не знаю, знає Бог був узятий до третього неба.
    <verse number="3" style="v"/>І чоловіка я знаю такого, чи в тілі, чи без тіла, не знаю, знає Бог,
    <verse number="4" style="v"/>що до раю був узятий, і чув він слова невимовні, що не можна людині їх висловити.
    <verse number="5" style="v"/>Отаким похвалюся, а собою хвалитись не буду, хіба тільки своїми немочами.
    <verse number="6" style="v"/>Бо коли я захочу хвалитись, то безумний не буду, бо правду казатиму; але стримуюсь я, щоб про мене хто більш не подумав, ніж бачить у мені або чує від мене.
    <verse number="7" style="v"/>А щоб я через пребагато об'явлень не величався, то дано мені в тіло колючку, посланця сатани, щоб бив в обличчя мене, щоб я не величався.
    <verse number="8" style="v"/>Про нього три рази благав я Господа, щоб він відступився від мене.
    <verse number="9" style="v"/>І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.
    <verse number="10" style="v"/>Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.
    <verse number="11" style="v"/>Хвалячися, я став нерозумний, до того мене ви примусили. Бо хвалити мене мали б ви, бо ні в чому я не залишився позад від найперших апостолів, хоч я й ніщо.
    <verse number="12" style="v"/>А ознаки апостола виявилися між вами в усякім терпінні, у знаменах і чудах та в силах.
    <verse number="13" style="v"/>Що бо є, що ним ви понизилися більше від інших Церков? Хіба те, що я сам тягарем вам не був? Даруйте мені цю провину!
    <verse number="14" style="v"/>Ось утретє готовий прийти я до вас, і не буду для вас тягарем, не шукаю бо вашого я, тільки вас. Не діти повинні збирати маєток батькам, але дітям батьки.
    <verse number="15" style="v"/>Я ж з охотою витрачуся й себе витрачу за душі ваші, хоч що більше люблю вас, то менше я люблений.
    <verse number="16" style="v"/>Та нехай буде так, тягара я на вас не поклав, але, бувши хитрий, я лукавством від вас брав.
    <verse number="17" style="v"/>Чи я використовував вас через когось із тих, кого до вас посилав?
    <verse number="18" style="v"/>Ублагав я був Тита, і з ним послав брата. Чи Тит використав вас чим? Хіба ми ходили не в одному дусі? Хіба не одними стопами?
    <verse number="19" style="v"/>Чи ви знову не думаєте, що виправдуємось перед вами? Перед Богом, у Христі ми говоримо, а все, любі, на вашу будову!
    <verse number="20" style="v"/>Я ж боюся, щоб, прийшовши, не знайшов вас такими, якими не хочу, і щоб мене не знайшли ви таким, якого не хочете, хай не будуть між вами суперечка, заздрість, гніви, обмани, свари, нашепти, пихи, безладдя,
    <verse number="21" style="v"/>щоб знову, коли я прийду, не принизив мене поміж вами мій Бог, і щоб мені не оплакувати багатьох, що перше згрішили були, і не покаялися в нечистості, і в перелюбі, і в розпусті, що коїли їх.
  </para>
  <chapter number="13" style="c"/>
  <para style="p">
    <verse number="1" style="v"/>Оце втретє до вас я йду. Кожна справа хай станеться вироком двох чи трьох свідків.
    <verse number="2" style="v"/>Попереджував я й попередую, як у вас був удруге, так тепер неприсутній, отих, що згрішили перед тим, і всіх інших, що коли прийду знову, то я не помилую,
    <verse number="3" style="v"/>через те, що шукаєте доказу, що в мені промовляє Христос, Який не безсилий до вас, але сильний у вас.
    <verse number="4" style="v"/>Бо хоч Він був і розп'ятий в немочі, та живий із сили Божої. Так і ми, хоча немічні в Нім, та з Ним будемо жити з Божої сили у вас.
    <verse number="5" style="v"/>Випробовуйте самих себе, чи ви в вірі, пізнавайте самих себе. Хіба ви не знаєте самих себе, що Ісус Христос у вас? Хіба тільки, що ви не такі, якими мали б бути.
    <verse number="6" style="v"/>Але маю надію, що пізнаєте ви, що ми такі, якими мали б бути.
    <verse number="7" style="v"/>І ми молимо Бога, щоб ви не чинили ніякого лиха, не для того, щоб виявились ми досвідчені, а щоб учинили ви добре, а ми будем немов негідні.
    <verse number="8" style="v"/>Бо нічого не можемо ми проти правди, а за правду.
    <verse number="9" style="v"/>Ми тішимося, коли ми слабі, а ви сильні. Про це й молимось щоб були досконалими ви!
    <verse number="10" style="v"/>Ось тому то, відсутній, пишу це, щоб прийшовши, не мав я вчинити суворо за владою, якої Господь мені дав на будування, а не на руйнування.
    <verse number="11" style="v"/>А накінець, браття, радійте, удосконалюйтесь, тіштеся, будьте однодумні, майте мир, і Бог любови та миру буде з вами!
    <verse number="12" style="v"/>Вітайте один одного святим поцілунком!
    <verse number="13" style="v"/>(13-12) Усі святі вас вітають!
    <verse number="14" style="v"/>(13-13) Благодать Господа нашого Ісуса Христа, і любов Бога й Отця, і причастя Святого Духа нехай буде зо всіма вами! Амінь.
  </para>
</usx>
