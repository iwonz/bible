<?xml version="1.0" encoding="UTF-8"?>
<usx version="3.0">
  <book code="2THESS" style="id"/>
  <chapter number="1" style="c"/>
  <para style="p">
    <verse number="1" style="v"/>Павло, і Силуан, і Тимофій до Солунської Церкви в нашім Бозі Отці й Господі Ісусі Христі:
    <verse number="2" style="v"/>благодать вам і мир від Бога Отця й Господа Ісуса Христа!
    <verse number="3" style="v"/>Ми завжди повинні подяку складати за вас Богові, браття, як і годиться, бо сильно росте віра ваша, і примножується любов кожного з усіх вас один до одного.
    <verse number="4" style="v"/>Так що ми самі хвалимось вами по Божих Церквах за ваші страждання та віру в усіх переслідуваннях ваших та в утисках, що їх переносите ви.
    <verse number="5" style="v"/>А це доказ праведного Божого суду, щоб стали ви гідні Божого Царства, що за нього й страждаєте ви!
    <verse number="6" style="v"/>Бо то справедливе в Бога віддати утиском тим, хто вас утискає,
    <verse number="7" style="v"/>а вам, хто утиски терпить, відпочинок із нами, коли з'явиться з неба Господь Ісус з Анголами сили Своєї,
    <verse number="8" style="v"/>в огні полум'яному, що даватиме помсту на тих, хто Бога не знає, і не слухає Євангелії Господа нашого Ісуса.
    <verse number="9" style="v"/>Вони кару приймуть, вічну погибіль від лиця Господнього та від слави потуги Його,
    <verse number="10" style="v"/>як Він прийде того дня прославитися в Своїх святих, і стати дивним у всіх віруючих, бо свідчення наше знайшло віру між вами.
    <verse number="11" style="v"/>За це ми й молимось завжди за вас, щоб наш Бог учинив вас гідними покликання, і міццю наповнив усю добру волю добрости й діло віри,
    <verse number="12" style="v"/>щоб прославилося Ім'я Господа нашого Ісуса в вас, а ви в Ньому, за благодаттю Бога нашого й Господа Ісуса Христа.
  </para>
  <chapter number="2" style="c"/>
  <para style="p">
    <verse number="1" style="v"/>Благаємо ж, браття, ми вас, щодо приходу Господа нашого Ісуса Христа й нашого згромадження до Нього,
    <verse number="2" style="v"/>щоб ви не хвилювалися зараз умом та не жахались ані через духа, ані через слово, ані через листа, що він ніби від нас, ніби вже настав день Господній.
    <verse number="3" style="v"/>Хай ніхто жадним способом вас не зведе! Бо той день не настане, аж перше прийде відступлення, і виявиться беззаконник, призначений на погибіль,
    <verse number="4" style="v"/>що противиться та несеться над усе, зване Богом чи святощами, так що в Божому храмі він сяде, як Бог, і за Бога себе видаватиме.
    <verse number="5" style="v"/>Чи ви не пам'ятаєте, як, ще в вас живши, я це вам говорив був?
    <verse number="6" style="v"/>І тепер ви знаєте, що саме не допускає з'явитись йому своєчасно.
    <verse number="7" style="v"/>Бо вже діється таємниця беззаконня; тільки той, хто тримає тепер, буде тримати, аж поки не буде усунений він із середини.
    <verse number="8" style="v"/>І тоді то з'явиться той беззаконник, що його Господь Ісус заб'є Духом уст Своїх і знищить з'явленням приходу Свого.
    <verse number="9" style="v"/>Його прихід за чином сатани буде з усякою силою й знаками та з неправдивими чудами,
    <verse number="10" style="v"/>і з усякою обманою неправди між тими, хто гине, бо любови правди вони не прийняли, щоб їм спастися.
    <verse number="11" style="v"/>І за це Бог пошле їм дію обмани, щоб у неправду повірили,
    <verse number="12" style="v"/>щоб стали засуджені всі, хто не вірив у правду, але полюбив неправду.
    <verse number="13" style="v"/>А ми завжди повинні дякувати Богові за вас, улюблені Господом браття, що Бог вибрав вас спочатку на спасіння освяченням Духа та вірою в правду,
    <verse number="14" style="v"/>до чого покликав Він вас через нашу Євангелію, щоб отримати славу Господа нашого Ісуса Христа.
    <verse number="15" style="v"/>Отже, браття, стійте й тримайтеся передань, яких ви навчились чи то словом, чи нашим посланням.
    <verse number="16" style="v"/>Сам же Господь наш Ісус Христос і Бог Отець наш, що нас полюбив і дав у благодаті вічну потіху та добру надію,
    <verse number="17" style="v"/>нехай ваші серця Він потішить, і нехай Він зміцнить вас у всякому доброму ділі та в слові!
  </para>
  <chapter number="3" style="c"/>
  <para style="p">
    <verse number="1" style="v"/>Наостанку, моліться, браття, за нас, щоб ширилось Слово Господнє та славилось, як і в вас,
    <verse number="2" style="v"/>і щоб ми визволилися від злих та лукавих людей, бо віра не в усіх.
    <verse number="3" style="v"/>І вірний Господь, що зміцнить вас і збереже від лукавого.
    <verse number="4" style="v"/>А про вас покладаємо надію на Господа, що й чините ви, і чинити будете те, що наказуємо вам.
    <verse number="5" style="v"/>Господь же нехай серця ваші спрямує на Божу любов та терпеливість Христову!
    <verse number="6" style="v"/>А ми вам наказуємо, браття, Ім'ям Господа Ісуса Христа, щоб ви цуралися кожного брата, що живе по-ледачому, а не за переданням, яке прийняли ви від нас.
    <verse number="7" style="v"/>Самі бо ви знаєте, як належить наслідувати нас. Бо ми поміж вами не сидні справляли,
    <verse number="8" style="v"/>і хліба не їли ні в кого даремно, але в перевтомі й напруженні день і ніч працювали, щоб не бути нікому із вас тягарем,
    <verse number="9" style="v"/>не тому, щоб ми влади не мали, але щоб себе за взірця дати вам, щоб нас ви наслідували.
    <verse number="10" style="v"/>Бо коли ми в вас перебували, то це вам наказували, що як хто працювати не хоче, нехай той не їсть!
    <verse number="11" style="v"/>Бо ми чуємо, що дехто між вами живуть по-ледачому, нічого не роблять, а тільки вдають, ніби роблять.
    <verse number="12" style="v"/>Таким ми наказуємо та благаємо Господом нашим Ісусом Христом, щоб мовчки вони працювали та власний хліб їли.
    <verse number="13" style="v"/>А ви, браття, не втомлюйтеся, коли чините добре.
    <verse number="14" style="v"/>Коли ж хто не послухає нашого слова через цього листа, зауважте того, і не майте з ним зносин, щоб він був посоромлений.
    <verse number="15" style="v"/>Та не майте його за неприятеля, а навчайте, як брата.
    <verse number="16" style="v"/>А Сам Господь миру нехай завжди дасть вам мир усяким способом. Господь з вами всіма!
    <verse number="17" style="v"/>Привіт вам моєю рукою Павловою, це править за знака в усякім листі. Так пишу я.
    <verse number="18" style="v"/>Благодать Господа нашого Ісуса Христа нехай буде з вами всіма! Амінь.
  </para>
</usx>
