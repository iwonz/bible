languageCode,code,bookOsisId,bookSblId,bookOrderIndex,chapterOsisId,chapterSblId,chapterOrderIndex,verseOsisId,verseSblId,verseOrderIndex,text
uk,NPU,Amos,Amos,29,Amos.1,Amos 1,0,Amos.1.1,Amos 1:1,0,"Слова Амоса, що був між вівчарями з Текої, які він бачив на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом."
uk,NPU,Amos,Amos,29,Amos.1,Amos 1,0,Amos.1.2,Amos 1:2,1,"І він проказав: Загримить із Сіону Господь, і з Єрусалиму Свій голос подасть, і впадуть пасовища пастуші в жалобу та всохне вершина Кармелу!"
uk,NPU,Amos,Amos,29,Amos.1,Amos 1,0,Amos.1.3,Amos 1:3,2,"Так говорить Господь: За три переступи Дамаску й за чотири цього не прощу: за те, що вони молотили Ґілеада ціпами залізними."
uk,NPU,Amos,Amos,29,Amos.1,Amos 1,0,Amos.1.4,Amos 1:4,3,"І пошлю Я огонь на дім Хазаїла, і пожере він палати Бен-Гадада."
uk,NPU,Amos,Amos,29,Amos.1,Amos 1,0,Amos.1.5,Amos 1:5,4,"І зламаю засува Дамаску, і мешканця витну з долини Авен, і того, хто держатиме берло з Бет-Едене, і арамський народ піде в Кір на вигнання, говорить Господь."
uk,NPU,Amos,Amos,29,Amos.1,Amos 1,0,Amos.1.6,Amos 1:6,5,"Так говорить Господь: За три переступи Аззи й за чотири цього не прощу: що всіх гнали в полон, щоб віддати Едомові."
uk,NPU,Amos,Amos,29,Amos.1,Amos 1,0,Amos.1.7,Amos 1:7,6,"І пошлю Я огонь на мур Ґази, і поїсть він палати її."
uk,NPU,Amos,Amos,29,Amos.1,Amos 1,0,Amos.1.8,Amos 1:8,7,"І мешканця витну з Ашдоду, і берлодержця з Ашкелону, і зверну Свою руку на Екрон, і вигинуть рештки филистимлян, говорить Господь."
uk,NPU,Amos,Amos,29,Amos.1,Amos 1,0,Amos.1.9,Amos 1:9,8,"Так говорить Господь: За три переступи Тиру й за чотири цього не прощу: за те, що він видав усіх на вигнання в Едом, і не пам'ятав заповіту братів."
uk,NPU,Amos,Amos,29,Amos.1,Amos 1,0,Amos.1.10,Amos 1:10,9,"І пошлю Я огонь на мур Тиру, і пожере він палати його!"
uk,NPU,Amos,Amos,29,Amos.1,Amos 1,0,Amos.1.11,Amos 1:11,10,"Так говорить Господь: За три переступи Едому й за чотири цього не прощу: за те, що мечем він гнав брата свого, і знищив своє милосердя, свій гнів завжди стеріг, а лютість свою пильнував повсякчасно."
uk,NPU,Amos,Amos,29,Amos.1,Amos 1,0,Amos.1.12,Amos 1:12,11,І пошлю Я огонь до Теману і пожере він палати Боцри!
uk,NPU,Amos,Amos,29,Amos.1,Amos 1,0,Amos.1.13,Amos 1:13,12,"Так говорить Господь: За три переступи Аммонових синів й за чотири цього не прощу: за те, що пороли ґілеадських вагітних, щоб поширити границі свої!"
uk,NPU,Amos,Amos,29,Amos.1,Amos 1,0,Amos.1.14,Amos 1:14,13,"І огонь запалю Я на мурі Рабби, і пожере він палати її, із криком в день бою, із вихром в день бурі."
uk,NPU,Amos,Amos,29,Amos.1,Amos 1,0,Amos.1.15,Amos 1:15,14,"І піде їхній цар на вигнання, він і князі його разом, говорить Господь."
uk,NPU,Amos,Amos,29,Amos.2,Amos 2,1,Amos.2.1,Amos 2:1,0,"Так говорить Господь: За три переступи Моава й за чотири цього не прощу: за те, що спалив на вапно кості едомського царя!"
uk,NPU,Amos,Amos,29,Amos.2,Amos 2,1,Amos.2.2,Amos 2:2,1,"І пошлю Я огонь на Моава, і пожере він палати Керіййоту, і загине Моав серед галасу, серед крику, при голосі рога."
uk,NPU,Amos,Amos,29,Amos.2,Amos 2,1,Amos.2.3,Amos 2:3,2,"І витну суддю з-серед нього, а з ним позабиваю князів його всіх, говорить Господь."
uk,NPU,Amos,Amos,29,Amos.2,Amos 2,1,Amos.2.4,Amos 2:4,3,"Так говорить Господь: За три прогріхи Юди й за чотири цього не прощу: за те, що повідкидали Господній Закон, і постанов Його не стерегли, і що на манівці їх звели їхні лжебоги, за якими пішли їхні батьки."
uk,NPU,Amos,Amos,29,Amos.2,Amos 2,1,Amos.2.5,Amos 2:5,4,"І пошлю Я на Юду огонь, і пожере він палати Єрусалиму!"
uk,NPU,Amos,Amos,29,Amos.2,Amos 2,1,Amos.2.6,Amos 2:6,5,"Так говорить Господь: За три переступи Ізраїлеві й за чотири цього не прощу: за те, що за срібло вони продають справедливого, а за чоботи вбогого!"
uk,NPU,Amos,Amos,29,Amos.2,Amos 2,1,Amos.2.7,Amos 2:7,6,"Вони топчуть у земному поросі голову бідних, а дорогу сумирних викривлюють. А син й його батько вчащають до однієї блудниці, щоб святе Моє Ймення зневажити."
uk,NPU,Amos,Amos,29,Amos.2,Amos 2,1,Amos.2.8,Amos 2:8,7,"І вони стелять одіж заставлену, щоб півлежати при кожному жертівнику, і п'ють в домі Бога свого вино від покараних."
uk,NPU,Amos,Amos,29,Amos.2,Amos 2,1,Amos.2.9,Amos 2:9,8,"І Я вигубив був з-перед них Аморея, що його височінь, як високий той кедр, і він міцний, як дуб. Та Я плід його знищив згори, а здолу коріння його."
uk,NPU,Amos,Amos,29,Amos.2,Amos 2,1,Amos.2.10,Amos 2:10,9,"А вас Я був вивів із краю єгипетського, і сорок років провадив пустинею вас, щоб ви Край аморейський успадкували."
uk,NPU,Amos,Amos,29,Amos.2,Amos 2,1,Amos.2.11,Amos 2:11,10,"І пророків Я збуджував з ваших синів, а з ваших юнців назореїв. Хіба ж то не так, синове Ізраїлеві? говорить Господь."
uk,NPU,Amos,Amos,29,Amos.2,Amos 2,1,Amos.2.12,Amos 2:12,11,"А ви назореїв поїли вином, а пророкам наказували й говорили: Не пророкуйте!"
uk,NPU,Amos,Amos,29,Amos.2,Amos 2,1,Amos.2.13,Amos 2:13,12,"Отож Я потисну на вас, як тисне снопами наповнений віз,"
uk,NPU,Amos,Amos,29,Amos.2,Amos 2,1,Amos.2.14,Amos 2:14,13,"і згине й в моторного втеча, і потужний не втримає сили своєї, а лицар свого життя не врятує."
uk,NPU,Amos,Amos,29,Amos.2,Amos 2,1,Amos.2.15,Amos 2:15,14,"І не встоїть із лука стрілець, і своїми ногами прудкий не втече, і верхівець не врятує свого життя."
uk,NPU,Amos,Amos,29,Amos.2,Amos 2,1,Amos.2.16,Amos 2:16,15,"І наймужніший з лицарства нагим утече того дня, говорить Господь."
uk,NPU,Amos,Amos,29,Amos.3,Amos 3,2,Amos.3.1,Amos 3:1,0,"Послухайте слова того, що Господь говорив проти вас, синове Ізраїлеві, на ввесь оцей рід, що його Я підніс був із краю єгипетського, промовляючи:"
uk,NPU,Amos,Amos,29,Amos.3,Amos 3,2,Amos.3.2,Amos 3:2,1,"Тільки вас Я пізнав зо всіх родів землі, тому вас навіщу за всі ваші провини!"
uk,NPU,Amos,Amos,29,Amos.3,Amos 3,2,Amos.3.3,Amos 3:3,2,"Чи йдуть двоє разом, якщо не умовились?"
uk,NPU,Amos,Amos,29,Amos.3,Amos 3,2,Amos.3.4,Amos 3:4,3,"Чи реве в лісі лев, як нема йому здобичі? Чи левчук видає голос свій із своєї нори, якщо він не зловив?"
uk,NPU,Amos,Amos,29,Amos.3,Amos 3,2,Amos.3.5,Amos 3:5,4,"Чи впаде на землі пташка в сітку, як немає сільця? Чи підійметься сітка з землі, як нічого не зловить?"
uk,NPU,Amos,Amos,29,Amos.3,Amos 3,2,Amos.3.6,Amos 3:6,5,"Чи в місті засурмлять у сурму, а народ не тремтітиме? Чи станеться в місті нещастя, що його не Господь допустив?"
uk,NPU,Amos,Amos,29,Amos.3,Amos 3,2,Amos.3.7,Amos 3:7,6,"Бо не чинить нічого Господь Бог, не виявивши таємниці Своєї Своїм рабам пророкам."
uk,NPU,Amos,Amos,29,Amos.3,Amos 3,2,Amos.3.8,Amos 3:8,7,"Лев зареве, хто того не злякається? Господь Бог заговорить, хто пророкувати не буде?"
uk,NPU,Amos,Amos,29,Amos.3,Amos 3,2,Amos.3.9,Amos 3:9,8,"Розголосіть над палацами в Ашдоді, і над палатами в краї єгипетському, та й скажіть: Позбирайтеся на горах Самарії, і побачте велике збентеження в ній, та утиск у ній!"
uk,NPU,Amos,Amos,29,Amos.3,Amos 3,2,Amos.3.10,Amos 3:10,9,"І правдиво не вміють робити вони, говорить Господь, насильство громадять та грабунок в палатах своїх."
uk,NPU,Amos,Amos,29,Amos.3,Amos 3,2,Amos.3.11,Amos 3:11,10,"Тому так Господь Бог промовляє: Ворог обляже навколо цієї землі, і скине із тебе він силу твою, і пограбовані будуть палати твої."
uk,NPU,Amos,Amos,29,Amos.3,Amos 3,2,Amos.3.12,Amos 3:12,11,"Так говорить Господь: Як часом рятує пастух з пащі лев'ячої дві коліні, або пипку вуха, так будуть врятовані діти Ізраїлеві, що сидять в Самарії в закуточку ліжка, та на адамашку постелі."
uk,NPU,Amos,Amos,29,Amos.3,Amos 3,2,Amos.3.13,Amos 3:13,12,"Послухайте ви та й засвідчіть ув Якововім домі, говорить Господь Бог, Бог Саваот."
uk,NPU,Amos,Amos,29,Amos.3,Amos 3,2,Amos.3.14,Amos 3:14,13,"Бо в той день, коли Я покараю Ізраїля за провини його, то Я покараю за жертівники Бет-Елу, і будуть відрубані роги жертівника, і на землю попадають."
uk,NPU,Amos,Amos,29,Amos.3,Amos 3,2,Amos.3.15,Amos 3:15,14,"І Я розіб'ю дім зимовий разом з домом літнім, і загинуть доми із слонової кости, і не стане багато домів, говорить Господь."
uk,NPU,Amos,Amos,29,Amos.4,Amos 4,3,Amos.4.1,Amos 4:1,0,"Послухайте слова оцього, корови башанські, які на горі самарійській, що тиснете бідних, торощите вбогих, що своїм хазяям ви говорите: Принеси, і ми будемо пити!"
uk,NPU,Amos,Amos,29,Amos.4,Amos 4,3,Amos.4.2,Amos 4:2,1,"Присягав Господь Бог Своєю святістю, що ось дні настають на вас, і будуть тягти вас гаками, а ваших нащадків гачками для ловлення риби!"
uk,NPU,Amos,Amos,29,Amos.4,Amos 4,3,Amos.4.3,Amos 4:3,2,"І ви повиходите виломами, кожна окремо собі, і кинетеся до Хермону, говорить Господь."
uk,NPU,Amos,Amos,29,Amos.4,Amos 4,3,Amos.4.4,Amos 4:4,3,"Прийдіть до Бет-Елу й грішіть, до Ґілґалу примножте грішити. І свої жертви приносьте щоранку, на три дні ваші десятини."
uk,NPU,Amos,Amos,29,Amos.4,Amos 4,3,Amos.4.5,Amos 4:5,4,"І з димом пустіть жертву вдячну квасну, і сповістіть добровільні дарунки, розголосіть, бо ви любите так, синове Ізраїлеві, говорить Господь Бог."
uk,NPU,Amos,Amos,29,Amos.4,Amos 4,3,Amos.4.6,Amos 4:6,5,"І тому Я вам дав чистоту зубів по всіх ваших містах, і брак хліба по всіх ваших місцях, та ви не вернулись до Мене, говорить Господь..."
uk,NPU,Amos,Amos,29,Amos.4,Amos 4,3,Amos.4.7,Amos 4:7,6,"І Я стримав вам дощ за три місяці перед жнивами, і дощ посилав на одне місто, а на друге місто не посилав; одна ділянка була побита дощем, а ділянка, на яку не пустив Я дощу, висихала."
uk,NPU,Amos,Amos,29,Amos.4,Amos 4,3,Amos.4.8,Amos 4:8,7,"І два-три міста рушали до міста одного напитись води, але не насичувались, та ви не вернулись до Мене, говорить Господь..."
uk,NPU,Amos,Amos,29,Amos.4,Amos 4,3,Amos.4.9,Amos 4:9,8,"Я бив вас посухою та зеленячкою, сарана жерла безліч ваших садків й виноградників ваших, і ваших фіґовниць та ваших олив, та ви не вернулись до Мене, говорить Господь..."
uk,NPU,Amos,Amos,29,Amos.4,Amos 4,3,Amos.4.10,Amos 4:10,9,"Я на вас посилав моровицю, немов на Єгипет, мечем побивав ваших хлопців, полонячи разом і коней у вас, підіймав до ніздер сморід ваших таборів, та ви не вернулись до Мене, говорить Господь..."
uk,NPU,Amos,Amos,29,Amos.4,Amos 4,3,Amos.4.11,Amos 4:11,10,"Я винищив вас, як Содом та Гоморру Бог винищив, і ви стали, немов головешка, з пожару врятована, та ви не вернулись до Мене, говорить Господь..."
uk,NPU,Amos,Amos,29,Amos.4,Amos 4,3,Amos.4.12,Amos 4:12,11,"Тому то зроблю тобі так, о Ізраїлю, а що Я зроблю тобі це, приготуйся, Ізраїлю, до зустрічі Бога свого!"
uk,NPU,Amos,Amos,29,Amos.4,Amos 4,3,Amos.4.13,Amos 4:13,12,"Бо це Той, що вформовує гори, і що створює вітра, що людині показує задум її, що робить зірницю темнотою, і ступає по згір'ях землі, Господь Бог Саваот Йому Ймення!"
uk,NPU,Amos,Amos,29,Amos.5,Amos 5,4,Amos.5.1,Amos 5:1,0,"Послухайте слова цього, що я ним голосіння підношу за вас, о доме Ізраїлів!"
uk,NPU,Amos,Amos,29,Amos.5,Amos 5,4,Amos.5.2,Amos 5:2,1,"Упала, і більше не встане та діва Ізраїлева! Вона кинена на свою землю, немає, хто звів би її!"
uk,NPU,Amos,Amos,29,Amos.5,Amos 5,4,Amos.5.3,Amos 5:3,2,"Бо так Господь Бог промовляє: Місто, що виходило тисячею, позоставить лиш сотню, а те, що виходило сотнею, позоставить десятку для дому Ізраїля."
uk,NPU,Amos,Amos,29,Amos.5,Amos 5,4,Amos.5.4,Amos 5:4,3,Бо так промовляє Господь до дому Ізраїлевого: Наверніться до Мене й живіть!
uk,NPU,Amos,Amos,29,Amos.5,Amos 5,4,Amos.5.5,Amos 5:5,4,"І не звертайтеся до Бет-Елу, і до Ґілґалу не приходьте, а через Беер-Шеву не переходьте, бо на вигнання Ґілґал конче піде, і марнотою стане Бет-Ел."
uk,NPU,Amos,Amos,29,Amos.5,Amos 5,4,Amos.5.6,Amos 5:6,5,"Наверніться до Господа, і будете жити, щоб Він не ввійшов, як огонь до Йосипового дому, і буде він жерти, та не буде кому погасити в Бет-Елі,"
uk,NPU,Amos,Amos,29,Amos.5,Amos 5,4,Amos.5.7,Amos 5:7,6,"вони змінюють суд на полин, і кидають правду на землю."
uk,NPU,Amos,Amos,29,Amos.5,Amos 5,4,Amos.5.8,Amos 5:8,7,"Той, хто Волосожара й Оріона створив, Хто смертну темноту зміняє на ранок, а день затемняє на ніч, хто прикликує воду морську й виливає її на поверхню землі, Господь Ймення Йому!"
uk,NPU,Amos,Amos,29,Amos.5,Amos 5,4,Amos.5.9,Amos 5:9,8,"Він наводить погибіль на сильного, і прийде погибіль твердині!"
uk,NPU,Amos,Amos,29,Amos.5,Amos 5,4,Amos.5.10,Amos 5:10,9,"Вони ненавидять того, хто у брамі картає, і обриджують тим, хто говорить правдиве."
uk,NPU,Amos,Amos,29,Amos.5,Amos 5,4,Amos.5.11,Amos 5:11,10,"Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина!"
uk,NPU,Amos,Amos,29,Amos.5,Amos 5,4,Amos.5.12,Amos 5:12,11,"Бо Я знаю про ваші численні провини і про ваші великі гріхи: тиснете ви справедливого, берете ви підкупа та викривляєте право убогих у брамі."
uk,NPU,Amos,Amos,29,Amos.5,Amos 5,4,Amos.5.13,Amos 5:13,12,"Тому то розумний мовчить цього часу, бо це час лихий."
uk,NPU,Amos,Amos,29,Amos.5,Amos 5,4,Amos.5.14,Amos 5:14,13,"Шукайте добра, а не зла, щоб вам жити, і буде із вами Господь, Бог Саваот, так, як кажете ви."
uk,NPU,Amos,Amos,29,Amos.5,Amos 5,4,Amos.5.15,Amos 5:15,14,"Ненавидьте зло й покохайте добро, і правосуддя поставте у брамі, може змилується Господь, Бог Саваот над решткою Йосипа."
uk,NPU,Amos,Amos,29,Amos.5,Amos 5,4,Amos.5.16,Amos 5:16,15,"Тому так промовляє Господь, Бог Саваот, Вседержитель: На майданах усіх голосіння, на всіх вулицях крики: ой, ой! І покличуть хліборобів на жалобу, і голосільниць, що вміють плачливі пісні,"
uk,NPU,Amos,Amos,29,Amos.5,Amos 5,4,Amos.5.17,Amos 5:17,16,"і стане ридання по всіх виноградниках, бо Я перейду серед тебе, говорить Господь!"
uk,NPU,Amos,Amos,29,Amos.5,Amos 5,4,Amos.5.18,Amos 5:18,17,"Горе тим, що жадають Господнього дня, нащо це вам день Господній? Він не світло, а темрява!"
uk,NPU,Amos,Amos,29,Amos.5,Amos 5,4,Amos.5.19,Amos 5:19,18,"Це так, коли хто утікає від лева, і ведмідь спотикає його! І він убігає до дому, і оперся своєю рукою об стіну, аж гадюка кусає його..."
uk,NPU,Amos,Amos,29,Amos.5,Amos 5,4,Amos.5.20,Amos 5:20,19,"Чи ж не є день Господній темнота, а не світло, і хіба він не темний, і сяйва немає у ньому?"
uk,NPU,Amos,Amos,29,Amos.5,Amos 5,4,Amos.5.21,Amos 5:21,20,"Зненавидів Я, обридив Собі ваші свята, і не нюхаю жертов ваших зборів..."
uk,NPU,Amos,Amos,29,Amos.5,Amos 5,4,Amos.5.22,Amos 5:22,21,"І коли принесете Мені цілопалення та хлібні жертви свої, Я Собі не вподобаю їх, а на мирні жертви ваші із ситих баранів не погляну..."
uk,NPU,Amos,Amos,29,Amos.5,Amos 5,4,Amos.5.23,Amos 5:23,22,"Усунь же від Мене пісень своїх гук, і не почую Я рокоту гусел твоїх,"
uk,NPU,Amos,Amos,29,Amos.5,Amos 5,4,Amos.5.24,Amos 5:24,23,"і хай тече правосуддя, немов та вода, а справедливість як сильний потік!"
uk,NPU,Amos,Amos,29,Amos.5,Amos 5,4,Amos.5.25,Amos 5:25,24,"Чи ж жертви та хлібні приноси за тих сорок літ на пустині Мені ви приносили, доме Ізраїлів?"
uk,NPU,Amos,Amos,29,Amos.5,Amos 5,4,Amos.5.26,Amos 5:26,25,"Ви ж носили Саккута, свойого царя, та Кевана, свої виображення, зорю ваших богів, що собі поробили."
uk,NPU,Amos,Amos,29,Amos.5,Amos 5,4,Amos.5.27,Amos 5:27,26,"Тому Я вас вижену геть за Дамаск, говорить Господь, що Бог Саваот Йому Ймення!"
uk,NPU,Amos,Amos,29,Amos.6,Amos 6,5,Amos.6.1,Amos 6:1,0,"Горе безпечним на Сіоні, тим, хто надіється на самарійськую гору, тим шляхетним першого з народів, до яких прибуває Ізраїлів дім!"
uk,NPU,Amos,Amos,29,Amos.6,Amos 6,5,Amos.6.2,Amos 6:2,1,"Перейдіть до Калне та й побачте, і звідти підіть до Гамату великого, і зійдіть до Ґату филистимлян! Чи ліпші вони від цих царств? Чи їхня границя більша за вашу границю?"
uk,NPU,Amos,Amos,29,Amos.6,Amos 6,5,Amos.6.3,Amos 6:3,2,"День нещастя вважаєте ви за далекий, а час насильства зближаєте!"
uk,NPU,Amos,Amos,29,Amos.6,Amos 6,5,Amos.6.4,Amos 6:4,3,"Ви вилежуєтеся на ложах з слонової кости і вивалюєтесь на постелях своїх, і їсте баранів із отари та ситих телят із обори."
uk,NPU,Amos,Amos,29,Amos.6,Amos 6,5,Amos.6.5,Amos 6:5,4,"Під гусла співаєте ви, мов Давид, ви музичні знаряддя собі видумляєте."
uk,NPU,Amos,Amos,29,Amos.6,Amos 6,5,Amos.6.6,Amos 6:6,5,"Ви вино попиваєте чашами, і намащуєтесь добірною оливою, і над спустошенням Йосипа не вболіваєте."
uk,NPU,Amos,Amos,29,Amos.6,Amos 6,5,Amos.6.7,Amos 6:7,6,"Тому вони підуть тепер на вигнання на чолі полонених, і перестане крик випещених."
uk,NPU,Amos,Amos,29,Amos.6,Amos 6,5,Amos.6.8,Amos 6:8,7,"Господь присягнув був Своєю душею, говорить Господь, Бог Саваот: Пишнотою Якова бриджу, і палати його Я ненавиджу, і видам те місто та все, що є в ньому."
uk,NPU,Amos,Amos,29,Amos.6,Amos 6,5,Amos.6.9,Amos 6:9,8,"І буде, якщо десять люда зостануться в домі одному, то й вони повмирають."
uk,NPU,Amos,Amos,29,Amos.6,Amos 6,5,Amos.6.10,Amos 6:10,9,"І його візьме родич та й спалить його, щоб винести кості із дому, і скаже до того, хто буде в середині дому: Чи ще є хто з тобою? А той відповість: Вже немає нікого! і скаже той: Тихше, бо не згадується Ймення Господа!"
uk,NPU,Amos,Amos,29,Amos.6,Amos 6,5,Amos.6.11,Amos 6:11,10,"Бо Господь ось накаже, і ворог розіб'є великий той дім на відламки, а дім малий на тріски."
uk,NPU,Amos,Amos,29,Amos.6,Amos 6,5,Amos.6.12,Amos 6:12,11,"Чи бігають коні по скелі? Чи хто виоре море худобою? Таж ви суд обернули на гіркість, а плід справедливости на полин!"
uk,NPU,Amos,Amos,29,Amos.6,Amos 6,5,Amos.6.13,Amos 6:13,12,Ви марнотою тішитеся та говорите: Хіба ж ми не власною силою набули собі роги?
uk,NPU,Amos,Amos,29,Amos.6,Amos 6,5,Amos.6.14,Amos 6:14,13,"Бо ось Я поставлю народ проти вас, доме Ізраїлів, каже Господь, Бог Саваот, і вони вас потиснуть ізвідти, де йдуть до Гамату, аж до степового потоку!"
uk,NPU,Amos,Amos,29,Amos.7,Amos 7,6,Amos.7.1,Amos 7:1,0,"Господь Бог учинив, що я бачив таке: Ось Він утворив сарану, коли почала виростати отава, і ось отава як по сінокосі царському!"
uk,NPU,Amos,Amos,29,Amos.7,Amos 7,6,Amos.7.2,Amos 7:2,1,"І сталось, як вона вже пожерла траву на землі, я сказав: Господи, Боже, прости! Як же Яків устояти може, бо такий він малий?"
uk,NPU,Amos,Amos,29,Amos.7,Amos 7,6,Amos.7.3,Amos 7:3,2,"І Господь пожалів був про те. Не станеться це, промовив Господь."
uk,NPU,Amos,Amos,29,Amos.7,Amos 7,6,Amos.7.4,Amos 7:4,3,"Господь Бог учинив, що я бачив таке: Ось Господь Бог покликав судитись огнем, і пожер той велику безодню, і частку пожер."
uk,NPU,Amos,Amos,29,Amos.7,Amos 7,6,Amos.7.5,Amos 7:5,4,"І сказав я: О, Господи, Боже, спини! Як же Яків устояти може, бо такий він малий?"
uk,NPU,Amos,Amos,29,Amos.7,Amos 7,6,Amos.7.6,Amos 7:6,5,І Господь пожалів був про те. Не станеться й це! сказав Господь Бог!
uk,NPU,Amos,Amos,29,Amos.7,Amos 7,6,Amos.7.7,Amos 7:7,6,"І Він знов учинив, що я бачив таке: Ось на мурі стрімкому стоїть Господь Бог, а в руці Його висок."
uk,NPU,Amos,Amos,29,Amos.7,Amos 7,6,Amos.7.8,Amos 7:8,7,"І промовив до мене Господь: Що ти бачиш, Амосе? А я відказав: Виска. І промовив Господь: Ось Я цього виска покладу посеред народу Мого, Ізраїля, уже більше йому не прощу!"
uk,NPU,Amos,Amos,29,Amos.7,Amos 7,6,Amos.7.9,Amos 7:9,8,"І спустошіють жертовні підгірки Ісакові, і поруйновані будуть святині Ізраїлеві, і Я стану з мечем на дім Єровоамів."
uk,NPU,Amos,Amos,29,Amos.7,Amos 7,6,Amos.7.10,Amos 7:10,9,"І послав Амація, священик Бет-Елу, до Єровоама, царя Ізраїлевого, кажучи: Амос змовлюється на тебе серед Ізраїлевого дому, не може земля змістити всіх його слів!"
uk,NPU,Amos,Amos,29,Amos.7,Amos 7,6,Amos.7.11,Amos 7:11,10,"Бо так говорить Амос: Єровоам помре від меча, а Ізраїль конче піде на вигнання з своєї землі!"
uk,NPU,Amos,Amos,29,Amos.7,Amos 7,6,Amos.7.12,Amos 7:12,11,"І сказав Амація до Амоса: Ясновидче, іди, утікай собі до Юдиного краю, і їж там хліб, і там пророкуй."
uk,NPU,Amos,Amos,29,Amos.7,Amos 7,6,Amos.7.13,Amos 7:13,12,"А в Бет-Елі вже більше не будеш пророкувати, бо він святиня царя та дім царства."
uk,NPU,Amos,Amos,29,Amos.7,Amos 7,6,Amos.7.14,Amos 7:14,13,"І відповів Амос і сказав до Амації: Я не пророк, і не син я пророків, я пастух та оброблювач диких фіґовниць."
uk,NPU,Amos,Amos,29,Amos.7,Amos 7,6,Amos.7.15,Amos 7:15,14,"І взяв мене Господь від отари, і промовив до мене Господь: Іди, пророкуй Моєму народові Ізраїлеві!"
uk,NPU,Amos,Amos,29,Amos.7,Amos 7,6,Amos.7.16,Amos 7:16,15,"А тепер послухай Господнього слова: Ти кажеш: Не будеш пророкувати на Ізраїля, і не будеш проповідувати на Ісаків дім."
uk,NPU,Amos,Amos,29,Amos.7,Amos 7,6,Amos.7.17,Amos 7:17,16,"Тому так промовляє Господь: Твоя жінка в місті буде блудлива, і сини твої та дочки твої попадають від меча, а земля твоя буде поділена шнуром, і ти помреш на нечистій землі, а Ізраїль конче піде на вигнання з своєї землі!"
uk,NPU,Amos,Amos,29,Amos.8,Amos 8,7,Amos.8.1,Amos 8:1,0,"Господь Бог учинив, що я бачив таке: Ось кіш доспілих плодів."
uk,NPU,Amos,Amos,29,Amos.8,Amos 8,7,Amos.8.2,Amos 8:2,1,"І сказав Він: Що бачиш, Амосе? А я відказав: Кіш доспілих плодів. І промовив до мене Господь: Доспів кінець Моєму народові Ізраїлеві, уже більше йому не прощу!"
uk,NPU,Amos,Amos,29,Amos.8,Amos 8,7,Amos.8.3,Amos 8:3,2,"І обернуться пісні в палатах на зойк того дня, говорить Господь Бог: буде трупів багато, бо ворог на кожному місці накидає їх!"
uk,NPU,Amos,Amos,29,Amos.8,Amos 8,7,Amos.8.4,Amos 8:4,3,"Послухайте це, ви, що топчете бідного, і що прагнете винищити всіх убогих з землі,"
uk,NPU,Amos,Amos,29,Amos.8,Amos 8,7,Amos.8.5,Amos 8:5,4,"кажучи: Коли то мине новомісяччя, щоб нам збіжжя продати? і субота, щоб нам відчинити збіжеві комори? Щоб зменшити ефу, і щоб шекля побільшити, і щоб викривляти обманну вагу,"
uk,NPU,Amos,Amos,29,Amos.8,Amos 8,7,Amos.8.6,Amos 8:6,5,"щоб купувати за срібло нужденних, а вбогого за взуття, і попродати послід збіжевий?"
uk,NPU,Amos,Amos,29,Amos.8,Amos 8,7,Amos.8.7,Amos 8:7,6,Господь присягнув славою Якова: Не забуду ніколи усіх їхніх вчинків!
uk,NPU,Amos,Amos,29,Amos.8,Amos 8,7,Amos.8.8,Amos 8:8,7,"Чи не затрясеться від цього земля, і всі мешканці її не впадуть у жалобу? Вся вона захвилюється, мов та Ріка, і бурхливо поплине й обнизиться знов, немов річка Єгипту."
uk,NPU,Amos,Amos,29,Amos.8,Amos 8,7,Amos.8.9,Amos 8:9,8,"І станеться в день той, говорить Господь Бог, і вчиню захід сонця опівдні, і для землі серед світлого дня воно стемніє."
uk,NPU,Amos,Amos,29,Amos.8,Amos 8,7,Amos.8.10,Amos 8:10,9,"І оберну ваші свята в жалобу, а всі ваші пісні в голосіння, і на всі стегна спроваджу верету, а на всякую голову лисину, і вчиню це, немов та жалоба по одинакові, кінець же отого, немов гіркий день!"
uk,NPU,Amos,Amos,29,Amos.8,Amos 8,7,Amos.8.11,Amos 8:11,10,"Ось дні настають, говорить Господь Бог, і голод пошлю Я на землю, не голод на хліб, і не спрагу на воду, але спрагу почути Господні слова!"
uk,NPU,Amos,Amos,29,Amos.8,Amos 8,7,Amos.8.12,Amos 8:12,11,"І будуть ходити від моря до моря, і з півночі до сходу блукатимуть, щоб знайти слово Господа, та не знайдуть його!"
uk,NPU,Amos,Amos,29,Amos.8,Amos 8,7,Amos.8.13,Amos 8:13,12,"Того дня будуть мліти від спраги вродливі дівчата та хлопці,"
uk,NPU,Amos,Amos,29,Amos.8,Amos 8,7,Amos.8.14,Amos 8:14,13,"що клянуться гріхом самарійським та кажуть: Як живий твій Бог, Дане, і як жива дорога до Беер-Шеви! Та вони всі попадають, і більше не встануть..."
uk,NPU,Amos,Amos,29,Amos.9,Amos 9,8,Amos.9.1,Amos 9:1,0,"Я бачив Господа, що стояв над жертівником, і Він сказав: Удар но по маковиці цих воріт, щоб затряслися пороги, і порозбивай їх на всіх їхніх головах, а їхній останок заб'ю Я мечем. Не втече їм втікач, і гонець не врятується в них!"
uk,NPU,Amos,Amos,29,Amos.9,Amos 9,8,Amos.9.2,Amos 9:2,1,"Якщо б закопались вони до шеолу, то й звідти рука Моя їх забере, і якщо б піднялися на небо, то й звідти їх скину!"
uk,NPU,Amos,Amos,29,Amos.9,Amos 9,8,Amos.9.3,Amos 9:3,2,"А якщо б поховались вони на верховині Кармелу, звідти вишукаю й заберу їх, а якщо на дні моря вони поховаються з-перед очей Моїх, то й там Я гадюці звелю, і вона їх покусає!"
uk,NPU,Amos,Amos,29,Amos.9,Amos 9,8,Amos.9.4,Amos 9:4,3,"А якщо вони підуть в полон перед своїми ворогами, то й там накажу Я мечеві і він їх повбиває, і на них Я зверну Своє око на зле, а не на добре."
uk,NPU,Amos,Amos,29,Amos.9,Amos 9,8,Amos.9.5,Amos 9:5,4,"Бо коли Господь Бог Саваот доторкнеться землі, то розтане вона, і в жалобу впадуть всі мешканці її. І вся вона вийде, немов та Ріка, і мов річка Єгипту обнизиться."
uk,NPU,Amos,Amos,29,Amos.9,Amos 9,8,Amos.9.6,Amos 9:6,5,"Він будує на небі чертоги Свої, а Свій небозвід заклав над землею, воду морську Він кличе, і виливає її на поверхню землі, Господь Йому Ймення!"
uk,NPU,Amos,Amos,29,Amos.9,Amos 9,8,Amos.9.7,Amos 9:7,6,"Хіба ж ви, Ізраїлеві сини, Мені не такі, як сини етіоплян? говорить Господь. Хіба ж не Ізраїля вивів Я з краю єгипетського, а филистимлян з Кафтору, а Арама із Кіру?"
uk,NPU,Amos,Amos,29,Amos.9,Amos 9,8,Amos.9.8,Amos 9:8,7,"Ось очі Господа Бога на грішне це царство, і з поверхні землі його вигублю, та вигублюючи, не погублю дому Якового, говорить Господь."
uk,NPU,Amos,Amos,29,Amos.9,Amos 9,8,Amos.9.9,Amos 9:9,8,"Бо ось Я звелів, і серед народів усіх пересію Ізраїлів дім, як пересівається решетом, і жодне зеренце на землю не випаде!"
uk,NPU,Amos,Amos,29,Amos.9,Amos 9,8,Amos.9.10,Amos 9:10,9,"Упадуть усі грішні народу Мого від меча, що говорять: Не досягне до нас і не стріне оце нас нещастя!"
uk,NPU,Amos,Amos,29,Amos.9,Amos 9,8,Amos.9.11,Amos 9:11,10,"Того дня Я поставлю упалу Давидову скинію і проломи в ній загороджу, і поставлю руїни його, і відбудую його, як за днів стародавніх,"
uk,NPU,Amos,Amos,29,Amos.9,Amos 9,8,Amos.9.12,Amos 9:12,11,"щоб решту Едому посіли вони, і всі ті народи, що в них кликалося Моє Ймення, говорить Господь, Який чинить оце."
uk,NPU,Amos,Amos,29,Amos.9,Amos 9,8,Amos.9.13,Amos 9:13,12,"Ось дні настають, говорить Господь, і орач із женцем зустрінеться, а топтач винограду із сіячем, і гори закрапають виноградовим соком, а всі взгір'я добром потечуть."
uk,NPU,Amos,Amos,29,Amos.9,Amos 9,8,Amos.9.14,Amos 9:14,13,"І долю народу Свого, Ізраїля, Я поверну, і побудую міста попустошені, і осядуть вони, і засадять вони виноградники, й питимуть їхнє вино, і порозводять садки, і будуть їсти їхній овоч."
uk,NPU,Amos,Amos,29,Amos.9,Amos 9,8,Amos.9.15,Amos 9:15,14,"І Я посаджу їх на їхній землі, і не будуть їх більш виривати з своєї землі, яку Я їм дав, говорить Господь, Бог твій!"
