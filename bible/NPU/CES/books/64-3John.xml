<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="3John">
        <div type="chapter" n="1">
          <seg type="verse" n="1">Старець улюбленому Гаєві, якого я направду люблю.</seg>
          <seg type="verse" n="2">Улюблений, я молюся, щоб добре велося в усьому тобі, і щоб був ти здоровий, як добре ведеться душі твоїй.</seg>
          <seg type="verse" n="3">Бо я дуже зрадів, як прийшли були браття, і засвідчили правду твою, як ти живеш у правді.</seg>
          <seg type="verse" n="4">Я не маю більшої радости від цієї, щоб чути, що діти мої живуть у правді.</seg>
          <seg type="verse" n="5">Улюблений, вірно ти чиниш, як що робиш для братті та для чужинців,</seg>
          <seg type="verse" n="6">вони про любов твою свідчили Церкві; добре ти зробиш, як їх випровадиш, як достойно для Бога,</seg>
          <seg type="verse" n="7">бо вийшли вони ради Ймення Його, нічого не взявши від поган.</seg>
          <seg type="verse" n="8">Отож, ми повинні приймати таких, щоб бути співробітниками правді.</seg>
          <seg type="verse" n="9">Я до Церкви писав був, але Діотреф, що любить бути першим у них, нас не приймає.</seg>
          <seg type="verse" n="10">Тому то, коли я прийду, то згадаю про вчинки його, що їх робить, словами лихими обмовляючи нас. І він тим не задовольнюється, а й сам не приймає братів, і тим, що бажають приймати, боронить, і вигонить із Церкви.</seg>
          <seg type="verse" n="11">Улюблений, не робися подібним до лихого, а до доброго: доброчинець від Бога, а злочинець Бога не бачив.</seg>
          <seg type="verse" n="12">Про Димитрія свідчили всі й сама правда. І свідчимо й ми, а ви знаєте, що свідчення наше правдиве.</seg>
          <seg type="verse" n="13">Багато хотів я писати, та не хочу писати до тебе чорнилом та очеретинкою,</seg>
          <seg type="verse" n="14">але маю надію побачити тебе незабаром, і говорити устами до уст. (1-15) Мир тобі! Друзі вітають тебе. Привітай друзів пойменно! Амінь.</seg>
        </div>
      </div>
    </body>
  </text>
</cesDoc>
