<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Joel">
        <div type="chapter" n="1">
          <seg type="verse" n="1">Слово Господнє, що було до Йоіла, Петуїлового сина.</seg>
          <seg type="verse" n="2">Послухайте це, ви старші, і візьміть до вух, усі мешканці землі: чи бувало таке за днів ваших, або за днів ваших батьків?</seg>
          <seg type="verse" n="3">Оповідайте про це синам вашим, а ваші сини своїм дітям, а їхні сини поколінню наступному.</seg>
          <seg type="verse" n="4">Що лишилось по гусені, зжерла те все сарана, що ж зосталося по сарані пожер коник, а решту по конику зжерла черва.</seg>
          <seg type="verse" n="5">Пробудіться, п'яниці, і плачте й ридайте за виноградовим соком усі, хто вина напивається, бо віднятий він від уст ваших!</seg>
          <seg type="verse" n="6">Бо на Край Мій прийшов люд міцний й незчисленний, його зуби як лев'ячі зуби, а паща його як в левиці.</seg>
          <seg type="verse" n="7">Виноград Мій зробив він спустошенням, Моє ж фіґове дерево геть поламав, дощенту його оголив та й покинув, галузки його побіліли.</seg>
          <seg type="verse" n="8">Голоси, як та дівчина, веретою оперезана, за нареченим юнацтва свого.</seg>
          <seg type="verse" n="9">Жертва хлібна й жертва лита спинилася в домі Господньому, впали в жалобу священики, слуги Господні.</seg>
          <seg type="verse" n="10">Опустошене поле, упала в жалобу земля, бо спустошене збіжжя, вино молоде пересохло, зів'яла оливка.</seg>
          <seg type="verse" n="11">Засоромилися рільники, голосили були виноградарі за пшеницю й ячмінь, бо вигинуло жниво поля.</seg>
          <seg type="verse" n="12">Усох виноград, а фіґа зів'яла, гранатове дерево, й пальма та яблуня, і повсихали всі пільні дерева, бо Він висушив радість від людських синів.</seg>
          <seg type="verse" n="13">Опережіться веретою, і ридайте, священики, голосіть, слуги жертівника, входьте, ночуйте в веретах, служителі Бога мого, бо хлібна жертва і жертва та лита затримана буде від дому вашого Бога!</seg>
          <seg type="verse" n="14">Оголосіть святий піст, скличте збори, позбирайте старших, всіх мешканців землі до дому Господа, вашого Бога, і кличте до Господа.</seg>
          <seg type="verse" n="15">Горе дневі тому! Бо близький день Господній, і прийде він від Всемогутнього, мов те спустошення!</seg>
          <seg type="verse" n="16">Чи ж з-перед очей наших не відіймається їжа, з дому нашого Бога веселість та втіха?</seg>
          <seg type="verse" n="17">Покорчились зерна під своїми грудами, спорожніли комори, поруйновані клуні, бо висохло збіжжя.</seg>
          <seg type="verse" n="18">Як стогне товар, поголомшені череди, бо немає їм паші, отари спустошені!</seg>
          <seg type="verse" n="19">До тебе я кличу, о Господи, пожер бо огонь пасовища пустині, а жар попалив усі дерева на полі.</seg>
          <seg type="verse" n="20">Навіть пільна худоба прагне до Тебе, бо водні джерела посохли, огонь же пожер пасовища пустині!</seg>
        </div>
        <div type="chapter" n="2">
          <seg type="verse" n="1">Засурміть на Сіоні в сурму, здійміть крик на святій горі Моїй! Затремтіть, всі мешканці землі, бо прийшов день Господній, бо близько вже він,</seg>
          <seg type="verse" n="2">день темноти та темряви, день хмари й імли! Як несеться досвітня зоря по горах, так народ цей великий й міцний. Такого, як він, не бувало відвіку, і по ньому не буде вже більш аж до літ з роду в рід!</seg>
          <seg type="verse" n="3">Перед ним пожирає огонь, і палахкотить за ним полум'я! Земля перед ним, як еденський садок, а за ним опустіла пустиня, і рятунку від нього нема!</seg>
          <seg type="verse" n="4">Його вигляд ніби коні, гарцюють вони, наче ті верхівці!</seg>
          <seg type="verse" n="5">Як гуркіт військових возів, вони скачуть гірськими верхів'ями, як вереск огнистого полум'я, що солому жере, наче потужний народ, що до бою поставлений.</seg>
          <seg type="verse" n="6">Народи тремтять перед ним, всі обличчя поблідли.</seg>
          <seg type="verse" n="7">Як лицарі, мчаться вони, немов вояки вибігають на мур, і кожен своєю дорогою йдуть, і з стежок своїх не позбиваються,</seg>
          <seg type="verse" n="8">не пхають вони один одного, ходять своєю дорогою битою, а коли на списа упадуть, то не зраняться.</seg>
          <seg type="verse" n="9">По місті хурчать, по мурі біжать, увіходять в доми, через вікна пролазять, як злодій.</seg>
          <seg type="verse" n="10">Трясеться земля перед ним, тремтить небо, сонце та місяць темніють, а зорі загублюють сяйво своє.</seg>
          <seg type="verse" n="11">І голос Свій видасть Господь перед військом Своїм, бо табір Його величезний, бо міцний виконавець слова Його, бо великий день Господа й вельми страшний, і хто зможе його перенести?</seg>
          <seg type="verse" n="12">Тому то тепер промовляє Господь: Верніться до Мене всім серцем своїм, і постом святим, і плачем та риданням!</seg>
          <seg type="verse" n="13">І деріть своє серце, а не свою одіж, і наверніться до Господа, вашого Бога, бо ласкавий Він та милосердний, довготерпеливий та многомилостивий, і жалкує за зло!</seg>
          <seg type="verse" n="14">Хто знає, чи Він не повернеться та не пожалує, і по Собі не залишить благословення, жертву хлібну та жертву ту литу для Господа, вашого Бога.</seg>
          <seg type="verse" n="15">Засурміть на Сіоні в сурму, оголосіть святий піст, скличте зібрання!</seg>
          <seg type="verse" n="16">Зберіте народ, оголосіть святі збори, старців згромадьте, позбирайте дітей та грудних немовлят, нехай вийде з кімнати своєї також молодий, молода ж з-під свого накриття!</seg>
          <seg type="verse" n="17">Між притвором та жертівником нехай плачуть священики, слуги Господні, хай молять вони: Змилуйся, Господи, над народом Своїм, і не видай на ганьбу спадку Свого, щоб над ним панували погани. Нащо будуть казати між народами: Де їхній Бог?</seg>
          <seg type="verse" n="18">І заздрісним стане Господь за Свій Край, і змилується над народом Своїм.</seg>
          <seg type="verse" n="19">І Господь відповів і сказав до народу Свого: Ось Я посилаю вам збіжжя й вино молоде та оливу, і насититесь нею, і більше не дам вас на наругу народам.</seg>
          <seg type="verse" n="20">А цього північного ворога віддалю Я від вас, і його в край сухий та спустошений вижену, його перед до східнього моря, його ж край до того моря заднього. І вийде злий запах його, і підійметься сморід його, бо він лихо велике чинив.</seg>
          <seg type="verse" n="21">Не бійся ти, земле, а тішся й радій, бо велике Господь учинив!</seg>
          <seg type="verse" n="22">Не бійтеся, ти пільна худобо, бо пустинні пасовиська зазеленіють, бо дерево видасть свій плід, фіґовниця та виноград свою силу дадуть.</seg>
          <seg type="verse" n="23">А ви, сіонські сини, радійте та тіштеся Господом, Богом своїм, бо вам їжі Він дасть на спасіння, і найперше зішле вам дощу, дощу раннього й пізнього.</seg>
          <seg type="verse" n="24">І токи наповняться збіжжям, чавильні ж кадки будуть переливатись вином молодим та оливою.</seg>
          <seg type="verse" n="25">І надолужу Я вам за ті роки, що пожерла була сарана, коник і черва та гусінь, Моє військо велике, що Я посилав проти вас.</seg>
          <seg type="verse" n="26">А їсти ви будете їсти й насичуватись, і хвалитимете Ім'я Господа, вашого Бога, що з вами на подив зробив, і посоромлений більше не буде народ Мій навіки!</seg>
          <seg type="verse" n="27">І пізнаєте ви, що Я серед Ізраїля, і що Я Господь, Бог ваш, і немає вже іншого, і посоромлений більше не буде народ Мій навіки!</seg>
          <seg type="verse" n="28">(3-1) І буде потому, виллю Я Духа Свого на кожне тіло, і пророкуватимуть ваші сини й ваші дочки, а вашим старим будуть снитися сни, юнаки ваші бачити будуть видіння.</seg>
          <seg type="verse" n="29">(3-2) І також на рабів та невільниць за тих днів виллю Духа Свого.</seg>
          <seg type="verse" n="30">(3-3) І дам Я ознаки на небі й землі, кров та огонь, та стовпи диму.</seg>
          <seg type="verse" n="31">(3-4) Заміниться сонце на темність, а місяць на кров перед приходом Господнього дня, великого та страшного!</seg>
          <seg type="verse" n="32">(3-5) І станеться, кожен, хто кликати буде Господнє Ім'я, той спасеться, бо на Сіонській горі та в Єрусалимі буде спасіння, як Господь говорив, та для тих позосталих, що Господь їх покличе.</seg>
        </div>
        <div type="chapter" n="3">
          <seg type="verse" n="1">(4-1) Бо ось тими днями та часу того, коли долю Юді та Єрусалиму верну,</seg>
          <seg type="verse" n="2">(4-2) то зберу всі народи, зведу їх у долину Йосафатову, і там буду судитися з ними за народ Мій й спадщину Мою, за Ізраїля, що його розпорошили поміж народами, а Мій Край поділили.</seg>
          <seg type="verse" n="3">(4-3) І за народ Мій вони кидали жереба, і юнака за блудницю давали, а дівчину за вино продавали, і пили.</seg>
          <seg type="verse" n="4">(4-4) І що вам до Мене, Тире й Сидоне, та всі филистимські довкілля? Чи свій чин на Мені надолужите? Може хочете щось учинити Мені, то легко та скоро зверну Я ваш чин вам на голову,</seg>
          <seg type="verse" n="5">(4-5) що срібло Моє й Моє золото позабирали, а коштовні клейноди Мої в свої храми повносили...</seg>
          <seg type="verse" n="6">(4-6) А синів Юди та Єрусалиму ви грецьким синам продали, щоб їх віддалити від їхніх границь...</seg>
          <seg type="verse" n="7">(4-7) Ось Я їх позбуджую з місця того, куди їх продали, ваш чин поверну вам на голову!</seg>
          <seg type="verse" n="8">(4-8) І попродаю ваших синів та ваших дочок в руку Юдських синів, а вони віддадуть їх шев'янам, до люду далекого, бо Господь так сказав.</seg>
          <seg type="verse" n="9">(4-9) Кличте про це між народами, оголосіте святую війну, збудіте лицарство, хай сходяться, нехай підіймаються всі вояки.</seg>
          <seg type="verse" n="10">(4-10) Перекуйте свої лемеші на мечі, а ваші серпи на списи, хай навіть безсилий говорить: Я лицар!</seg>
          <seg type="verse" n="11">(4-11) Поспішіть і прийдіть, всі народи з довкілля, й зберіться, туди, Господи, спустиш лицарство Своє.</seg>
          <seg type="verse" n="12">(4-12) Нехай збудяться й зійдуть народи в долину Йосафатову, бо сяду Я там, щоб судити всі народи з довкілля.</seg>
          <seg type="verse" n="13">(4-13) Пошліть на роботу серпа, бо жниво дозріло, приходьте, зійдіть, бо чавило наповнене, кадки переливаються, бо зло їхнє розмножилось!</seg>
          <seg type="verse" n="14">(4-14) Натовпи, натовпи у вирішальній долині, бо близький день Господній у вирішальній долині.</seg>
          <seg type="verse" n="15">(4-15) Сонце та місяць стемніють, а зорі загублять свій блиск,</seg>
          <seg type="verse" n="16">(4-16) і Господь загримить із Сіону, та з Єрусалиму Свій голос подасть, і небо й земля затремтять, та Господь охорона Своєму народові, і твердиня синам Ізраїлевим!</seg>
          <seg type="verse" n="17">(4-17) І пізнаєте ви, що Я Господь, Бог ваш, Який пробуває в Сіоні, на святій Своїй горі. І станеться Єрусалим за святиню, і чужі вже не будуть ходити по ньому.</seg>
          <seg type="verse" n="18">(4-18) І станеться в день той, гори будуть кропити виноградовий сік, а підгірки стоятимуть у молоці, і всі Юдські потоки водою заб'ють, а з дому Господнього вийде джерело, і напоїть долину Шіттім.</seg>
          <seg type="verse" n="19">(4-19) Єгипет спустошенням стане, і пустинею голою стане Едом за насильство синам Юди, за те, що лили кров невинну у їхньому Краї.</seg>
          <seg type="verse" n="20">(4-20) А Юдея жити буде повіки, і Єрусалим з роду в рід,</seg>
          <seg type="verse" n="21">(4-21) і помщу за їхню кров, що за неї Я ще не помстив, і буде Господь пробувати на Сіоні!</seg>
        </div>
      </div>
    </body>
  </text>
</cesDoc>
