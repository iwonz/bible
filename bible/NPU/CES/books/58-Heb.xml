<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Heb">
        <div type="chapter" n="1">
          <seg type="verse" n="1">Багато разів і багатьма способами в давнину промовляв був Бог до отців через пророків,</seg>
          <seg type="verse" n="2">а в останні ці дні промовляв Він до нас через Сина, що Його настановив за Наслідника всього, що Ним і віки Він створив.</seg>
          <seg type="verse" n="3">Він був сяєвом слави та образом істоти Його, тримав усе словом сили Своєї, учинив Собою очищення наших гріхів, і засів на правиці величности на висоті.</seg>
          <seg type="verse" n="4">Він остільки був ліпший понад Анголів, оскільки славніше за них успадкував Ім'я.</seg>
          <seg type="verse" n="5">Кому бо коли з Анголів Він промовив: Ти Мій Син, Я сьогодні Тебе породив! І знову: Я буду Йому за Отця, а Він Мені буде за Сина!</seg>
          <seg type="verse" n="6">І коли знов Він уводить на світ Перворідного, то говорить: І нехай Йому вклоняться всі Анголи Божі.</seg>
          <seg type="verse" n="7">А про Анголів Він говорить: Ти чиниш духів Анголами Своїми, а палючий огонь Своїми слугами.</seg>
          <seg type="verse" n="8">А про Сина: Престол Твій, о Боже, навік віку; берло Твого царювання берло праведности.</seg>
          <seg type="verse" n="9">Ти полюбив праведність, а беззаконня зненавидів; через це намастив Тебе, Боже, Твій Бог оливою радости більше, ніж друзів Твоїх.</seg>
          <seg type="verse" n="10">І: Ти, Господи, землю колись заклав, а небо то чин Твоїх рук.</seg>
          <seg type="verse" n="11">Загинуть вони, а Ти будеш стояти, всі вони, як той одяг, постаріють.</seg>
          <seg type="verse" n="12">Як одежу, їх зміниш, і минуться вони, а Ти завжди Той Самий, і роки Твої не закінчаться!</seg>
          <seg type="verse" n="13">Кому з Анголів Він промовив коли: Сядь праворуч Мене, доки не покладу Я Твоїх ворогів підніжком ногам Твоїм!</seg>
          <seg type="verse" n="14">Чи не всі вони духи служебні, що їх посилають на службу для тих, хто має спасіння вспадкувати?</seg>
        </div>
        <div type="chapter" n="2">
          <seg type="verse" n="1">Через це подобає нам більше вважати на почуте, щоб ми не відпали коли.</seg>
          <seg type="verse" n="2">Коли бо те слово, що сказали його Анголи, було певне, а всякий переступ та непослух прийняли справедливу заплату,</seg>
          <seg type="verse" n="3">то як ми втечемо, коли ми не дбали про таке велике спасіння? Воно проповідувалося спочатку від Господа, ствердилося нам через тих, хто почув,</seg>
          <seg type="verse" n="4">коли Бог був засвідчив ознаками й чудами, і різними силами та обдаруванням Духом Святим із волі Своєї.</seg>
          <seg type="verse" n="5">Бо Він не піддав Анголам світ майбутній, що про нього говоримо.</seg>
          <seg type="verse" n="6">Але хтось десь засвідчив був, кажучи: Що є чоловік, що Ти пам'ятаєш про нього, і син людський, якого відвідуєш?</seg>
          <seg type="verse" n="7">Ти його вчинив мало меншим від Анголів, і честю й величністю Ти вінчаєш його, і поставив його над ділами рук Своїх,</seg>
          <seg type="verse" n="8">усе піддав Ти під ноги йому! А коли Він піддав йому все, то не залишив нічого йому непідданого. А тепер ще не бачимо, щоб піддане було йому все.</seg>
          <seg type="verse" n="9">Але бачимо Ісуса, мало чим уменшеним від Анголів, що за перетерплення смерти Він увінчаний честю й величністю, щоб за благодаттю Божою смерть скуштувати за всіх.</seg>
          <seg type="verse" n="10">Бо належало, щоб Той, що все ради Нього й усе від Нього, Хто до слави привів багато синів, Провідника їхнього спасіння вчинив досконалим через страждання.</seg>
          <seg type="verse" n="11">Бо Хто освячує, і ті, хто освячується усі від Одного. З цієї причини не соромиться Він звати братами їх, кажучи:</seg>
          <seg type="verse" n="12">Сповіщу про Ім'я Твоє браттям Своїм, буду хвалити Тебе серед Церкви!</seg>
          <seg type="verse" n="13">І ще: На Нього я буду надіятися! І ще: Ото Я та діти, яких Бог Мені дав.</seg>
          <seg type="verse" n="14">А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</seg>
          <seg type="verse" n="15">та визволити тих усіх, хто все життя страхом смерти тримався в неволі.</seg>
          <seg type="verse" n="16">Бо приймає Він не Анголів, але Авраамове насіння.</seg>
          <seg type="verse" n="17">Тому мусів бути Він у всьому подібний братам, щоб стати милостивим та вірним Первосвящеником у Божих справах, для вблагання за гріхи людей.</seg>
          <seg type="verse" n="18">Бо в чому був Сам постраждав, випробовуваний, у тому Він може й випробовуваним помогти.</seg>
        </div>
        <div type="chapter" n="3">
          <seg type="verse" n="1">Отож, святі брати, учасники небесного покликання, уважайте на Апостола й Первосвященика нашого ісповідання, Ісуса,</seg>
          <seg type="verse" n="2">що вірний Тому, Хто настановив Його, як був і Мойсей у всім домі Його,</seg>
          <seg type="verse" n="3">бо гідний Він вищої слави понад Мойсея, поскільки будівничий має більшу честь, аніж дім.</seg>
          <seg type="verse" n="4">Усякий бо дім хтось будує, а Той, хто все збудував, то Бог.</seg>
          <seg type="verse" n="5">І Мойсей вірний був у всім домі Його, як слуга, на свідоцтво того, що сказати повинно було.</seg>
          <seg type="verse" n="6">Христос же, як Син, у Його домі. А дім Його ми, коли тільки відвагу й похвалу надії додержимо певними аж до кінця.</seg>
          <seg type="verse" n="7">Тому то, як каже Дух Святий: Сьогодні, як голос Його ви почуєте,</seg>
          <seg type="verse" n="8">не робіть затверділими ваших сердець, як під час нарікань, за дня випробовування на пустині,</seg>
          <seg type="verse" n="9">де Мене випробовували отці ваші, Мене випробовували, і бачили працю Мою сорок років.</seg>
          <seg type="verse" n="10">Через це Я розгнівався був на той рід і сказав: Постійно вони блудять серцем, вони не пізнали доріг Моїх,</seg>
          <seg type="verse" n="11">тому Я присягнув був у гніві Своїм, що вони до Мого відпочинку не ввійдуть!</seg>
          <seg type="verse" n="12">Стережіться, брати, щоб у комусь із вас не було злого серця невірства, що воно відступало б від Бога Живого!</seg>
          <seg type="verse" n="13">Але кожного дня заохочуйте один одного, доки зветься Сьогодні, щоб запеклим не став котрий з вас через підступ гріха.</seg>
          <seg type="verse" n="14">Бо ми стали учасниками Христа, коли тільки почате життя ми затримаємо певним аж до кінця,</seg>
          <seg type="verse" n="15">аж поки говориться: Сьогодні, як голос Його ви почуєте, не робіть затверділими ваших сердець, як під час нарікань!</seg>
          <seg type="verse" n="16">Котрі бо, почувши, розгнівали Бога? Чи не всі, хто з Єгипту вийшов з Мойсеєм?</seg>
          <seg type="verse" n="17">На кого ж Він гнівався був сорок років? Хіба не на тих, хто згрішив, що їхні кості в пустині полягли?</seg>
          <seg type="verse" n="18">Проти кого Він був присягався, що не ввійдуть вони до Його відпочинку, як не проти неслухняних?</seg>
          <seg type="verse" n="19">І ми бачимо, що вони не змогли ввійти за невірство.</seg>
        </div>
        <div type="chapter" n="4">
          <seg type="verse" n="1">Отже, біймося, коли зостається обітниця входу до Його відпочинку, щоб не виявилось, що хтось із вас опізнився.</seg>
          <seg type="verse" n="2">Бо Євангелія була звіщена нам, як і тим. Але не принесло пожитку їм слово почуте, бо воно не злучилося з вірою слухачів.</seg>
          <seg type="verse" n="3">Бо до Його відпочинку входимо ми, що ввірували, як Він провістив: Я присяг був у гніві Своїм, що до місця Мого відпочинку не ввійдуть вони, хоч діла Його були вчинені від закладин світу.</seg>
          <seg type="verse" n="4">Бо колись про день сьомий сказав Він отак: І Бог відпочив сьомого дня від усієї праці Своєї.</seg>
          <seg type="verse" n="5">А ще тут: До Мого відпочинку не ввійдуть вони!</seg>
          <seg type="verse" n="6">Коли ж залишається ото, що деякі ввійдуть до нього, а ті, кому Євангелія була перше звіщена, не ввійшли за непослух,</seg>
          <seg type="verse" n="7">то ще призначає Він деякий день, сьогодні, бо через Давида говорить по такім довгім часі, як вище вже сказано: Сьогодні, як голос Його ви почуєте, не робіть затверділими ваших сердець!</seg>
          <seg type="verse" n="8">Бо коли б Ісус Навин дав їм відпочинок, то про інший день не казав би по цьому.</seg>
          <seg type="verse" n="9">Отож, людові Божому залишається суботство, спочинок.</seg>
          <seg type="verse" n="10">Хто бо ввійшов був у Його відпочинок, то й той відпочив від учинків своїх, як і Бог від Своїх.</seg>
          <seg type="verse" n="11">Отож, попильнуймо ввійти до того відпочинку, щоб ніхто не потрапив у непослух за прикладом тим.</seg>
          <seg type="verse" n="12">Бо Боже Слово живе та діяльне, гостріше від усякого меча обосічного, проходить воно аж до поділу душі й духа, суглобів та мозків, і спосібне судити думки та наміри серця.</seg>
          <seg type="verse" n="13">І немає створіння, щоб сховалось перед Ним, але все наге та відкрите перед очима Його, Йому дамо звіт!</seg>
          <seg type="verse" n="14">Отож, мавши великого Первосвященика, що небо перейшов, Ісуса, Сина Божого, тримаймося ісповідання нашого!</seg>
          <seg type="verse" n="15">Бо ми маємо не такого Первосвященика, що не міг би співчувати слабостям нашим, але випробуваного в усьому, подібно до нас, окрім гріха.</seg>
          <seg type="verse" n="16">Отож, приступаймо з відвагою до престолу благодаті, щоб прийняти милість та для своєчасної допомоги знайти благодать.</seg>
        </div>
        <div type="chapter" n="5">
          <seg type="verse" n="1">Кожен бо первосвященик, що з-між людей вибирається, настановляється для людей на служіння Богові, щоб приносити дари та жертви за гріхи,</seg>
          <seg type="verse" n="2">і щоб міг співчувати недосвідченим та заблудженим, бо й сам він перейнятий слабістю.</seg>
          <seg type="verse" n="3">І тому він повинен як за людей, так само й за себе самого приносити жертви за гріхи.</seg>
          <seg type="verse" n="4">А чести цієї ніхто не бере сам собою, а покликаний Богом, як і Аарон.</seg>
          <seg type="verse" n="5">Так і Христос, не Сам Він прославив Себе, щоб Первосвящеником стати, а Той, що до Нього сказав: Ти Мій Син, Я сьогодні Тебе породив.</seg>
          <seg type="verse" n="6">Як і на іншому місці говорить: Ти Священик навіки за чином Мелхиседековим.</seg>
          <seg type="verse" n="7">Він за днів тіла Свого з голосінням великим та слізьми приніс був благання й молитви до Того, хто від смерти Його міг спасти, і був вислуханий за побожність Свою.</seg>
          <seg type="verse" n="8">І хоч Сином Він був, проте навчився послуху з того, що вистраждав був.</seg>
          <seg type="verse" n="9">А вдосконалившися, Він для всіх, хто слухняний Йому, спричинився для вічного спасіння,</seg>
          <seg type="verse" n="10">і від Бога був названий Первосвящеником за чином Мелхиседековим.</seg>
          <seg type="verse" n="11">Про це нам би треба багато казати, та висловити важко його, бо нездібні ви стали, щоб слухати.</seg>
          <seg type="verse" n="12">Ви бо за віком повинні б бути вчителями, але ви потребуєте ще, щоб хтось вас навчав перших початків Божого Слова. І ви стали такими, яким потрібне молоко, а не страва тверда.</seg>
          <seg type="verse" n="13">Бо хто молока вживає, той недосвідчений у слові правди, бо він немовля.</seg>
          <seg type="verse" n="14">А страва тверда для дорослих, що мають чуття, привчені звичкою розрізняти добро й зло.</seg>
        </div>
        <div type="chapter" n="6">
          <seg type="verse" n="1">Тому полишімо початки науки Христа, та й звернімося до досконалости, і не кладімо знову засади покаяння від мертвих учинків та про віру в Бога,</seg>
          <seg type="verse" n="2">науки про хрищення, про покладання рук, про воскресіння мертвих та вічний суд.</seg>
          <seg type="verse" n="3">Зробимо й це, коли Бог дозволить.</seg>
          <seg type="verse" n="4">Не можна бо тих, що раз просвітились були, і скуштували небесного дару, і стали причасниками Духа Святого,</seg>
          <seg type="verse" n="5">і скуштували доброго Божого Слова та сили майбутнього віку,</seg>
          <seg type="verse" n="6">та й відпали, знов відновляти покаянням, коли вдруге вони розпинають у собі Сина Божого та зневажають.</seg>
          <seg type="verse" n="7">Бо земля, що п'є дощ, який падає часто на неї, і родить рослини, добрі для тих, хто їх і вирощує, вона благословення від Бога приймає.</seg>
          <seg type="verse" n="8">Але та, що приносить терня й будяччя, непотрібна вона та близька до прокляття, а кінець її спалення.</seg>
          <seg type="verse" n="9">Та ми сподіваємось, любі, кращого про вас, що спасіння тримаєтеся, хоч говоримо й так.</seg>
          <seg type="verse" n="10">Та не є Бог несправедливий, щоб забути діло ваше та працю любови, яку показали в Ім'я Його ви, що святим послужили та служите.</seg>
          <seg type="verse" n="11">Ми ж бажаємо, щоб кожен із вас виявляв таку саму завзятість на певність надії аж до кінця,</seg>
          <seg type="verse" n="12">щоб ви не розлінились, але переймали від тих, хто обітниці вспадковує вірою та терпеливістю.</seg>
          <seg type="verse" n="13">Бо Бог, обітницю давши Авраамові, як не міг ніким вищим поклястися, поклявся Сам Собою,</seg>
          <seg type="verse" n="14">говорячи: Поблагословити Я конче тебе поблагословлю, та розмножити розмножу тебе!</seg>
          <seg type="verse" n="15">І, терплячи довго отак, Авраам одержав обітницю.</seg>
          <seg type="verse" n="16">Бо люди клянуться вищим, і клятва на ствердження кінчає всяку їхню суперечку.</seg>
          <seg type="verse" n="17">Тому й Бог, хотівши переважно показати спадкоємцям обітниці незмінність волі Своєї, учинив те при помочі клятви,</seg>
          <seg type="verse" n="18">щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</seg>
          <seg type="verse" n="19">що вони для душі як котвиця, міцна та безпечна, що аж до середини входить за заслону,</seg>
          <seg type="verse" n="20">куди, як предтеча, за нас увійшов був Ісус, ставши навіки Первосвящеником за чином Мелхиседековим.</seg>
        </div>
        <div type="chapter" n="7">
          <seg type="verse" n="1">Бо цей Мелхиседек, цар Салиму, священик Бога Всевишнього, що був стрів Авраама, як той вертався по поразці царів, і його поблагословив.</seg>
          <seg type="verse" n="2">Авраам відділив йому й десятину від усього, найперше бо він визначає цар правди, а потім цар Салиму, цебто цар миру.</seg>
          <seg type="verse" n="3">Він без батька, без матері, без родоводу, не мав ані початку днів, ані кінця життя, уподобився Божому Сину, пробуває священиком завжди.</seg>
          <seg type="verse" n="4">Побачте ж, який він великий, що йому й десятину з добичі найліпшої дав патріярх Авраам!</seg>
          <seg type="verse" n="5">Ті з синів Левієвих, що священство приймають, мають заповідь брати за Законом десятину з народу, цебто з братів своїх, хоч і вийшли вони з Авраамових стегон.</seg>
          <seg type="verse" n="6">Але цей, що не походить з їхнього роду, десятину одержав від Авраама, і поблагословив того, хто обітницю мав.</seg>
          <seg type="verse" n="7">І без усякої суперечки більший меншого благословляє.</seg>
          <seg type="verse" n="8">І тут люди смертельні беруть десятину, а там той, про якого засвідчується, що живе.</seg>
          <seg type="verse" n="9">І, щоб сказати отак, через Авраама і Левій, що бере десятини, дав сам десятини.</seg>
          <seg type="verse" n="10">Бо ще в батькових стегнах він був, коли стрів його Мелхиседек.</seg>
          <seg type="verse" n="11">Отож, коли б досконалість була через священство левитське, бо люди Закона одержали з ним, то яка ще потреба була, щоб Інший Священик повстав за чином Мелхиседековим, а не зватися за чином Аароновим?</seg>
          <seg type="verse" n="12">Коли бо священство зміняється, то з потреби буває переміна й Закону.</seg>
          <seg type="verse" n="13">Бо Той, що про Нього говориться це, належав до іншого племени, з якого ніхто не ставав був до жертівника.</seg>
          <seg type="verse" n="14">Бож відомо, що Господь наш походить від Юди, а про це плем'я, про священство його, нічого Мойсей не сказав.</seg>
          <seg type="verse" n="15">І ще більше відомо, коли повстає на подобу Мелхиседека Інший Священик,</seg>
          <seg type="verse" n="16">що був не за законом тілесної заповіді, але з сили незнищального життя.</seg>
          <seg type="verse" n="17">Бо свідчить: Ти Священик навіки за чином Мелхиседековим.</seg>
          <seg type="verse" n="18">Попередня бо заповідь відкладається через неміч її та некорисність.</seg>
          <seg type="verse" n="19">Бо не вдосконалив нічого Закон. Запроваджена ж краща надія, що нею ми наближуємось до Бога.</seg>
          <seg type="verse" n="20">І поскільки воно не без клятви,</seg>
          <seg type="verse" n="21">вони бо без клятви були священиками, Цей же з клятвою через Того, Хто говорить до Нього: Клявся Господь і не буде Він каятися: Ти Священик навіки за чином Мелхиседековим,</seg>
          <seg type="verse" n="22">то постільки Ісус став запорукою кращого Заповіту!</seg>
          <seg type="verse" n="23">І багато було їх священиків, бо смерть боронила лишатися їм,</seg>
          <seg type="verse" n="24">але Цей, що навіки лишається, безперестанне Священство Він має.</seg>
          <seg type="verse" n="25">Тому може Він завжди й спасати тих, хто через Нього до Бога приходить, бо Він завжди живий, щоб за них заступитись.</seg>
          <seg type="verse" n="26">Отакий бо потрібний нам Первосвященик: святий, незлобивий, невинний, відлучений від грішників, що вищий над небеса,</seg>
          <seg type="verse" n="27">що потреби не має щодня, як ті первосвященики, перше приносити жертви за власні гріхи, а потому за людські гріхи, бо Він це раз назавжди вчинив, принісши Самого Себе.</seg>
          <seg type="verse" n="28">Закон бо людей ставить первосвящениками, що немочі мають, але слово клятви, що воно за Законом, ставить Сина, Який досконалий навіки!</seg>
        </div>
        <div type="chapter" n="8">
          <seg type="verse" n="1">Головна ж річ у тому, про що я говорю: маємо Первосвященика, що засів на небесах, по правиці престолу величности,</seg>
          <seg type="verse" n="2">що Він Священнослужитель святині й правдивої скинії, що її збудував був Господь, а не людина.</seg>
          <seg type="verse" n="3">Усякий бо первосвященик настановляється, щоб приносити дари та жертви, а тому було треба, щоб і Цей щось мав, що принести.</seg>
          <seg type="verse" n="4">Бо коли б на землі перебував, то не був би Він священиком, бо тут пробувають священики, що дари приносять за Законом.</seg>
          <seg type="verse" n="5">Вони служать образові й тіні небесного, як Мойсеєві сказано, коли мав докінчити скинію: Дивись бо, сказав, зроби все за зразком, що тобі на горі був показаний!</seg>
          <seg type="verse" n="6">А тепер одержав Він краще служіння, поскільки Він посередник і кращого заповіту, який на кращих обітницях був узаконений.</seg>
          <seg type="verse" n="7">Бо коли б отой перший був бездоганний, не шукалося б місця для другого.</seg>
          <seg type="verse" n="8">Бо їм докоряючи, каже: Ото дні надходять, говорить Господь, коли з домом Ізраїля й з Юдиним домом Я складу Заповіта Нового,</seg>
          <seg type="verse" n="9">не за заповітом, що його Я склав був з отцями їхніми дня, коли взяв їх за руку, щоб вивести їх із землі єгипетської. А що вони не залишилися в Моїм заповіті, то й Я їх покинув, говорить Господь!</seg>
          <seg type="verse" n="10">Оце Заповіт, що його Я складу по тих днях із домом Ізраїлевим, говорить Господь: Покладу Я Закони Свої в їхні думки, і на їхніх серцях напишу їх, і буду їм Богом, вони ж будуть народом Моїм!</seg>
          <seg type="verse" n="11">І кожен не буде навчати свого ближнього, і кожен брата свого, промовляючи: Пізнай Господа! Усі бо вони будуть знати Мене від малого та аж до великого з них!</seg>
          <seg type="verse" n="12">Буду бо Я милостивий до їхніх неправд, і їхніх гріхів не згадаю Я більш!</seg>
          <seg type="verse" n="13">Коли ж каже Новий Заповіт, то тим назвав перший старим. А що порохнявіє й старіє, те близьке до зотління.</seg>
        </div>
        <div type="chapter" n="9">
          <seg type="verse" n="1">Мав же і перший заповіт постанови богослужби та світську святиню.</seg>
          <seg type="verse" n="2">Була бо уряджена перша скинія, яка зветься святиня, а в ній був свічник, і стіл, і жертвенні хліби.</seg>
          <seg type="verse" n="3">А за другою заслоною скинія, що зветься Святеє Святих.</seg>
          <seg type="verse" n="4">Мала вона золоту кадильницю й ковчега заповіту, усюди обкутого золотом, а в нім золота посудина з манною, і розцвіле жезло Ааронове та таблиці заповіту.</seg>
          <seg type="verse" n="5">А над ним херувими слави, що затінювали престола благодаті, про що говорити докладно тепер не потрібно.</seg>
          <seg type="verse" n="6">При такому ж урядженні до першої скинії входили завжди священики, правлячи служби Богові,</seg>
          <seg type="verse" n="7">а до другої раз на рік сам первосвященик, не без крови, яку він приносить за себе й за людські провини.</seg>
          <seg type="verse" n="8">Святий Дух виявляє оцим, що ще не відкрита дорога в святиню, коли ще стоїть перша скинія.</seg>
          <seg type="verse" n="9">Вона образ для часу теперішнього, за якого приносяться дари та жертви, що того не можуть вдосконалити, щодо сумління того, хто служить,</seg>
          <seg type="verse" n="10">що тільки в потравах та в напоях, та в різних обмиваннях, в уставах тілесних, установлено їх аж до часу направи.</seg>
          <seg type="verse" n="11">Але Христос, Первосвященик майбутнього доброго, прийшов із більшою й досконалішою скинією, нерукотворною, цебто не цього втворення,</seg>
          <seg type="verse" n="12">і не з кров'ю козлів та телят, але з власною кров'ю увійшов до святині один раз, та й набув вічне відкуплення.</seg>
          <seg type="verse" n="13">Бо коли кров козлів та телят та попіл із ялівок, як покропить нечистих, освячує їх на очищення тіла,</seg>
          <seg type="verse" n="14">скільки ж більш кров Христа, що Себе непорочного Богу приніс Святим Духом, очистить наше сумління від мертвих учинків, щоб служити нам Богові Живому!</seg>
          <seg type="verse" n="15">Тому Він Посередник Нового Заповіту, щоб через смерть, що була для відкуплення від переступів, учинених за першого заповіту, покликані прийняли обітницю вічного спадку.</seg>
          <seg type="verse" n="16">Бо де заповіт, там має відбутися смерть заповітника,</seg>
          <seg type="verse" n="17">заповіт бо важливий по мертвих, бо нічого не варт він, як живе заповітник.</seg>
          <seg type="verse" n="18">Тому й перший заповіт освячений був не без крови:</seg>
          <seg type="verse" n="19">Коли бо Мойсей сповістив був усі заповіді за Законом усьому народові, він узяв кров козлів та телят із водою й червоною вовною та з ісопом, та й покропив і саму оту книгу, і людей,</seg>
          <seg type="verse" n="20">проказуючи: Це кров заповіту, що його наказав для вас Бог!</seg>
          <seg type="verse" n="21">Так само і скинію, і ввесь посуд служебний покропив він кров'ю.</seg>
          <seg type="verse" n="22">І майже все за Законом кров'ю очищується, а без пролиття крови не має відпущення.</seg>
          <seg type="verse" n="23">Отож, треба було, щоб образи небесного очищалися цими, а небесне саме кращими від оцих жертвами.</seg>
          <seg type="verse" n="24">Бо Христос увійшов не в рукотворну святиню, що була на взір правдивої, але в саме небо, щоб з'явитись тепер перед Божим лицем за нас,</seg>
          <seg type="verse" n="25">і не тому, щоб часто приносити в жертву Себе, як первосвященик увіходить у святиню кожнорічно із кров'ю чужою,</seg>
          <seg type="verse" n="26">бо інакше Він мусів би часто страждати ще від закладин світу, а тепер Він з'явився один раз на схилку віків, щоб власною жертвою знищити гріх.</seg>
          <seg type="verse" n="27">І як людям призначено вмерти один раз, потім же суд,</seg>
          <seg type="verse" n="28">так і Христос один раз був у жертву принесений, щоб понести гріхи багатьох, і не в справі гріха другий раз з'явитися тим, хто чекає Його на спасіння.</seg>
        </div>
        <div type="chapter" n="10">
          <seg type="verse" n="1">Бо Закон, мавши тільки тінь майбутнього добра, а не самий образ речей, тими самими жертвами, що завжди щороку приносяться, не може ніколи вдосконалити тих, хто приступає.</seg>
          <seg type="verse" n="2">Інакше вони перестали б приноситись, бо ті, хто служить, очищені раз, уже б не мали жадної свідомости гріхів.</seg>
          <seg type="verse" n="3">Але в них спомин про гріхи буває щороку,</seg>
          <seg type="verse" n="4">бо тож неможливе, щоб кров биків та козлів здіймала гріхи!</seg>
          <seg type="verse" n="5">Тому то, входячи в світ, Він говорить: Жертви й приношення Ти не схотів, але тіло Мені приготував.</seg>
          <seg type="verse" n="6">Цілопалення й жертви покутної Ти не жадав.</seg>
          <seg type="verse" n="7">Тоді Я сказав: Ось іду, в звої книжки про Мене написано, щоб волю чинити Твою, Боже!</seg>
          <seg type="verse" n="8">Він вище сказав, що жертви й приносу, та цілопалення й жертви покутної, які за Законом приносяться, Ти не жадав і Собі не вподобав.</seg>
          <seg type="verse" n="9">Потому сказав: Ось іду, щоб волю Твою чинити, Боже. Відміняє Він перше, щоб друге поставити.</seg>
          <seg type="verse" n="10">У цій волі ми освячені жертвоприношенням тіла Ісуса Христа один раз.</seg>
          <seg type="verse" n="11">І кожен священик щоденно стоїть, служачи, і часто приносить жертви ті самі, що ніколи не можуть зняти гріхів.</seg>
          <seg type="verse" n="12">А Він за гріхи світу приніс жертву один раз, і назавжди по Божій правиці засів,</seg>
          <seg type="verse" n="13">далі чекаючи, аж вороги Його будуть покладені за підніжка Його ніг.</seg>
          <seg type="verse" n="14">Бо жертвоприношенням одним вдосконалив Він тих, хто освячується.</seg>
          <seg type="verse" n="15">Свідкує ж і Дух Святий нам, як говорить:</seg>
          <seg type="verse" n="16">Оце заповіт, що його по цих днях встановляю Я з ними, говорить Господь, Закони вої Я дам в їхні серця, і в їхніх думках напишу їх.</seg>
          <seg type="verse" n="17">А їхніх гріхів та несправедливостей їхніх Я більш не згадаю!</seg>
          <seg type="verse" n="18">А де їхнє відпущення, там нема вже жертвоприношення за гріхи.</seg>
          <seg type="verse" n="19">Отож, браття, ми маємо відвагу входити до святині кров'ю Ісусовою,</seg>
          <seg type="verse" n="20">новою й живою дорогою, яку нам обновив Він через завісу, цебто через тіло Своє,</seg>
          <seg type="verse" n="21">маємо й Великого Священика над домом Божим,</seg>
          <seg type="verse" n="22">то приступімо з щирим серцем, у повноті віри, окропивши серця від сумління лукавого та обмивши тіла чистою водою!</seg>
          <seg type="verse" n="23">Тримаймо непохитне визнання надії, вірний бо Той, Хто обіцяв.</seg>
          <seg type="verse" n="24">І уважаймо один за одним для заохоти до любови й до добрих учинків.</seg>
          <seg type="verse" n="25">Не кидаймо збору свого, як то звичай у деяких, але заохочуймося, і тим більше, скільки більше ви бачите, що зближається день той.</seg>
          <seg type="verse" n="26">Бо як ми грішимо самовільно, одержавши пізнання правди, то вже за гріхи не знаходиться жертви,</seg>
          <seg type="verse" n="27">а страшливе якесь сподівання суду та гнів палючий, що має пожерти противників.</seg>
          <seg type="verse" n="28">Хто відкидає Закона Мойсея, такий немилосердно вмирає при двох чи трьох свідках,</seg>
          <seg type="verse" n="29">скільки ж більшої муки, додумуєтеся? заслуговує той, хто потоптав Сина Божого, і хто кров заповіту, що нею освячений, за звичайну вважав, і хто Духа благодаті зневажив!</seg>
          <seg type="verse" n="30">Бо знаємо Того, Хто сказав: Мені помста належить, Я відплачу, говорить Господь. І ще: Господь буде судити народа Свого!</seg>
          <seg type="verse" n="31">Страшна річ упасти в руки Бога Живого!</seg>
          <seg type="verse" n="32">Згадайте ж про перші дні ваші, як ви просвітилися й витерпіли запеклу боротьбу страждань.</seg>
          <seg type="verse" n="33">Ви були то видовищем зневаги й знущання, то були учасниками тих, що жили так.</seg>
          <seg type="verse" n="34">Ви бо страждали й з ув'язненими, і грабунок свого майна прийняли з потіхою, відаючи, що маєте в небі для себе майно неминуще та краще.</seg>
          <seg type="verse" n="35">Тож не відкидайте відваги своєї, бо має велику нагороду вона.</seg>
          <seg type="verse" n="36">Бо вам терпеливість потрібна, щоб Божу волю вчинити й прийняти обітницю.</seg>
          <seg type="verse" n="37">Бо ще мало, дуже мало, і Той, хто має прийти, прийде й баритись не буде!</seg>
          <seg type="verse" n="38">А праведний житиме вірою. І: Коли захитається він, то душа Моя його не вподобає.</seg>
          <seg type="verse" n="39">Ми ж не з тих, хто хитається на загибіль, але віруємо на спасіння душі.</seg>
        </div>
        <div type="chapter" n="11">
          <seg type="verse" n="1">А віра то підстава сподіваного, доказ небаченого.</seg>
          <seg type="verse" n="2">Бо нею засвідчені старші були.</seg>
          <seg type="verse" n="3">Вірою ми розуміємо, що віки Словом Божим збудовані, так що з невидимого сталось видиме.</seg>
          <seg type="verse" n="4">Вірою Авель приніс Богові жертву кращу, як Каїн; нею засвідчений був, що він праведний, як Бог свідчив про дари його; нею, і вмерши, він ще промовляє.</seg>
          <seg type="verse" n="5">Вірою Енох був перенесений на небо, щоб не бачити смерти; і його не знайшли, бо Бог переніс його. Бо раніш, як його перенесено, він був засвідчений, що Богові він догодив.</seg>
          <seg type="verse" n="6">Догодити ж без віри не можна. І той, хто до Бога приходить, мусить вірувати, що Він є, а тим, хто шукає Його, Він дає нагороду.</seg>
          <seg type="verse" n="7">Вірою Ной, як дістав був об'явлення про те, чого ще не бачив, побоявшись, зробив ковчега, щоб дім свій спасти; нею світ засудив він, і став спадкоємцем праведности, що з віри вона.</seg>
          <seg type="verse" n="8">Вірою Авраам, покликаний на місце, яке мав прийняти в спадщину, послухався та й пішов, не відаючи, куди йде.</seg>
          <seg type="verse" n="9">Вірою він перебував на Землі Обіцяній, як на чужій, і проживав у наметах з Ісаком та Яковом, співспадкоємцями тієї ж обітниці,</seg>
          <seg type="verse" n="10">бо чекав він міста, що має підвалини, що Бог його будівничий та творець.</seg>
          <seg type="verse" n="11">Вірою й Сара сама дістала силу прийняти насіння, і породила понад час свого віку, бо вірним вважала Того, Хто обітницю дав.</seg>
          <seg type="verse" n="12">Тому й від одного, та ще змертвілого, народилось так багато, як зорі небесні й пісок незчисленний край моря.</seg>
          <seg type="verse" n="13">Усі вони повмирали за вірою, не одержавши обітниць, але здалека бачили їх, і повітали, і вірували в них, та визнавали, що вони на землі чужаниці й приходьки.</seg>
          <seg type="verse" n="14">Бо ті, що говорять таке, виявляють, що шукають батьківщини.</seg>
          <seg type="verse" n="15">І коли б вони пам'ятали ту, що вийшли з неї, то мали б були час повернутись.</seg>
          <seg type="verse" n="16">Та бажають вони тепер кращої, цебто небесної, тому й Бог не соромиться їх, щоб звати Себе їхнім Богом, бо Він приготував їм місто.</seg>
          <seg type="verse" n="17">Вірою Авраам, випробовуваний, привів був на жертву Ісака, і, мавши обітницю, приніс однородженого,</seg>
          <seg type="verse" n="18">що йому було сказано: В Ісакові буде насіння тобі.</seg>
          <seg type="verse" n="19">Бо він розумів, що Бог має силу й воскресити з мертвих, тому й одержав його на прообраз.</seg>
          <seg type="verse" n="20">Вірою в майбутнє поблагословив Ісак Якова та Ісава.</seg>
          <seg type="verse" n="21">Вірою Яків, умираючи, поблагословив кожного сина Йосипового, і схилився на верх свого жезла.</seg>
          <seg type="verse" n="22">Вірою Йосип, умираючи, згадав про вихід синів Ізраїлевих та про кості свої заповів.</seg>
          <seg type="verse" n="23">Вірою Мойсей, як родився, переховувався батьками своїми три місяці, бо вони бачили, що гарне дитя, і не злякались наказу царевого.</seg>
          <seg type="verse" n="24">Вірою Мойсей, коли виріс, відрікся зватися сином дочки фараонової.</seg>
          <seg type="verse" n="25">Він хотів краще страждати з народом Божим, аніж мати дочасну гріховну потіху.</seg>
          <seg type="verse" n="26">Він наругу Христову вважав за більше багатство, ніж скарби єгипетські, бо він озирався на Божу нагороду.</seg>
          <seg type="verse" n="27">Вірою він покинув Єгипет, не злякавшися гніву царевого, бо він був непохитний, як той, хто Невидимого бачить.</seg>
          <seg type="verse" n="28">Вірою справив він Пасху й покроплення крови, щоб їх не торкнувся той, хто погубив первороджених.</seg>
          <seg type="verse" n="29">Вірою вони перейшли Червоне море, немов суходолом, на що спокусившись єгиптяни, потопились.</seg>
          <seg type="verse" n="30">Вірою впали єрихонські мури по семиденнім обходженні їх.</seg>
          <seg type="verse" n="31">Вірою блудниця Рахав не згинула з невірними, коли з миром прийняла вивідувачів.</seg>
          <seg type="verse" n="32">І що ще скажу? Бо не стане часу мені, щоб оповідати про Гедеона, Варака, Самсона, Ефтая, Давида й Самуїла та про пророків,</seg>
          <seg type="verse" n="33">що вірою царства побивали, правду чинили, одержували обітниці, пащі левам загороджували,</seg>
          <seg type="verse" n="34">силу огненну гасили, утікали від вістря меча, зміцнялись від слабости, хоробрі були на війні, обертали в розтіч полки чужоземців;</seg>
          <seg type="verse" n="35">жінки діставали померлих своїх із воскресіння; а інші бували скатовані, не прийнявши визволення, щоб отримати краще воскресіння;</seg>
          <seg type="verse" n="36">а інші дізнали наруги та рани, а також кайдани й в'язниці.</seg>
          <seg type="verse" n="37">Камінням побиті бували, допитувані, перепилювані, умирали, зарубані мечем, тинялися в овечих та козячих шкурах, збідовані, засумовані, витерпілі.</seg>
          <seg type="verse" n="38">Ті, що світ не вартий був їх, тинялися по пустинях та горах, і по печерах та проваллях земних.</seg>
          <seg type="verse" n="39">І всі вони, одержавши засвідчення вірою, обітниці не прийняли,</seg>
          <seg type="verse" n="40">бо Бог передбачив щось краще про нас, щоб вони не без нас досконалість одержали.</seg>
        </div>
        <div type="chapter" n="12">
          <seg type="verse" n="1">Тож і ми, мавши навколо себе велику таку хмару свідків, скиньмо всякий тягар та гріх, що обплутує нас, та й біжім з терпеливістю до боротьби, яка перед нами,</seg>
          <seg type="verse" n="2">дивлячись на Ісуса, на Начальника й Виконавця віри, що замість радости, яка була перед Ним, перетерпів хреста, не звертавши уваги на сором, і сів по правиці престолу Божого.</seg>
          <seg type="verse" n="3">Тож подумайте про Того, хто перетерпів такий перекір проти Себе від грішних, щоб ви не знемоглись, і не впали на душах своїх.</seg>
          <seg type="verse" n="4">Ви ще не змагались до крови, борючись проти гріха,</seg>
          <seg type="verse" n="5">і забули нагад, що говорить до вас, як синів: Мій сину, не нехтуй Господньої кари, і не знемагай, коли Він докоряє тобі.</seg>
          <seg type="verse" n="6">Бо Господь, кого любить, того Він карає, і б'є кожного сина, якого приймає!</seg>
          <seg type="verse" n="7">Коли терпите кару, то робить Бог вам, як синам. Хіба є такий син, що батько його не карає?</seg>
          <seg type="verse" n="8">А коли ви без кари, що спільна для всіх, то ви діти з перелюбу, а не сини.</seg>
          <seg type="verse" n="9">А до того, ми мали батьків, що карали наше тіло, і боялися їх, то чи ж не далеко більше повинні коритися ми Отцеві духів, щоб жити?</seg>
          <seg type="verse" n="10">Ті нас за короткого часу карали, як їм до вподоби було, Цей же на користь, щоб ми стали учасниками Його святости.</seg>
          <seg type="verse" n="11">Усяка кара в теперішній час не здається потіхою, але смутком, та згодом для навчених нею приносить мирний плід праведности!</seg>
          <seg type="verse" n="12">Тому то опущені руки й коліна знеможені випростуйте,</seg>
          <seg type="verse" n="13">і чиніть прості стежки ногам вашим, щоб кульгаве не збочило, але краще виправилось.</seg>
          <seg type="verse" n="14">Пильнуйте про мир зо всіма, і про святість, без якої ніхто не побачить Господа.</seg>
          <seg type="verse" n="15">Дивіться, щоб хто не зостався без Божої благодаті, щоб не виріс який гіркий корінь і не наробив непокою, і щоб багато-хто не опоганились тим.</seg>
          <seg type="verse" n="16">Щоб не був хто блудник чи безбожник, немов той Ісав, що своє перворідство віддав за поживу саму.</seg>
          <seg type="verse" n="17">Бо знаєте ви, що й після, як схотів він успадкувати благословення, відкинутий був, не знайшов бо був можливости до покаяння, хоч його із слізьми шукав.</seg>
          <seg type="verse" n="18">Бо ви не приступили до гори дотикальної та до палючого огню, і до хмари, і до темряви, та до бурі,</seg>
          <seg type="verse" n="19">і до сурмового звуку, і до голосу слів, що його ті, хто чув, просили, щоб більше не мовилось слово до них.</seg>
          <seg type="verse" n="20">Не могли бо вони того витримати, що наказано: Коли й звірина до гори доторкнеться, то буде камінням побита.</seg>
          <seg type="verse" n="21">І таке страшне те видіння було, що Мойсей проказав: Я боюся й тремчу!...</seg>
          <seg type="verse" n="22">Але ви приступили до гори Сіонської, і до міста Бога Живого, до Єрусалиму небесного, і до десятків тисяч Анголів,</seg>
          <seg type="verse" n="23">і до Церкви первороджених, на небі написаних, і до Судді всіх до Бога, і до духів удосконалених праведників,</seg>
          <seg type="verse" n="24">і до Посередника Нового Заповіту до Ісуса, і до покроплення крови, що краще промовляє, як Авелева.</seg>
          <seg type="verse" n="25">Глядіть, не відвертайтеся від того, хто промовляє. Бо як не повтікали вони, що зреклися того, хто звіщав на землі, то тим більше ми, якщо зрікаємся Того, Хто з неба звіщає,</seg>
          <seg type="verse" n="26">що голос Його захитав тоді землю, а тепер обіцяв та каже: Ще раз захитаю не тільки землею, але й небом.</seg>
          <seg type="verse" n="27">А ще раз визначає заміну захитаного, як створеного, щоб зосталися ті, хто непохитний.</seg>
          <seg type="verse" n="28">Отож ми, що приймаємо царство непохитне, нехай маємо благодать, що нею приємно служитимемо Богові з побожністю й зо страхом.</seg>
          <seg type="verse" n="29">Бо наш Бог то палючий огонь!</seg>
        </div>
        <div type="chapter" n="13">
          <seg type="verse" n="1">Братолюбство нехай пробуває між вами!</seg>
          <seg type="verse" n="2">Не забувайте любови до приходнів, бо деякі нею, навіть не відаючи, гостинно були прийняли Анголів.</seg>
          <seg type="verse" n="3">Пам'ятайте про в'язнів, немов із ними були б ви пов'язані, про тих, хто страждає, як такі, що й самі ви знаходитесь в тілі.</seg>
          <seg type="verse" n="4">Нехай буде в усіх чесний шлюб та ложе непорочне, а блудників та перелюбів судитиме Бог.</seg>
          <seg type="verse" n="5">Будьте життям не грошолюбні, задовольняйтеся тим, що маєте. Сам бо сказав: Я тебе не покину, ані не відступлюся від тебе!</seg>
          <seg type="verse" n="6">Тому то ми сміливо говоримо: Господь мені помічник, і я не злякаюсь нікого: що зробить людина мені?</seg>
          <seg type="verse" n="7">Спогадуйте наставників ваших, що вам говорили Слово Боже; і, дивлячися на кінець їхнього життя, переймайте їхню віру.</seg>
          <seg type="verse" n="8">Ісус Христос учора, і сьогодні, і навіки Той Самий!</seg>
          <seg type="verse" n="9">Не захоплюйтеся всілякими та чужими науками. Бо річ добра зміцняти серця благодаттю, а не стравами, що користи від них не одержали ті, хто за ними ходив.</seg>
          <seg type="verse" n="10">Маємо жертівника, що від нього годуватися права не мають ті, хто скинії служить,</seg>
          <seg type="verse" n="11">бо котрих звірят кров первосвященик уносить до святині за гріхи, тих м'ясо палиться поза табором,</seg>
          <seg type="verse" n="12">тому то Ісус, щоб кров'ю Своєю людей освятити, постраждав поза брамою.</seg>
          <seg type="verse" n="13">Тож виходьмо до Нього поза табір, і наругу Його понесімо,</seg>
          <seg type="verse" n="14">бо постійного міста не маємо тут, а шукаємо майбутнього!</seg>
          <seg type="verse" n="15">Отож, завжди приносьмо Богові жертву хвали, цебто плід уст, що Ім'я Його славлять.</seg>
          <seg type="verse" n="16">Не забувайте ж і про доброчинність та спільність, бо жертви такі вгодні Богові.</seg>
          <seg type="verse" n="17">Слухайтесь ваших наставників та коріться їм, вони бо пильнують душ ваших, як ті, хто має здати справу. Нехай вони роблять це з радістю, а не зідхаючи, бо це для вас не корисне.</seg>
          <seg type="verse" n="18">Моліться за нас, бо надіємося, що ми маємо добре сумління, бо хочемо добре в усьому поводитись.</seg>
          <seg type="verse" n="19">А надто прошу це робити, щоб швидше до вас мене вернено.</seg>
          <seg type="verse" n="20">Бог же миру, що з мертвих підняв великого Пастиря вівцям кров'ю вічного заповіту, Господа нашого Ісуса,</seg>
          <seg type="verse" n="21">нехай вас удосконалить у кожному доброму ділі, щоб волю чинити Його, чинячи в вас любе перед лицем Його через Ісуса Христа, Якому слава на віки вічні. Амінь.</seg>
          <seg type="verse" n="22">Благаю ж вас, браття, прийміть слово потіхи, бо коротко я написав вам.</seg>
          <seg type="verse" n="23">Знайте, що наш брат Тимофій вже випущений, і я з ним; коли незабаром він прийде, я вас побачу.</seg>
          <seg type="verse" n="24">Вітайте всіх ваших наставників та всіх святих. Вітають вас ті, хто в Італії.</seg>
          <seg type="verse" n="25">Благодать зо всіма вами! Амінь.</seg>
        </div>
      </div>
    </body>
  </text>
</cesDoc>
