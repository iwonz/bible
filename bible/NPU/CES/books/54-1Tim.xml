<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="1Tim">
        <div type="chapter" n="1">
          <seg type="verse" n="1">Павло, апостол Христа Ісуса, з волі Бога, Спасителя нашого й Христа Ісуса, надії нашої,</seg>
          <seg type="verse" n="2">до Тимофія, щирого сина за вірою: благодать, милість, мир від Бога Отця і Христа Ісуса, Господа нашого!</seg>
          <seg type="verse" n="3">Як я йшов у Македонію, я тебе вблагав був позостатися в Ефесі, щоб ти декому наказав не навчати іншої науки,</seg>
          <seg type="verse" n="4">і не звертати уваги на вигадки й на родоводи безкраї, що викликують більше сварки, ніж збудування Боже, що в вірі воно.</seg>
          <seg type="verse" n="5">Ціль же наказу любов від чистого серця, і доброго сумління, і нелукавої віри.</seg>
          <seg type="verse" n="6">Дехто в тім прогрішили були та вдалися в пустомовність,</seg>
          <seg type="verse" n="7">вони забажали бути вчителями Закону, та не розуміли ні того, що говорять, ні про що запевняють.</seg>
          <seg type="verse" n="8">А ми знаємо, що добрий Закон, коли хто законно вживає його,</seg>
          <seg type="verse" n="9">та відає те, що Закон не покладений для праведного, але для беззаконних та для неслухняних, нечестивих і грішників, безбожних та нечистих, для зневажників батька та зневажників матері, для душогубців,</seg>
          <seg type="verse" n="10">розпусників, мужоложників, розбійників, неправдомовців, кривоприсяжників, і для всього іншого, що противне здоровій науці,</seg>
          <seg type="verse" n="11">за славною Євангелією блаженного Бога, яка мені звірена.</seg>
          <seg type="verse" n="12">Я дяку складаю Тому, Хто зміцнив мене, Христу Ісусу, Господу нашому, що мене за вірного визнав і поставив на службу,</seg>
          <seg type="verse" n="13">мене, що давніше був богозневажник, і гнобитель, і напасник, але був помилуваний, бо я те чинив нетямучий у невірстві.</seg>
          <seg type="verse" n="14">І багато збільшилась у мені благодать Господа нашого з вірою та з любов'ю в Христі Ісусі.</seg>
          <seg type="verse" n="15">Вірне це слово, і гідне всякого прийняття, що Христос Ісус прийшов у світ спасти грішних, із яких перший то я.</seg>
          <seg type="verse" n="16">Але я тому був помилуваний, щоб Ісус Христос на першім мені показав усе довготерпіння, для прикладу тим, що мають увірувати в Нього на вічне життя.</seg>
          <seg type="verse" n="17">А Цареві віків, нетлінному, невидимому, єдиному Богові честь і слава на вічні віки. Амінь.</seg>
          <seg type="verse" n="18">Цього наказа я передаю тобі, сину мій Тимофіє, за тими пророцтвами, що про тебе давніше були, щоб ними провадив ти добру війну,</seg>
          <seg type="verse" n="19">маючи віру та добре сумління, якого дехто відкинулися та й розбилися в вірі.</seg>
          <seg type="verse" n="20">Серед них Гіменей та Олександер, яких я передав сатані, щоб навчились вони не зневажати Бога.</seg>
        </div>
        <div type="chapter" n="2">
          <seg type="verse" n="1">Отже, перш над усе я благаю чинити молитви, благання, прохання, подяки за всіх людей,</seg>
          <seg type="verse" n="2">за царів та за всіх, хто при владі, щоб могли ми провадити тихе й мирне життя в усякій побожності та чистості.</seg>
          <seg type="verse" n="3">Бо це добре й приємне Спасителеві нашому Богові,</seg>
          <seg type="verse" n="4">що хоче, щоб усі люди спаслися, і прийшли до пізнання правди.</seg>
          <seg type="verse" n="5">Один бо є Бог, і один Посередник між Богом та людьми, людина Христос Ісус,</seg>
          <seg type="verse" n="6">що дав Самого Себе на викуп за всіх. Таке було свідоцтво часу свого,</seg>
          <seg type="verse" n="7">на що я поставлений був за проповідника та за апостола, правду кажу, не обманюю, за вчителя поганів у вірі та в правді.</seg>
          <seg type="verse" n="8">Отож, хочу я, щоб мужі чинили молитви на кожному місці, підіймаючи чисті руки без гніву та сумніву.</seg>
          <seg type="verse" n="9">Так само й жінки, у скромнім убранні, з соромливістю та невинністю, нехай прикрашають себе не плетінням волосся, не коштовними шатами,</seg>
          <seg type="verse" n="10">але добрими вчинками, як то личить жінкам, що присвячуються на побожність.</seg>
          <seg type="verse" n="11">Нехай жінка навчається мовчки в повній покорі.</seg>
          <seg type="verse" n="12">А жінці навчати я не дозволяю, ані панувати над мужем, але бути в мовчанні.</seg>
          <seg type="verse" n="13">Адам бо був створений перше, а Єва потому.</seg>
          <seg type="verse" n="14">І Адам не був зведений, але, зведена бувши, жінка попала в переступ.</seg>
          <seg type="verse" n="15">Та спасеться вона дітородженням, якщо пробуватиме в вірі й любові, та в посвяті з розвагою.</seg>
        </div>
        <div type="chapter" n="3">
          <seg type="verse" n="1">Вірне це слово: коли хто єпископства хоче, доброго діла він прагне.</seg>
          <seg type="verse" n="2">А єпископ має бути бездоганний, муж однієї дружини, тверезий, невинний, чесний, гостинний до приходнів, здібний навчати,</seg>
          <seg type="verse" n="3">не п'яниця, не заводіяка, але тихий, несварливий, не сріблолюбець,</seg>
          <seg type="verse" n="4">щоб добре рядив власним домом, що має дітей у слухняності з повною чесністю,</seg>
          <seg type="verse" n="5">бо хто власним домом рядити не вміє, як він зможе пильнувати про Божу Церкву?</seg>
          <seg type="verse" n="6">не новонавернений, щоб він не запишався, і не впав у ворожий осуд.</seg>
          <seg type="verse" n="7">Треба, щоб мав він і добре засвідчення від чужинців, щоб не впасти в догану та в сітку диявольську.</seg>
          <seg type="verse" n="8">Так само диякони мають бути поважні, не двомовці, не багато віддані вину, не соромнозахланні,</seg>
          <seg type="verse" n="9">такі, що мають таємницю віри при чистім сумлінні.</seg>
          <seg type="verse" n="10">Отже, і вони нехай перш випробовуються, а потому хай служать, якщо будуть бездоганні.</seg>
          <seg type="verse" n="11">Так само жінки нехай будуть поважні, не обмовливі, тверезі та вірні в усьому.</seg>
          <seg type="verse" n="12">Диякони мусять бути мужі однієї дружини, що добре рядять дітьми й своїми домами.</seg>
          <seg type="verse" n="13">Бо хто добре виконує службу, той добрий ступінь набуває собі та велику відвагу в вірі через Христа Ісуса.</seg>
          <seg type="verse" n="14">Це пишу я тобі, і сподіваюсь до тебе прийти незабаром.</seg>
          <seg type="verse" n="15">А коли я спізнюся, то щоб знав ти, як треба поводитися в Божому домі, що ним є Церква Бога Живого, стовп і підвалина правди.</seg>
          <seg type="verse" n="16">Безсумнівно, велика це таємниця благочестя: Хто в тілі з'явився, Той оправданий Духом, Анголам показався, проповіданий був між народами, увірувано в Нього в світі, Він у славі вознісся!</seg>
        </div>
        <div type="chapter" n="4">
          <seg type="verse" n="1">А Дух ясно говорить, що від віри відступляться дехто в останні часи, ті, хто слухає духів підступних і наук демонів,</seg>
          <seg type="verse" n="2">хто в лицемірстві говорить неправду, і спалив сумління своє,</seg>
          <seg type="verse" n="3">хто одружуватися забороняє, наказує стримуватися від їжі, яку Бог створив на поживу з подякою віруючим та тим, хто правду пізнав.</seg>
          <seg type="verse" n="4">Кожне бо Боже твориво добре, і ніщо не негідне, що приймаємо з подякою,</seg>
          <seg type="verse" n="5">воно бо освячується Божим Словом і молитвою.</seg>
          <seg type="verse" n="6">Як будеш оце подавати братам, то будеш ти добрий служитель Христа Ісуса, годований словами віри та доброї науки, що за нею слідом ти пішов.</seg>
          <seg type="verse" n="7">Цурайся нечистих та бабських байок, а вправляйся в благочесті.</seg>
          <seg type="verse" n="8">Бо вправа тілесна мало корисна, а благочестя корисне на все, бо має обітницю життя теперішнього та майбутнього.</seg>
          <seg type="verse" n="9">Вірне це слово, і гідне всякого прийняття!</seg>
          <seg type="verse" n="10">Бо на це ми й працюємо і зносимо ганьбу, що надію кладемо на Бога Живого, Який усім людям Спаситель, найбільше ж для вірних.</seg>
          <seg type="verse" n="11">Наказуй оце та навчай!</seg>
          <seg type="verse" n="12">Нехай молодим твоїм віком ніхто не гордує, але будь зразком для вірних у слові, у житті, у любові, у дусі, у вірі, у чистості!</seg>
          <seg type="verse" n="13">Поки прийду я, пильнуй читання, нагадування та науки!</seg>
          <seg type="verse" n="14">Не занедбуй благодатного дара в собі, що був даний тобі за пророцтвом із покладенням рук пресвітерів.</seg>
          <seg type="verse" n="15">Про це піклуйся, у цім пробувай, щоб успіх твій був явний для всіх!</seg>
          <seg type="verse" n="16">Уважай на самого себе та на науку, тримайся цього. Бо чинячи так, ти спасеш і самого себе, і тих, хто тебе слухає!</seg>
        </div>
        <div type="chapter" n="5">
          <seg type="verse" n="1">Старшого не докоряй, але вмовляй, немов батька, а молодших як братів,</seg>
          <seg type="verse" n="2">старших жінок немов матірок, молодших як сестер, зо всякою чистістю.</seg>
          <seg type="verse" n="3">Шануй вдів, удів правдивих.</seg>
          <seg type="verse" n="4">А як має вдовиця яка дітей чи внучат, нехай учаться перше побожно шанувати родину свою, і віддячуватися батькам, бо це Богові вгодно.</seg>
          <seg type="verse" n="5">А вдовиця правдива й самотна надію складає на Бога, та перебуває день і ніч у молитвах і благаннях.</seg>
          <seg type="verse" n="6">А котра у розкошах живе, та живою померла.</seg>
          <seg type="verse" n="7">І це наказуй, щоб були непорочні.</seg>
          <seg type="verse" n="8">Коли ж хто про своїх, особливо ж про домашніх не дбає, той вирікся віри, і він гірший від невірного.</seg>
          <seg type="verse" n="9">А вдову вносити до списку не менше, як шістдесятлітню, що була за дружину одному чоловікові,</seg>
          <seg type="verse" n="10">засвідчену в добрих ділах, якщо дітей виховала, якщо подорожніх приймала, якщо ноги святим умивала, якщо помагала обездоленим, якщо всякий добрий учинок виконувала.</seg>
          <seg type="verse" n="11">Але вдів молодих не приймай, бо вони, розпалившися, хочуть, наперекір Христові, заміж виходити,</seg>
          <seg type="verse" n="12">через що мають осуд, бо від першої віри відкинулись.</seg>
          <seg type="verse" n="13">А разом із тим неробітні вони, бо вчаться ходити по домах, і не тільки неробітні, але й лепетливі, і занадто цікаві, і говорять, чого не годиться.</seg>
          <seg type="verse" n="14">Отож бо, я хочу, щоб молодші заміж виходили, родили дітей, домом рядили, не давали противникові ані жадного поводу для лихомовства.</seg>
          <seg type="verse" n="15">Бо вже дехто пішли слідом за сатаною.</seg>
          <seg type="verse" n="16">А коли має вдів який вірний, нехай їх утримує, а Церква нехай не обтяжується, щоб могла вона втримувати вдів правдивих.</seg>
          <seg type="verse" n="17">А пресвітери, які добре пильнують діла, нехай будуть наділені подвійною честю, а надто ті, хто працює у слові й науці.</seg>
          <seg type="verse" n="18">Бо каже Писання: Не в'яжи рота волові, що молотить, та: Вартий працівник своєї нагороди.</seg>
          <seg type="verse" n="19">Не приймай скарги проти пресвітера, хібащо при двох чи трьох свідках.</seg>
          <seg type="verse" n="20">А тих, хто грішить, картай перед усіма, щоб і інші страх мали.</seg>
          <seg type="verse" n="21">Заклинаю тебе перед Богом й Ісусом Христом та вибраними Анголами, щоб ти заховав це без лицемірства, нічого не роблячи з упередженням.</seg>
          <seg type="verse" n="22">Не рукополагай скоро нікого, і не приставай до чужих гріхів. Бережи себе чистим!</seg>
          <seg type="verse" n="23">Води більше не пий, але трохи вина заживай ради шлунка твого та частих недугів твоїх.</seg>
          <seg type="verse" n="24">У інших людей гріхи явні і йдуть перед ними на осуд, а за іншими йдуть слідкома.</seg>
          <seg type="verse" n="25">Явні так само й добрі діла, а ті, хто інакший, сховатись не можуть.</seg>
        </div>
        <div type="chapter" n="6">
          <seg type="verse" n="1">Усі раби, які під ярмом, нехай уважають панів своїх гідними всякої чести, щоб не зневажалися Боже Ім'я та наука.</seg>
          <seg type="verse" n="2">А ті, хто має панів віруючих, не повинні недбати про них через те, що браття вони, але нехай служать їм тим більше, що вони віруючі та улюблені, що вони добродійства Божі приймають. Оцього навчай та нагадуй!</seg>
          <seg type="verse" n="3">А коли хто навчає інакше, і не приступає до здорових слів Господа нашого Ісуса Христа та до науки, що вона за правдивою вірою,</seg>
          <seg type="verse" n="4">той згордів, нічого не знає, але захворів на суперечки й змагання, що від них повстають заздрість, сварки, богозневаги, лукаві здогади,</seg>
          <seg type="verse" n="5">постійні сварні між людьми зіпсутого розуму й позбавлених правди, які думають, ніби благочестя то зиск. Цурайся таких!</seg>
          <seg type="verse" n="6">Великий же зиск то благочестя із задоволенням.</seg>
          <seg type="verse" n="7">Бо ми не принесли в світ нічого, то нічого не можемо й винести.</seg>
          <seg type="verse" n="8">А як маєм поживу та одяг, то ми задоволені будьмо з того.</seg>
          <seg type="verse" n="9">А ті, хто хоче багатіти, упадають у спокуси та в сітку, та в численні нерозумні й шкідливі пожадливості, що втручають людей на загладу й загибіль.</seg>
          <seg type="verse" n="10">Бо корень усього лихого то грошолюбство, якому віддавшись, дехто відбились від віри й поклали на себе великі страждання.</seg>
          <seg type="verse" n="11">Але ти, о Божа людино, утікай від такого, а женися за правдою, благочестям, вірою, любов'ю, терпеливістю, лагідністю!</seg>
          <seg type="verse" n="12">Змагай добрим змагом віри, ухопися за вічне життя, до якого й покликаний ти, і визнав був добре визнання перед свідками багатьома.</seg>
          <seg type="verse" n="13">Наказую перед Богом, що оживлює все, і перед Христом Ісусом, Який добре визнання засвідчив за Понтія Пилата,</seg>
          <seg type="verse" n="14">щоб додержав ти заповідь чистою та бездоганною аж до з'явлення Господа нашого Ісуса Христа,</seg>
          <seg type="verse" n="15">що його свого часу покаже блаженний і єдиний міцний, Цар над царями та Пан над панами,</seg>
          <seg type="verse" n="16">Єдиний, що має безсмертя, і живе в неприступному світлі, Якого не бачив ніхто із людей, ані бачити не може. Честь Йому й вічна влада, амінь!</seg>
          <seg type="verse" n="17">Наказуй багатим за віку теперішнього, щоб не неслися високо, і щоб надії не клали на багатство непевне, а на Бога Живого, що щедро дає нам усе на спожиток,</seg>
          <seg type="verse" n="18">щоб робили добро, багатилися в добрих ділах, були щедрі та пильні,</seg>
          <seg type="verse" n="19">щоб збирали собі скарб, як добру основу в майбутньому, щоб прийняти правдиве життя.</seg>
          <seg type="verse" n="20">О Тимофію, бережи передання, стережися марного базікання та суперечок знання, неправдиво названого так.</seg>
          <seg type="verse" n="21">Дехто віддався йому, та й від віри відпав. Благодать з тобою. Амінь.</seg>
        </div>
      </div>
    </body>
  </text>
</cesDoc>
