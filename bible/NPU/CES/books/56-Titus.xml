<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Titus">
        <div type="chapter" n="1">
          <seg type="verse" n="1">Павло, раб Божий, а апостол Ісуса Христа, по вірі вибраних Божих і пізнанні правди, що за благочестям,</seg>
          <seg type="verse" n="2">в надії вічного життя, яке обіцяв був від вічних часів необманливий Бог,</seg>
          <seg type="verse" n="3">і часу свого з'явив Слово Своє в проповіданні, що доручене було мені з наказу Спасителя нашого Бога,</seg>
          <seg type="verse" n="4">до Тита, щирого сина за спільною вірою: благодать, милість та мир від Бога Отця й Христа Ісуса, Спасителя нашого!</seg>
          <seg type="verse" n="5">Я для того тебе полишив був у Кріті, щоб ти впорядкував недокінчене та пресвітерів настановив по містах, як тобі я звелів,</seg>
          <seg type="verse" n="6">коли хто бездоганний, муж єдиної дружини, має вірних дітей, недокорених за блуд або неслухняність.</seg>
          <seg type="verse" n="7">Бо єпископ мусить бути бездоганний, як Божий доморядник, не самолюбний, не гнівливий, не п'яниця, не заводіяка, не корисливий,</seg>
          <seg type="verse" n="8">але гостинний до приходнів, добролюбець, поміркований, справедливий, побожний, стриманий,</seg>
          <seg type="verse" n="9">що тримається вірного слова згідно з наукою, щоб мав силу й навчати в здоровій науці, і переконувати противних.</seg>
          <seg type="verse" n="10">Багато бо є неслухняних, марнословців, зводників, особливо ж з обрізаних,</seg>
          <seg type="verse" n="11">їм треба уста затуляти: вони цілі доми баламутять, навчаючи, чого не належить, для зиску брудного.</seg>
          <seg type="verse" n="12">Сказав один з них, їхній власний пророк: Крітяни завжди брехливі, люті звірі, черевані ліниві!...</seg>
          <seg type="verse" n="13">Це свідоцтво правдиве. Ради цієї причини докоряй їм суворо, щоб у вірі здорові були,</seg>
          <seg type="verse" n="14">і на юдейські байки не вважали, ані на накази людей, що від правди відвертаються.</seg>
          <seg type="verse" n="15">Для чистих все чисте, а для занечищених та для невірних не чисте ніщо, але занечистилися і розум їхній, і сумління.</seg>
          <seg type="verse" n="16">Вони твердять, немов знають Бога, але відкидаються вчинками, бувши бридкі й неслухняні, і до всякого доброго діла нездатні.</seg>
        </div>
        <div type="chapter" n="2">
          <seg type="verse" n="1">А ти говори, що відповідає здоровій науці.</seg>
          <seg type="verse" n="2">Щоб старі чоловіки тверезі були, поважні, помірковані, здорові у вірі, у любові, у терпеливості.</seg>
          <seg type="verse" n="3">Щоб старі жінки в своїм стані так само були, як належить святим, не обмовниці, не віддані п'янству, навчали добра,</seg>
          <seg type="verse" n="4">щоб навчали жінок молодих любити своїх чоловіків, любити дітей,</seg>
          <seg type="verse" n="5">щоб були помірковані, чисті, господарні, добрі, слухняні своїм чоловікам, щоб не зневажалося Боже Слово.</seg>
          <seg type="verse" n="6">Так само благай юнаків, щоб були помірковані.</seg>
          <seg type="verse" n="7">У всім сам себе подавай за зразка добрих діл, у навчанні непорушеність, повагу,</seg>
          <seg type="verse" n="8">слово здорове, неосудливе, щоб противник був засоромлений, не мавши нічого лихого казати про нас.</seg>
          <seg type="verse" n="9">Раби щоб корилися панам своїм, щоб догоджали, не перечили,</seg>
          <seg type="verse" n="10">не крали, але виявляли всяку добру вірність, щоб у всьому вони прикрашали науку Спасителя нашого Бога.</seg>
          <seg type="verse" n="11">Бо з'явилася Божа благодать, що спасає всіх людей,</seg>
          <seg type="verse" n="12">і навчає нас, щоб ми, відцуравшись безбожности та світських пожадливостей, жили помірковано та праведно, і побожно в теперішнім віці,</seg>
          <seg type="verse" n="13">і чекали блаженної надії та з'явлення слави великого Бога й Спаса нашого Христа Ісуса,</seg>
          <seg type="verse" n="14">що Самого Себе дав за нас, щоб нас визволити від усякого беззаконства та очистити Собі людей вибраних, у добрих ділах запопадливих.</seg>
          <seg type="verse" n="15">Оце говори та нагадуй, та з усяким наказом картай. Хай тобою ніхто не погордує!</seg>
        </div>
        <div type="chapter" n="3">
          <seg type="verse" n="1">Нагадуй їм, щоб слухали влади верховної та корилися їй, і до всякого доброго діла готові були,</seg>
          <seg type="verse" n="2">щоб не зневажали нікого, щоб були не сварливі, а тихі, виявляючи повну лагідність усім людям.</seg>
          <seg type="verse" n="3">Бо колись були й ми нерозсудні, неслухняні, зведені, служили різним пожадливостям та розкошам, жили в злобі та в заздрощах, бридкими були, ненавиділи один одного.</seg>
          <seg type="verse" n="4">А коли з'явилась благодать та людинолюбство Спасителя, нашого Бога,</seg>
          <seg type="verse" n="5">Він нас спас не з діл праведности, що ми їх учинили були, а з Своєї милости через купіль відродження й обновлення Духом Святим,</seg>
          <seg type="verse" n="6">Якого Він щедро вилив на нас через Христа Ісуса, Спасителя нашого,</seg>
          <seg type="verse" n="7">щоб ми виправдались Його благодаттю, і стали спадкоємцями за надією на вічне життя.</seg>
          <seg type="verse" n="8">Вірне слово, і я хочу, щоб ти і про це впевняв, щоб ті, хто ввірував у Бога, дбали про добрі діла пильнувати. Для людей оце добре й корисне!</seg>
          <seg type="verse" n="9">Вистерігайсь нерозумних змагань, і родоводів, і спорів, і суперечок про Закон, бо вони некорисні й марні.</seg>
          <seg type="verse" n="10">Людини єретика, по першім та другім наставленні, відрікайся,</seg>
          <seg type="verse" n="11">знавши, що зіпсувся такий та грішить, і він сам себе засудив.</seg>
          <seg type="verse" n="12">Як пришлю я до тебе Артема або Тихика, поквапся прибути до мене в Нікополь, бо думаю там перезимувати.</seg>
          <seg type="verse" n="13">Законника Зину та Аполлоса вишли квапливо вперед, щоб для них не забракло нічого.</seg>
          <seg type="verse" n="14">Нехай же навчаються й наші дбати про добрі діла при конечних потребах, щоб безплодні вони не були.</seg>
          <seg type="verse" n="15">Вітають тебе всі, хто зо мною. Вітай тих, хто любить нас у вірі. Благодать з вами всіма! Амінь.</seg>
        </div>
      </div>
    </body>
  </text>
</cesDoc>
