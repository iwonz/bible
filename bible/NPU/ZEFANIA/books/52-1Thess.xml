<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="52" bname="1 До Солунян">
    <CHAPTER cnumber="1">
      <VERS vnumber="1">Павло й Силуан та Тимофій до Церкви Солунської в Бозі Отці й Господі Ісусі Христі: благодать вам і мир!</VERS>
      <VERS vnumber="2">Ми дякуємо Богові завжди за всіх вас, згадуючи вас у наших молитвах.</VERS>
      <VERS vnumber="3">Ми згадуємо безперестанку про ваше діло віри, і про працю любови, і про терпіння надії на Господа нашого Ісуса Христа, перед Богом і Отцем нашим,</VERS>
      <VERS vnumber="4">знаючи, Богом улюблені браття, про ваше обрання.</VERS>
      <VERS vnumber="5">Бо наша Євангелія не була для вас тільки у слові, а й у силі, і в Дусі Святім, і з великим упевненням, як знаєте ви, які ми були поміж вами для вас.</VERS>
      <VERS vnumber="6">І ви стали наслідувачі нам і Господеві, слово прийнявши в великому утискові з радістю Духа Святого,</VERS>
      <VERS vnumber="7">так що ви стали взірцем для всіх віруючих у Македонії та в Ахаї.</VERS>
      <VERS vnumber="8">Бо пронеслося Слово Господнє від вас не тільки в Македонії та в Ахаї, а й до кожного міста прийшла ваша віра в Бога, так що вам непотрібно казати чогось.</VERS>
      <VERS vnumber="9">Вони бо звіщають про нас, який був прихід наш до вас, і як ви навернулись до Бога від ідолів, щоб служити живому й правдивому Богові,</VERS>
      <VERS vnumber="10">і з неба очікувати Сина Його, що Його воскресив Він із мертвих, Ісуса, що визволює нас від майбутнього гніву.</VERS>
    </CHAPTER>
    <CHAPTER cnumber="2">
      <VERS vnumber="1">Самі бо ви знаєте, браття, прихід наш до вас, що не марний він був.</VERS>
      <VERS vnumber="2">Та хоч ми натерпілися перед тим, і дізнали зневаги в Филипах, як знаєте, проте ми відважилися в нашім Бозі звіщати вам Божу Євангелію з великою боротьбою.</VERS>
      <VERS vnumber="3">Бо покликання наше було не з обмани, ані з нечистости, ані від лукавства,</VERS>
      <VERS vnumber="4">але, як Бог визнав нас гідними, щоб нам доручити Євангелію, ми говоримо так, не людям догоджуючи, але Богові, що випробовує наші серця.</VERS>
      <VERS vnumber="5">Ми слова підлесливого не вживали ніколи, як знаєте, і не винні в зажерливості. Бог свідок тому!</VERS>
      <VERS vnumber="6">Не шукаємо ми слави в людей, ані в вас, ані в інших.</VERS>
      <VERS vnumber="7">Хоч могли ми потужними бути, як Христові апостоли, але ми серед вас були тихі, немов годувальниця та, яка доглядає дітей своїх.</VERS>
      <VERS vnumber="8">Так бувши ласкаві до вас, хотіли ми вам передати не тільки Божу Євангелію, але й душі свої, бо були ви улюблені нам.</VERS>
      <VERS vnumber="9">Бо ви пам'ятаєте, браття, наше струднення й утому: день і ніч ми робили, щоб жадного з вас не обтяжити, і проповідували вам Божу Євангелію.</VERS>
      <VERS vnumber="10">Ви свідки та Бог, як свято, і праведно, і бездоганно поводилися ми між вами, віруючими!</VERS>
      <VERS vnumber="11">Бож знаєте ви, як кожного з вас, немов батько дітей своїх власних,</VERS>
      <VERS vnumber="12">просили ми вас, і намовлювали та показували, щоб ви гідно поводилися перед Богом, що покликав вас у Своє Царство та в славу.</VERS>
      <VERS vnumber="13">Тому то й ми дякуємо Богові безперестанку, що, прийнявши почуте від нас Слово Боже, прийняли ви не як слово людське, але як правдиво то є Слово Боже, що й діє в вас, віруючих.</VERS>
      <VERS vnumber="14">Бо стали ви, браття, наслідувачами Церквам Божим, що в Юдеї в Христі Ісусі, бо те саме і ви були витерпіли від своїх земляків, як і ті від юдеїв,</VERS>
      <VERS vnumber="15">що вбили вони й Господа Ісуса, і пророків Його, і вигнали нас, і Богові не догоджають, і супротивні всім людям.</VERS>
      <VERS vnumber="16">Вони забороняють нам говорити поганам, щоб спаслися, щоб тим доповняти їм завжди провини свої. Але Божий гнів їх спіткає вкінці!</VERS>
      <VERS vnumber="17">А ми, браття, на короткий часок розлучившися з вами лицем, а не серцем, тим із більшим бажанням силкувались побачити ваше лице.</VERS>
      <VERS vnumber="18">Тим то до вас ми хотіли прийти, я, Павло, раз і двічі, але сатана перешкодив був нам.</VERS>
      <VERS vnumber="19">Бо хто нам надія, чи радість, чи вінок похвали? Хіба ж то й не ви перед Господом нашим Ісусом в Його приході?</VERS>
      <VERS vnumber="20">Бо ви наша слава та радість!</VERS>
    </CHAPTER>
    <CHAPTER cnumber="3">
      <VERS vnumber="1">Тому то, не стерпівши більше, ми схотіли зостатися в Атенах самі,</VERS>
      <VERS vnumber="2">і послали Тимофія, нашого брата й служителя Божого в Христовій Євангелії, щоб упевнити вас та потішити в вашій вірі,</VERS>
      <VERS vnumber="3">щоб ані один не хитався в цім горі. Самі бо ви знаєте, що на те нас призначено.</VERS>
      <VERS vnumber="4">Бо коли ми були в вас, то казали вам наперед, що маємо страждати, як і сталось, і знаєте ви.</VERS>
      <VERS vnumber="5">Тому й я, не стерпівши більше, послав довідатись про вашу віру, щоб часом спокусник вас не спокусив, і труд наш не стався б даремний.</VERS>
      <VERS vnumber="6">А тепер, як вернувся від вас Тимофій і приніс нам радісну звістку про віру та вашу любов, і що завжди ви маєте добру пам'ять про нас, і бажаєте бачити нас, як і ми вас,</VERS>
      <VERS vnumber="7">через те ми потішились, браття, за вас, у всякому горі та в нашій нужді, ради вашої віри.</VERS>
      <VERS vnumber="8">Бо тепер ми живемо, якщо в Господі ви стоїте!</VERS>
      <VERS vnumber="9">Яку бо подяку ми можемо Богові дати за вас, за всю радість, що нею ми тішимося ради вас перед нашим Богом?</VERS>
      <VERS vnumber="10">Ми вдень та вночі ревно молимося, щоб побачити ваше лице та доповнити те, чого не вистачає вашій вірі.</VERS>
      <VERS vnumber="11">Сам же Бог і Отець наш, і Господь наш Ісус нехай вирівняє нашу дорогу до вас!</VERS>
      <VERS vnumber="12">А в вас хай примножить Господь, і нехай збагатить вашу любов один до одного, і до всіх, як і наша є до вас!</VERS>
      <VERS vnumber="13">Нехай Він зміцнить серця ваші невинними в святості перед Богом і нашим Отцем, при приході Господа нашого Ісуса з усіма святими Його!</VERS>
    </CHAPTER>
    <CHAPTER cnumber="4">
      <VERS vnumber="1">А далі, браття, просимо вас та благаємо в Господі Ісусі, щоб, як прийняли ви від нас, як належить поводитись вам та догоджувати Богові, як ви й поводитеся, щоб у тому ще більше зростали!</VERS>
      <VERS vnumber="2">Бо ви знаєте, які вам накази дали ми Господом Ісусом.</VERS>
      <VERS vnumber="3">Бо це воля Божа, освячення ваше: щоб ви береглись від розпусти,</VERS>
      <VERS vnumber="4">щоб кожен із вас умів тримати начиння своє в святості й честі,</VERS>
      <VERS vnumber="5">а не в пристрасній похоті, як і погани, що Бога не знають.</VERS>
      <VERS vnumber="6">Щоб ніхто не кривдив і не визискував брата свого в якійбудь справі, бо месник Господь за все це, як і перше казали ми вам та засвідчили.</VERS>
      <VERS vnumber="7">Бо покликав нас Бог не на нечистість, але на освячення.</VERS>
      <VERS vnumber="8">Отож, хто оце відкидає, зневажає не людину, а Бога, що нам також дав Свого Духа Святого.</VERS>
      <VERS vnumber="9">А про братолюбство немає потреби писати до вас, бо самі ви від Бога навчені любити один одного,</VERS>
      <VERS vnumber="10">бо чините те всім братам у всій Македонії. Благаємо ж, браття, ми вас, щоб у цьому ще більш ви зростали,</VERS>
      <VERS vnumber="11">і пильно дбали жити спокійно, займатися своїми справами та заробляти своїми руками, як ми вам наказували,</VERS>
      <VERS vnumber="12">щоб ви перед чужими пристойно поводилися, і щоб ні від кого не залежали!</VERS>
      <VERS vnumber="13">Не хочу ж я, браття, щоб не відали ви про покійних, щоб ви не сумували, як і інші, що надії не мають.</VERS>
      <VERS vnumber="14">Коли бо ми віруємо, що Ісус був умер і воскрес, так і покійних через Ісуса приведе Бог із Ним.</VERS>
      <VERS vnumber="15">Бо це ми вам кажемо словом Господнім, що ми, хто живе, хто полишений до приходу Господнього, ми не попередимо покійних.</VERS>
      <VERS vnumber="16">Сам бо Господь із наказом, при голосі Архангола та при Божій сурмі зійде з неба, і перше воскреснуть умерлі в Христі,</VERS>
      <VERS vnumber="17">потім ми, що живемо й зостались, будемо схоплені разом із ними на хмарах на зустріч Господню на повітрі, і так завсіди будемо з Господом.</VERS>
      <VERS vnumber="18">Отож, потішайте один одного цими словами!</VERS>
    </CHAPTER>
    <CHAPTER cnumber="5">
      <VERS vnumber="1">А про часи та про пори, брати, не потрібно писати до вас,</VERS>
      <VERS vnumber="2">бо самі ви докладно те знаєте, що прийде день Господній так, як злодій вночі.</VERS>
      <VERS vnumber="3">Бо коли говоритимуть: Мир і безпечність, тоді несподівано прийде загибіль на них, як мука тієї, що носить в утробі, і вони не втечуть!</VERS>
      <VERS vnumber="4">А ви, браття, не в темряві, щоб той день захопив вас, як злодій.</VERS>
      <VERS vnumber="5">Бо ви всі сини світла й сини дня. Не належимо ми ночі, ні темряві.</VERS>
      <VERS vnumber="6">Тож не будемо спати, як інші, а пильнуймо та будьмо тверезі!</VERS>
      <VERS vnumber="7">Ті бо, що сплять сплять уночі, а ті, що напиваються вночі напиваються.</VERS>
      <VERS vnumber="8">А ми, що належимо дневі, будьмо тверезі, зодягнувшися в броню віри й любови, та в шолом надії спасіння,</VERS>
      <VERS vnumber="9">бо Бог нас не призначив на гнів, але щоб спасіння одержали Господом нашим Ісусом Христом,</VERS>
      <VERS vnumber="10">що помер був за нас, щоб, чи пильнуємо ми чи спимо, укупі з Ним ми жили.</VERS>
      <VERS vnumber="11">Утішайте тому один одного, і збудовуйте один одного, як і чините ви!</VERS>
      <VERS vnumber="12">Благаємо ж, браття, ми вас, шануйте тих, що працюють між вами, і в вас старшинують у Господі, і навчають вас вони,</VERS>
      <VERS vnumber="13">і в великій любові їх майте за їхню працю. Між собою заховуйте мир!</VERS>
      <VERS vnumber="14">Благаємо ж, браття, ми вас: напоумляйте непорядних, потішайте малодушних, підтримуйте слабих, усім довготерпіть!</VERS>
      <VERS vnumber="15">Глядіть, щоб ніхто нікому не віддавав злом за зло, але завжди дбайте про добро один для одного й для всіх!</VERS>
      <VERS vnumber="16">Завжди радійте!</VERS>
      <VERS vnumber="17">Безперестанку моліться!</VERS>
      <VERS vnumber="18">Подяку складайте за все, бо така Божа воля про вас у Христі Ісусі.</VERS>
      <VERS vnumber="19">Духа не вгашайте!</VERS>
      <VERS vnumber="20">Не гордуйте пророцтвами!</VERS>
      <VERS vnumber="21">Усе досліджуючи, тримайтеся доброго!</VERS>
      <VERS vnumber="22">Стережіться лихого в усякому вигляді!</VERS>
      <VERS vnumber="23">А Сам Бог миру нехай освятить вас цілком досконало, а непорушений дух ваш, і душа, і тіло нехай непорочно збережені будуть на прихід Господа нашого Ісуса Христа!</VERS>
      <VERS vnumber="24">Вірний Той, Хто вас кличе, Він і вчинить оте!</VERS>
      <VERS vnumber="25">Браття, моліться за нас!</VERS>
      <VERS vnumber="26">Привітайте всю браттю святим поцілунком!</VERS>
      <VERS vnumber="27">Заклинаю вас Господом, цього листа прочитати перед усіма братами!</VERS>
      <VERS vnumber="28">Благодать Господа нашого Ісуса Христа нехай буде з вами. Амінь!</VERS>
    </CHAPTER>
  </BIBLEBOOK>
</XMLBIBLE>
