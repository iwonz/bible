<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="37" bname="Огій">
    <CHAPTER cnumber="1">
      <VERS vnumber="1">Другого року царя Дарія, шостого місяця, першого дня місяця, було Господнє слово через пророка Огія до Зоровавеля, Шеалтіїлового сина, Юдиного намісника, та до Ісуса, Єгосадакового сина, великого священика, кажучи:</VERS>
      <VERS vnumber="2">Так говорить Господь Саваот, промовляючи: Народ цей говорить: Не прийшов тепер час дому Господнього, щоб бути збудованим!</VERS>
      <VERS vnumber="3">І було Господнє слово через пророка Огія, говорячи:</VERS>
      <VERS vnumber="4">Чи час вам сидіти по ваших домах, покритих кафлями, хоч дім цей збурений?</VERS>
      <VERS vnumber="5">А тепер отак промовляє Господь Саваот: Зверніть ваше серце до ваших доріг!</VERS>
      <VERS vnumber="6">Багато ви сієте, та збираєте мало, їсте, та не насичуєтеся, п'єте та не напиваєтеся, зодягаєтеся та не тепло вам, а той, хто заробляє, заробляє для дірявого гаманця.</VERS>
      <VERS vnumber="7">Так говорить Господь Саваот: Зверніть ваше серце до ваших доріг!</VERS>
      <VERS vnumber="8">Виходьте на гору, і спроваджуйте дерево, і храм цей будуйте, і в ньому знайду Я вподобу, та буду шанований, каже Господь.</VERS>
      <VERS vnumber="9">Звертаєтесь до численного, та виходить ось мало, і що приносите в дім, то розвіюю те. Защо? питає Господь Саваот. За храм Мій, що збурений він, а ви кожен женете до дому свого.</VERS>
      <VERS vnumber="10">Тому то над вами затрималось небо давати росу, а земля урожай свій задержала.</VERS>
      <VERS vnumber="11">І Я кликав посуху на Край, і на гори, і на збіжжя, і на сік виноградний, і на молоду оливку, і на те, що земля видає, і на людину, і на худобу, і на всю працю рук.</VERS>
      <VERS vnumber="12">І Зоровавель, син Шалтіелів, та Ісус, син Єгосадака, великого священика, та вся решта народу послухалися голосу Господа, Бога свого, і слів пророка Огія, як послав його Господь, їхній Бог. І боявся народ лиця Господнього.</VERS>
      <VERS vnumber="13">І сказав Огій, посол Господній, від Господа посланий до народу, говорячи: Я з вами, говорить Господь!</VERS>
      <VERS vnumber="14">І збудив Господь духа Зоровавеля, сина Шалтіїлового, намісника Юдиного, і духа Ісуса, сина Єгосадака, великого священика, і духа всієї решти народу, і вони поприходили, і зробили роботу в домі Господа Саваота, їхнього Бога,</VERS>
      <VERS vnumber="15">двадцятого й четвертого дня шостого місяця, другого року царя Дарія.</VERS>
    </CHAPTER>
    <CHAPTER cnumber="2">
      <VERS vnumber="1">Сьомого місяця, двадцятого й першого дня місяця було слово Господнє через пророка Огія таке:</VERS>
      <VERS vnumber="2">Скажи но до Зоровавеля, сина Шалтіїлового, намісника Юдиного, і до Ісуса, сина Єгосадакового, великого священика, та до решти народу, говорячи.</VERS>
      <VERS vnumber="3">Хто серед вас позостався, що бачив цей дім у першій його славі? А яким ви бачите його тепер? Чи ж не є він супроти того, як ніщо в ваших очах?</VERS>
      <VERS vnumber="4">А тепер будь мужній, Зоровавелю, говорить Господь, і зміцнися, Ісусе, сину Єгосадаків, священику великий, і зміцнися, ввесь народе землі, говорить Господь, і робіть, бо Я з вами, говорить Господь Саваот.</VERS>
      <VERS vnumber="5">Слова, яким Я склав з вами заповіта, коли ви виходили з Єгипту, а дух Мій пробуває серед вас, не бійтеся!</VERS>
      <VERS vnumber="6">Бо так промовляє Господь Саваот: Ще раз, а станеться це незабаром, і Я затрясу небо та землю, і море та суходіл!</VERS>
      <VERS vnumber="7">І затрясу всіма народами, і прийдуть коштовності всіх народів, і наповню цей дім славою, говорить Господь Саваот.</VERS>
      <VERS vnumber="8">Моє срібло й Моє золото, говорить Господь Саваот.</VERS>
      <VERS vnumber="9">Більша буде слава цього останнього дому від першого, говорить Господь Саваот, і на цьому місці Я дам мир, говорить Господь Саваот.</VERS>
      <VERS vnumber="10">Двадцятого й четвертого дня, дев'ятого місяця, другого року Дарія було слово Господнє через пророка Огія таке:</VERS>
      <VERS vnumber="11">Так говорить Господь Саваот: Запитай но священиків про Закона, говорячи:</VERS>
      <VERS vnumber="12">Ось несе хтось освячене м'ясо в полі своєї одежі, і доторкнеться полою своєю до хліба, чи до потрави, чи до вина, чи до оливи, чи до якої поживи, чи стане те освяченим? І священики відповіли та й сказали: Ні!</VERS>
      <VERS vnumber="13">Тоді Огій сказав: Якщо б нечистий через мертвого доторкнувся до всього цього, чи стане воно нечистим? І відповіли священики та й сказали: Стане нечистим!</VERS>
      <VERS vnumber="14">І відповів Огій та й сказав: Отакий народ цей, і такий цей люд перед Моїм лицем, говорить Господь, і такий усякий чин їхніх рук, і що вони складають там, нечисте воно!</VERS>
      <VERS vnumber="15">А тепер зверніть но своє серце на час від цього дня й далі, ще поки не був покладений камінь до каменя в Господньому храмі.</VERS>
      <VERS vnumber="16">Відколи то було, що приходив бувало до копиці набирати двадцять мір, а було тільки десять, приходив до чавила набрати п'ятдесят мір, а було двадцять.</VERS>
      <VERS vnumber="17">Бив Я вас посухою й зеленячкою та градом, усі чини ваших рук, та не кликали ви до Мене, говорить Господь.</VERS>
      <VERS vnumber="18">Зверніть ваші серця на час від цього дня й далі, від дня двадцятого й четвертого, дев'ятого місяця, від того дня, коли був заснований Господній храм, зверніть ваше серце на це.</VERS>
      <VERS vnumber="19">Чи є ще насіння в коморі? Бо ще виноград, і фіґове дерево, і дерево гранатове, і дерево оливкове, ніщо не приносило плоду. Від цього дня Я поблагословлю їх.</VERS>
      <VERS vnumber="20">І було слово Господнє до Огія вдруге двадцятого й четвертого дня того ж місяця таке:</VERS>
      <VERS vnumber="21">Скажи Зоровавелю, намісникові Юдиному, говорячи: Я затрясу небо та землю,</VERS>
      <VERS vnumber="22">і поперевертаю трони царств, і повигублюю силу поганських царств, і поперевертаю колесниці та тих, хто їздить у них, і попадають коні та їхні верхівці, один мечем одного.</VERS>
      <VERS vnumber="23">Того дня, говорить Господь Саваот, візьму Я тебе, Зоровавелю, сину Шеалтіїлів, Мій рабе, говорить Господь, і покладу тебе, немов ту печатку, бо Я тебе вибрав, говорить Господь Саваот.</VERS>
    </CHAPTER>
  </BIBLEBOOK>
</XMLBIBLE>
