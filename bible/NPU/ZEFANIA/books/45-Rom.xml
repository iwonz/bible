<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="45" bname="До Римлян">
    <CHAPTER cnumber="1">
      <VERS vnumber="1">Павло, раб Ісуса Христа, покликаний апостол, вибраний для звіщання Євангелії Божої,</VERS>
      <VERS vnumber="2">яке Він перед тим приобіцяв через Своїх пророків у святих Писаннях,</VERS>
      <VERS vnumber="3">про Сина Свого, що тілом був із насіння Давидового,</VERS>
      <VERS vnumber="4">і об'явився Сином Божим у силі, за духом святости, через воскресення з мертвих, про Ісуса Христа, Господа нашого,</VERS>
      <VERS vnumber="5">що через Нього прийняли ми благодать і апостольство на послух віри через Ім'я Його між усіма народами,</VERS>
      <VERS vnumber="6">між якими й ви, покликані Ісуса Христа,</VERS>
      <VERS vnumber="7">усім, хто знаходиться в Римі, улюбленим Божим, вибраним святим, благодать вам та мир від Бога, Отця нашого, і Господа Ісуса Христа!</VERS>
      <VERS vnumber="8">Отже, насамперед дякую Богові моєму через Ісуса Христа за всіх вас, що віра ваша звіщається по всьому світові.</VERS>
      <VERS vnumber="9">Бо свідок мені Бог, Якому служу духом своїм у звіщанні Євангелії Його Сина, що я безперестанно згадую про вас,</VERS>
      <VERS vnumber="10">і в молитвах своїх завжди молюся, щоб воля Божа щасливо попровадила мене коли прийти до вас.</VERS>
      <VERS vnumber="11">Бо прагну вас бачити, щоб подати вам якого дара духовного для зміцнення вас,</VERS>
      <VERS vnumber="12">цебто потішитись разом між вами спільною вірою і вашою, і моєю.</VERS>
      <VERS vnumber="13">Не хочу ж, щоб ви не знали, браття, що багато разів мав я замір прийти до вас, але мені перешкоджувано аж досі, щоб мати який плід і в вас, як і в інших народів.</VERS>
      <VERS vnumber="14">А гелленам і чужоземцям, розумним і немудрим я боржник.</VERS>
      <VERS vnumber="15">Отже, щодо мене, я готовий і вам, хто знаходиться в Римі, звіщати Євангелію.</VERS>
      <VERS vnumber="16">Бо я не соромлюсь Євангелії, бож вона сила Божа на спасіння кожному, хто вірує, перше ж юдеєві, а потім гелленові.</VERS>
      <VERS vnumber="17">Правда бо Божа з'являється в ній з віри в віру, як написано: А праведний житиме вірою.</VERS>
      <VERS vnumber="18">Бо гнів Божий з'являється з неба на всяку безбожність і неправду людей, що правду гамують неправдою,</VERS>
      <VERS vnumber="19">тому, що те, що можна знати про Бога, явне для них, бо їм Бог об'явив.</VERS>
      <VERS vnumber="20">Бо Його невидиме від створення світу, власне Його вічна сила й Божество, думанням про твори стає видиме. Так що нема їм виправдання,</VERS>
      <VERS vnumber="21">бо, пізнавши Бога, не прославляли Його, як Бога, і не дякували, але знікчемніли своїми думками, і запаморочилось нерозумне їхнє серце.</VERS>
      <VERS vnumber="22">Називаючи себе мудрими, вони потуманіли,</VERS>
      <VERS vnumber="23">і славу нетлінного Бога змінили на подобу образа тлінної людини, і птахів, і чотириногих, і гадів.</VERS>
      <VERS vnumber="24">Тому то й видав їх Бог у пожадливостях їхніх сердець на нечистість, щоб вони самі знеславляли тіла свої.</VERS>
      <VERS vnumber="25">Вони Божу правду замінили на неправду, і честь віддавали, і служили створінню більш, як Творцеві, що благословенний навіки, амінь.</VERS>
      <VERS vnumber="26">Через це Бог їх видав на пожадливість ганебну, бо їхні жінки замінили природне єднання на протиприродне.</VERS>
      <VERS vnumber="27">Так само й чоловіки, позоставивши природне єднання з жіночою статтю, розпалилися своєю пожадливістю один до одного, і чоловіки з чоловіками сором чинили. І вони прийняли в собі відплату, відповідну їхньому блудові.</VERS>
      <VERS vnumber="28">А що вони не вважали за потрібне мати Бога в пізнанні, видав їх Бог на розум перевернений, щоб чинили непристойне.</VERS>
      <VERS vnumber="29">Вони повні всякої неправди, лукавства, зажерливости, злоби, повні заздрости, убивства, суперечки, омани, лихих звичаїв,</VERS>
      <VERS vnumber="30">обмовники, наклепники, богоненавидники, напасники, чваньки, пишні, винахідники зла, неслухняні батькам,</VERS>
      <VERS vnumber="31">нерозумні, зрадники, нелюбовні, немилостиві.</VERS>
      <VERS vnumber="32">Вони знають присуд Божий, що ті, хто чинить таке, варті смерти, а проте не тільки самі чинять, але й хвалять тих, хто робить таке.</VERS>
    </CHAPTER>
    <CHAPTER cnumber="2">
      <VERS vnumber="1">Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</VERS>
      <VERS vnumber="2">А ми знаємо, що суд Божий поправді на тих, хто чинить таке.</VERS>
      <VERS vnumber="3">Чи ти думаєш, чоловіче, судячи тих, хто чинить таке, а сам робиш таке саме, що ти втечеш від суду Божого?</VERS>
      <VERS vnumber="4">Або погорджуєш багатством Його добрости, лагідности та довготерпіння, не знаючи, що Божа добрість провадить тебе до покаяння?</VERS>
      <VERS vnumber="5">Та через жорстокість свою й нерозкаяність серця збираєш собі гнів на день гніву та об'явлення справедливого суду Бога,</VERS>
      <VERS vnumber="6">що кожному віддасть за його вчинками:</VERS>
      <VERS vnumber="7">тим, хто витривалістю в добрім ділі шукає слави, і чести, і нетління, життя вічне,</VERS>
      <VERS vnumber="8">а сварливим та тим, хто противиться правді, але кориться неправді, лютість та гнів.</VERS>
      <VERS vnumber="9">Недоля та утиск на всяку душу людини, хто чинить зле, юдея ж перше та геллена,</VERS>
      <VERS vnumber="10">а слава, і честь, і мир усякому, хто чинить добре, юдеєві ж перше та гелленові.</VERS>
      <VERS vnumber="11">Бо не дивиться Бог на обличчя!</VERS>
      <VERS vnumber="12">Котрі бо згрішили без Закону, без Закону й загинуть, а котрі згрішили в Законі, приймуть суд за Законом.</VERS>
      <VERS vnumber="13">Бо не слухачі Закону справедливі перед Богом, але виконавці Закону виправдані будуть.</VERS>
      <VERS vnumber="14">Бо коли погани, що не мають Закону, з природи чинять законне, вони, не мавши Закону, самі собі Закон,</VERS>
      <VERS vnumber="15">що виявляють діло Закону, написане в серцях своїх, як свідчить їм сумління та їхні думки, що то осуджують, то виправдують одна одну,</VERS>
      <VERS vnumber="16">дня, коли Бог, згідно з моїм благовістям, буде судити таємні речі людей через Ісуса Христа.</VERS>
      <VERS vnumber="17">Ось ти звешся юдеєм, і спираєшся на Закона, і хвалишся Богом,</VERS>
      <VERS vnumber="18">і знаєш волю Його, і розумієш, що краще, навчившись із Закону,</VERS>
      <VERS vnumber="19">і маєш певність, що ти провідник для сліпих, світло для тих, хто знаходиться в темряві,</VERS>
      <VERS vnumber="20">виховник нерозумним, учитель дітям, що ти маєш зразок знання й правди в Законі.</VERS>
      <VERS vnumber="21">Отож, ти, що іншого навчаєш, себе самого не вчиш! Проповідуєш не красти, а сам крадеш!</VERS>
      <VERS vnumber="22">Наказуючи не чинити перелюбу, чиниш перелюб! Гидуючи ідолами, чиниш святокрадство!</VERS>
      <VERS vnumber="23">Ти, що хвалишся Законом, зневажаєш Бога переступом Закону!</VERS>
      <VERS vnumber="24">Бо через вас зневажається Боже Ймення в поган, як написано.</VERS>
      <VERS vnumber="25">Обрізання корисне, коли виконуєш Закона; а коли ти переступник Закону, то обрізання твоє стало необрізанням.</VERS>
      <VERS vnumber="26">Отож, коли необрізаний зберігає постанови Закону, то чи не порахується його необрізання за обрізання?</VERS>
      <VERS vnumber="27">І необрізаний з природи, виконуючи Закона, чи не осудить тебе, переступника Закону з Писанням і обрізанням?</VERS>
      <VERS vnumber="28">Бо не той юдей, що є ним назовні, і не то обрізання, що назовні на тілі,</VERS>
      <VERS vnumber="29">але той, що є юдей потаємно, духово, і обрізання серця духом, а не за буквою; і йому похвала не від людей, а від Бога.</VERS>
    </CHAPTER>
    <CHAPTER cnumber="3">
      <VERS vnumber="1">Отож, що має більшого юдей, або яка користь від обрізання?</VERS>
      <VERS vnumber="2">Багато, на всякий спосіб, а насамперед, що їм довірені були Слова Божі.</VERS>
      <VERS vnumber="3">Бо що ж, що не вірували деякі? Чи ж їхнє недовірство знищить вірність Божу?</VERS>
      <VERS vnumber="4">Зовсім ні! Бож Бог правдивий, а кожна людина неправдива, як написано: Щоб був Ти виправданий у словах Своїх, і переміг, коли будеш судитися.</VERS>
      <VERS vnumber="5">А коли наша неправда виставляє правду Божу, то що скажемо? Чи ж Бог несправедливий, коли гнів виявляє? Говорю по-людському.</VERS>
      <VERS vnumber="6">Зовсім ні! Бож як Бог судитиме світ?</VERS>
      <VERS vnumber="7">Бо коли Божа правда через мою неправду збільшилась на славу Йому, пощо судити ще й мене, як грішника?</VERS>
      <VERS vnumber="8">І чи не так, як нас лають, і як деякі говорять, ніби ми кажемо: Робімо зле, щоб вийшло добре? Справедливий осуд на таких!</VERS>
      <VERS vnumber="9">То що ж? Маємо перевагу? Анітрохи! Бож ми перед тим довели, що юдеї й геллени усі під гріхом,</VERS>
      <VERS vnumber="10">як написано: Нема праведного ані одного;</VERS>
      <VERS vnumber="11">нема, хто розумів би; немає, хто Бога шукав би,</VERS>
      <VERS vnumber="12">усі повідступали, разом стали непотрібні, нема доброчинця, нема ні одного!</VERS>
      <VERS vnumber="13">Гріб відкритий їхнє горло, язиком своїм кажуть неправду, отрута зміїна на їхніх губах,</VERS>
      <VERS vnumber="14">уста їхні повні прокляття й гіркоти!</VERS>
      <VERS vnumber="15">Швидкі їхні ноги, щоб кров проливати,</VERS>
      <VERS vnumber="16">руїна та злидні на їхніх дорогах,</VERS>
      <VERS vnumber="17">а дороги миру вони не пізнали!</VERS>
      <VERS vnumber="18">Нема страху Божого перед очима їхніми...</VERS>
      <VERS vnumber="19">А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</VERS>
      <VERS vnumber="20">Бо жадне тіло ділами Закону не виправдається перед Ним, Законом бо гріх пізнається.</VERS>
      <VERS vnumber="21">А тепер, без Закону, правда Божа з'явилась, про яку свідчать Закон і Пророки.</VERS>
      <VERS vnumber="22">А Божа правда через віру в Ісуса Христа в усіх і на всіх, хто вірує, бо різниці немає,</VERS>
      <VERS vnumber="23">бо всі згрішили, і позбавлені Божої слави,</VERS>
      <VERS vnumber="24">але дарма виправдуються Його благодаттю, через відкуплення, що в Ісусі Христі,</VERS>
      <VERS vnumber="25">що Його Бог дав у жертву примирення в крові Його через віру, щоб виявити Свою правду через відпущення давніше вчинених гріхів,</VERS>
      <VERS vnumber="26">за довготерпіння Божого, щоб виявити Свою правду за теперішнього часу, щоб бути Йому праведним, і виправдувати того, хто вірує в Ісуса.</VERS>
      <VERS vnumber="27">Тож де похвальба? Виключена. Яким законом? Законом діл? Ні, але законом віри.</VERS>
      <VERS vnumber="28">Отож, ми визнаємо, що людина виправдується вірою, без діл Закону.</VERS>
      <VERS vnumber="29">Хіба ж Бог тільки для юдеїв, а не й для поган? Так, і для поган,</VERS>
      <VERS vnumber="30">бо є один тільки Бог, що виправдає обрізання з віри й необрізання через віру.</VERS>
      <VERS vnumber="31">Тож чи не нищимо ми Закона вірою? Зовсім ні, але зміцнюємо Закона.</VERS>
    </CHAPTER>
    <CHAPTER cnumber="4">
      <VERS vnumber="1">Що ж, скажемо, знайшов Авраам, наш отець за тілом?</VERS>
      <VERS vnumber="2">Бо коли Авраам виправдався ділами, то він має похвалу, та не в Бога.</VERS>
      <VERS vnumber="3">Що бо Писання говорить? Увірував Авраам Богові, і це йому залічено в праведність.</VERS>
      <VERS vnumber="4">А заплата виконавцеві не рахується з милости, але з обов'язку.</VERS>
      <VERS vnumber="5">А тому, хто не виконує, але вірує в Того, Хто виправдує нечестивого, віра його порахується в праведність.</VERS>
      <VERS vnumber="6">Як і Давид називає блаженною людину, якій рахує Бог праведність без діл:</VERS>
      <VERS vnumber="7">Блаженні, кому прощені беззаконня, і кому прикриті гріхи.</VERS>
      <VERS vnumber="8">Блаженна людина, якій Господь не порахує гріха!</VERS>
      <VERS vnumber="9">Чи ж це блаженство з обрізання чи з необрізання? Бо говоримо, що віра залічена Авраамові в праведність.</VERS>
      <VERS vnumber="10">Як же залічена? Як був в обрізанні, чи в необрізанні? Не в обрізанні, але в необрізанні!</VERS>
      <VERS vnumber="11">І прийняв він ознаку обрізання, печать праведности через віру, що її в необрізанні мав, щоб йому бути отцем усіх віруючих, хоч були необрізані, щоб і їм залічено праведність,</VERS>
      <VERS vnumber="12">і отцем обрізаних, не тільки тих, хто з обрізання, але й тих, хто ходить по слідах віри, що її в необрізанні мав наш отець Авраам.</VERS>
      <VERS vnumber="13">Бо обітницю Авраамові чи його насінню, що бути йому спадкоємцем світу, дано не Законом, але праведністю віри.</VERS>
      <VERS vnumber="14">Бо коли спадкоємці ті, хто з Закону, то спорожніла віра й знівечилась обітниця.</VERS>
      <VERS vnumber="15">Бо Закон чинить гнів; де ж немає Закону, немає й переступу.</VERS>
      <VERS vnumber="16">Через це з віри, щоб було з милости, щоб обітниця певна була всім нащадкам, не тільки тому, хто з Закону, але й тому, хто з віри Авраама, що отець усім нам,</VERS>
      <VERS vnumber="17">як написано: Отцем багатьох народів Я поставив тебе, перед Богом, Якому він вірив, Який оживляє мертвих і кличе неіснуюче, як існуюче.</VERS>
      <VERS vnumber="18">Він проти надії увірував у надії, що стане батьком багатьох народів, за сказаним: Таке численне буде насіння твоє!</VERS>
      <VERS vnumber="19">І не знеміг він у вірі, і не вважав свого тіла за вже омертвіле, бувши майже сторічним, ні утроби Сариної за змертвілу,</VERS>
      <VERS vnumber="20">і не мав сумніву в обітницю Божу через недовірство, але зміцнився в вірі, і віддав славу Богові,</VERS>
      <VERS vnumber="21">і був зовсім певний, що Він має силу й виконати те, що обіцяв.</VERS>
      <VERS vnumber="22">Тому й залічено це йому в праведність.</VERS>
      <VERS vnumber="23">Та не написано за нього одного, що залічено йому,</VERS>
      <VERS vnumber="24">а за нас, залічиться й нам, що віруємо в Того, Хто воскресив із мертвих Ісуса, Господа нашого,</VERS>
      <VERS vnumber="25">що був виданий за наші гріхи, і воскрес для виправдання нашого.</VERS>
    </CHAPTER>
    <CHAPTER cnumber="5">
      <VERS vnumber="1">Отож, виправдавшись вірою, майте мир із Богом через Господа нашого Ісуса Христа,</VERS>
      <VERS vnumber="2">через Якого ми вірою одержали доступ до тієї благодаті, що в ній стоїмо, і хвалимось надією слави Божої.</VERS>
      <VERS vnumber="3">І не тільки нею, але й хвалимося в утисках, знаючи, що утиски приносять терпеливість,</VERS>
      <VERS vnumber="4">а терпеливість досвід, а досвід надію,</VERS>
      <VERS vnumber="5">а надія не засоромить, бо любов Божа вилилася в наші серця Святим Духом, даним нам.</VERS>
      <VERS vnumber="6">Бо Христос, коли ми були ще недужі, своєї пори помер за нечестивих.</VERS>
      <VERS vnumber="7">Бо навряд чи помре хто за праведника, ще бо за доброго може хто й відважиться вмерти.</VERS>
      <VERS vnumber="8">А Бог доводить Свою любов до нас тим, що Христос умер за нас, коли ми були ще грішниками.</VERS>
      <VERS vnumber="9">Тож тим більше спасемося Ним від гніву тепер, коли кров'ю Його ми виправдані.</VERS>
      <VERS vnumber="10">Бо коли ми, бувши ворогами, примирилися з Богом через смерть Сина Його, то тим більше, примирившися, спасемося життям Його.</VERS>
      <VERS vnumber="11">І не тільки це, але й хвалимося в Бозі через Господа нашого Ісуса Христа, що через Нього одержали ми тепер примирення.</VERS>
      <VERS vnumber="12">Тому то, як через одного чоловіка ввійшов до світу гріх, а гріхом смерть, так прийшла й смерть у всіх людей через те, що всі згрішили.</VERS>
      <VERS vnumber="13">Гріх бо був у світі й до Закону, але гріх не ставиться в провину, коли немає Закону.</VERS>
      <VERS vnumber="14">Та смерть панувала від Адама аж до Мойсея і над тими, хто не згрішив, подібно переступу Адама, який є образ майбутнього.</VERS>
      <VERS vnumber="15">Але не такий дар благодаті, як переступ. Бо коли за переступ одного померло багато, то тим більш благодать Божа й дар через благодать однієї Людини, Ісуса Христа, щедро спливли на багатьох.</VERS>
      <VERS vnumber="16">І дар не такий, як те, що сталось від одного, що згрішив; бо суд за один прогріх на осуд, а дар благодаті на виправдання від багатьох прогріхів.</VERS>
      <VERS vnumber="17">Бо коли за переступ одного смерть панувала через одного, то тим більше ті, хто приймає рясноту благодаті й дар праведности, запанують у житті через одного Ісуса Христа.</VERS>
      <VERS vnumber="18">Ось тому, як через переступ одного на всіх людей прийшов осуд, так і через праведність Одного прийшло виправдання для життя на всіх людей.</VERS>
      <VERS vnumber="19">Бо як через непослух одного чоловіка багато-хто стали грішними, так і через послух Одного багато-хто стануть праведними.</VERS>
      <VERS vnumber="20">Закон же прийшов, щоб збільшився переступ. А де збільшився гріх, там зарясніла благодать,</VERS>
      <VERS vnumber="21">щоб, як гріх панував через смерть, так само й благодать запанувала через праведність для життя вічного Ісусом Христом, Господом нашим.</VERS>
    </CHAPTER>
    <CHAPTER cnumber="6">
      <VERS vnumber="1">Що ж скажемо? Позостанемся в гріху, щоб благодать примножилась? Зовсім ні!</VERS>
      <VERS vnumber="2">Ми, що вмерли для гріха, як ще будемо жити в нім?</VERS>
      <VERS vnumber="3">Чи ви не знаєте, що ми всі, хто христився у Христа Ісуса, у смерть Його христилися?</VERS>
      <VERS vnumber="4">Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</VERS>
      <VERS vnumber="5">Бо коли ми з'єдналися подобою смерти Його, то з'єднаємось і подобою воскресення,</VERS>
      <VERS vnumber="6">знаючи те, що наш давній чоловік розп'ятий із Ним, щоб знищилось тіло гріховне, щоб не бути нам більше рабами гріха,</VERS>
      <VERS vnumber="7">бо хто вмер, той звільнивсь від гріха!</VERS>
      <VERS vnumber="8">А коли ми померли з Христом, то віруємо, що й жити з Ним будемо,</VERS>
      <VERS vnumber="9">знаючи, що Христос, воскреснувши з мертвих, уже більш не вмирає, смерть над Ним не панує вже більше!</VERS>
      <VERS vnumber="10">Бо що вмер Він, то один раз умер для гріха, а що живе, то для Бога живе.</VERS>
      <VERS vnumber="11">Так само ж і ви вважайте себе за мертвих для гріха й за живих для Бога в Христі Ісусі, Господі нашім.</VERS>
      <VERS vnumber="12">Тож нехай не панує гріх у смертельному вашому тілі, щоб вам слухатись його пожадливостей,</VERS>
      <VERS vnumber="13">і не віддавайте членів своїх гріхові за знаряддя неправедности, але віддавайте себе Богові, як ожилих із мертвих, а члени ваші Богові за знаряддя праведности.</VERS>
      <VERS vnumber="14">Бо хай гріх не панує над вами, ви бо не під Законом, а під благодаттю.</VERS>
      <VERS vnumber="15">Що ж? Чи будемо грішити, бо ми не під Законом, а під благодаттю? Зовсім ні!</VERS>
      <VERS vnumber="16">Хіба ви не знаєте, що кому віддаєте себе за рабів на послух, то ви й раби того, кого слухаєтесь, або гріха на смерть, або послуху на праведність?</VERS>
      <VERS vnumber="17">Тож дяка Богові, що ви, бувши рабами гріха, від серця послухались того роду науки, якому ви себе віддали.</VERS>
      <VERS vnumber="18">А звільнившися від гріха, стали рабами праведности.</VERS>
      <VERS vnumber="19">Говорю я по-людському, через неміч вашого тіла. Бо як ви віддавали були члени ваші за рабів нечистості й беззаконню на беззаконня, так тепер віддайте члени ваші за рабів праведности на освячення.</VERS>
      <VERS vnumber="20">Бо коли були ви рабами гріха, то були вільні від праведности.</VERS>
      <VERS vnumber="21">Який же плід ви мали тоді? Такі речі, що ними соромитесь тепер, бо кінець їх то смерть.</VERS>
      <VERS vnumber="22">А тепер, звільнившися від гріха й ставши рабами Богові, маєте плід ваш на освячення, а кінець життя вічне.</VERS>
      <VERS vnumber="23">Бо заплата за гріх смерть, а дар Божий вічне життя в Христі Ісусі, Господі нашім!</VERS>
    </CHAPTER>
    <CHAPTER cnumber="7">
      <VERS vnumber="1">Чи ви не знаєте, браття, бо говорю тим, хто знає Закона, що Закон панує над людиною, поки вона живе?</VERS>
      <VERS vnumber="2">Бо заміжня жінка, поки живе чоловік, прив'язана до нього Законом; а коли помре чоловік, вона звільняється від закону чоловіка.</VERS>
      <VERS vnumber="3">Тому то, поки живе чоловік, вона буде вважатися перелюбницею, якщо стане дружиною іншому чоловікові; коли ж чоловік помре, вона вільна від Закону, і не буде перелюбницею, якщо стане за дружину іншому чоловікові.</VERS>
      <VERS vnumber="4">Так, мої браття, і ви вмерли для Закону через тіло Христове, щоб належати вам іншому, Воскреслому з мертвих, щоб приносити плід Богові.</VERS>
      <VERS vnumber="5">Бо коли ми жили за тілом, то пристрасті гріховні, що походять від Закону, діяли в наших членах, щоб приносити плід смерти.</VERS>
      <VERS vnumber="6">А тепер ми звільнились від Закону, умерши для того, чим були зв'язані, щоб служити нам обновленням духа, а не старістю букви.</VERS>
      <VERS vnumber="7">Що ж скажемо? Чи Закон то гріх? Зовсім ні! Але я не пізнав гріха, як тільки через Закон, бо я не знав би пожадливости, коли б Закон не наказував: Не пожадай.</VERS>
      <VERS vnumber="8">Але гріх, узявши привід від заповіді, зробив у мені всяку пожадливість, бо без Закону гріх мертвий.</VERS>
      <VERS vnumber="9">А я колись жив без Закону, але, коли прийшла заповідь, то гріх ожив,</VERS>
      <VERS vnumber="10">а я вмер; і сталася мені та заповідь, що для життя, на смерть,</VERS>
      <VERS vnumber="11">бо гріх, узявши причину від заповіді, звів мене, і нею вмертвив.</VERS>
      <VERS vnumber="12">Тому то Закон святий, і заповідь свята, і праведна, і добра.</VERS>
      <VERS vnumber="13">Тож чи добре стало мені смертю? Зовсім ні! Але гріх, щоб стати гріхом, приніс мені смерть добром, щоб гріх став міцно грішний через заповідь.</VERS>
      <VERS vnumber="14">Бо ми знаємо, що Закон духовний, а я тілесний, проданий під гріх.</VERS>
      <VERS vnumber="15">Бо що я виконую, не розумію; я бо чиню не те, що хочу, але що ненавиджу, те я роблю.</VERS>
      <VERS vnumber="16">А коли роблю те, чого я не хочу, то згоджуюсь із Законом, що він добрий,</VERS>
      <VERS vnumber="17">а тому вже не я це виконую, але гріх, що живе в мені.</VERS>
      <VERS vnumber="18">Знаю бо, що не живе в мені, цебто в тілі моїм, добре; бо бажання лежить у мені, але щоб виконати добре, того не знаходжу.</VERS>
      <VERS vnumber="19">Бо не роблю я доброго, що хочу, але зле, чого не хочу, це чиню.</VERS>
      <VERS vnumber="20">Коли ж я роблю те, чого не хочу, то вже не я це виконую, але гріх, що живе в мені.</VERS>
      <VERS vnumber="21">Тож знаходжу закона, коли хочу робити добро, що зло лежить у мені.</VERS>
      <VERS vnumber="22">Бо маю задоволення в Законі Божому за внутрішнім чоловіком,</VERS>
      <VERS vnumber="23">та бачу інший закон у членах своїх, що воює проти закону мого розуму, і полонить мене законом гріховним, що знаходиться в членах моїх.</VERS>
      <VERS vnumber="24">Нещасна я людина! Хто мене визволить від тіла цієї смерти?</VERS>
      <VERS vnumber="25">Дякую Богові через Ісуса Христа, Господа нашого. Тому то я сам служу розумом Законові Божому, але тілом закону гріховному...</VERS>
    </CHAPTER>
    <CHAPTER cnumber="8">
      <VERS vnumber="1">Тож немає тепер жадного осуду тим, хто ходить у Христі Ісусі не за тілом, а за духом,</VERS>
      <VERS vnumber="2">бо закон духа життя в Христі Ісусі визволив мене від закону гріха й смерти.</VERS>
      <VERS vnumber="3">Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</VERS>
      <VERS vnumber="4">щоб виконалось виправдання Закону на нас, що ходимо не за тілом, а за духом.</VERS>
      <VERS vnumber="5">Бо ті, хто ходить за тілом, думають про тілесне, а хто за духом про духовне.</VERS>
      <VERS vnumber="6">Бо думка тілесна то смерть, а думка духовна життя та мир,</VERS>
      <VERS vnumber="7">думка бо тілесна ворожнеча на Бога, бо не кориться Законові Божому, та й не може.</VERS>
      <VERS vnumber="8">І ті, хто ходить за тілом, не можуть догодити Богові.</VERS>
      <VERS vnumber="9">А ви не в тілі, але в дусі, бо Дух Божий живе в вас. А коли хто не має Христового Духа, той не Його.</VERS>
      <VERS vnumber="10">А коли Христос у вас, то хоч тіло мертве через гріх, але дух живий через праведність.</VERS>
      <VERS vnumber="11">А коли живе в вас Дух Того, Хто воскресив Ісуса з мертвих, то Той, хто підняв Христа з мертвих, оживить і смертельні тіла ваші через Свого Духа, що живе в вас.</VERS>
      <VERS vnumber="12">Тому то, браття, ми не боржники тіла, щоб жити за тілом;</VERS>
      <VERS vnumber="13">бо коли живете за тілом, то маєте вмерти, а коли духом умертвляєте тілесні вчинки, то будете жити.</VERS>
      <VERS vnumber="14">Бо всі, хто водиться Духом Божим, вони сини Божі;</VERS>
      <VERS vnumber="15">бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</VERS>
      <VERS vnumber="16">Сам Цей Дух свідчить разом із духом нашим, що ми діти Божі.</VERS>
      <VERS vnumber="17">А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</VERS>
      <VERS vnumber="18">Бо я думаю, що страждання теперішнього часу нічого не варті супроти тієї слави, що має з'явитися в нас.</VERS>
      <VERS vnumber="19">Бо чекання створіння очікує з'явлення синів Божих,</VERS>
      <VERS vnumber="20">бо створіння покорилось марноті не добровільно, але через того, хто скорив його, в надії,</VERS>
      <VERS vnumber="21">що й саме створіння визволиться від неволі тління на волю слави синів Божих.</VERS>
      <VERS vnumber="22">Бо знаємо, що все створіння разом зідхає й разом мучиться аж досі.</VERS>
      <VERS vnumber="23">Але не тільки воно, але й ми самі, маючи зачаток Духа, і ми самі в собі зідхаємо, очікуючи синівства, відкуплення нашого тіла.</VERS>
      <VERS vnumber="24">Надією бо ми спаслися. Надія ж, коли бачить, не є надія, бо хто що бачить, чому б того й надіявся?</VERS>
      <VERS vnumber="25">А коли сподіваємось, чого не бачимо, то очікуємо того з терпеливістю.</VERS>
      <VERS vnumber="26">Так само ж і Дух допомагає нам у наших немочах; бо ми не знаємо, про що маємо молитись, як належить, але Сам Дух заступається за нас невимовними зідханнями.</VERS>
      <VERS vnumber="27">А Той, Хто досліджує серця, знає, яка думка Духа, бо з волі Божої заступається за святих.</VERS>
      <VERS vnumber="28">І знаємо, що тим, хто любить Бога, хто покликаний Його постановою, усе допомагає на добре.</VERS>
      <VERS vnumber="29">Бо кого Він передбачив, тих і призначив, щоб були подібні до образу Сина Його, щоб Він був перворідним поміж багатьма братами.</VERS>
      <VERS vnumber="30">А кого Він призначив, тих і покликав, а кого покликав, тих і виправдав, а кого виправдав, тих і прославив.</VERS>
      <VERS vnumber="31">Що ж скажем на це? Коли за нас Бог, то хто проти нас?</VERS>
      <VERS vnumber="32">Той же, Хто Сина Свого не пожалів, але видав Його за всіх нас, як же не дав би Він нам із Ним і всього?</VERS>
      <VERS vnumber="33">Хто оскаржувати буде Божих вибранців? Бог Той, що виправдує.</VERS>
      <VERS vnumber="34">Хто ж той, що засуджує? Христос Ісус є Той, що вмер, надто й воскрес, Він праворуч Бога, і Він і заступається за нас.</VERS>
      <VERS vnumber="35">Хто нас розлучить від любови Христової? Чи недоля, чи утиск, чи переслідування, чи голод, чи нагота, чи небезпека, чи меч?</VERS>
      <VERS vnumber="36">Як написано: За Тебе нас цілий день умертвляють, нас уважають за овець, приречених на заколення.</VERS>
      <VERS vnumber="37">Але в цьому всьому ми перемагаємо Тим, Хто нас полюбив.</VERS>
      <VERS vnumber="38">Бо я пересвідчився, що ні смерть, ні життя, ні Анголи, ні влади, ні теперішнє, ні майбутнє, ні сили,</VERS>
      <VERS vnumber="39">ні вишина, ні глибина, ані інше яке створіння не зможе відлучити нас від любови Божої, яка в Христі Ісусі, Господі нашім!</VERS>
    </CHAPTER>
    <CHAPTER cnumber="9">
      <VERS vnumber="1">Кажу правду в Христі, не обманюю, як свідчить мені моє сумління через Духа Святого,</VERS>
      <VERS vnumber="2">що маю велику скорботу й невпинну муку для серця свого!</VERS>
      <VERS vnumber="3">Бо я бажав би сам бути відлучений від Христа замість братів моїх, рідних мені тілом;</VERS>
      <VERS vnumber="4">вони ізраїльтяни, що їм належить синівство, і слава, і заповіти, і законодавство, і Богослужба, і обітниці,</VERS>
      <VERS vnumber="5">що їхні й отці, і від них же тілом Христос, що Він над усіма Бог, благословенний, навіки, амінь.</VERS>
      <VERS vnumber="6">Не так, щоб Слово Боже не збулося. Бо не всі ті ізраїльтяни, хто від Ізраїля,</VERS>
      <VERS vnumber="7">і не всі діти Авраамові, хто від насіння його, але: в Ісаку буде насіння тобі.</VERS>
      <VERS vnumber="8">Цебто, не тілесні діти то діти Божі, але діти обітниці признаються за насіння.</VERS>
      <VERS vnumber="9">А слово обітниці таке: На той час прийду, і буде син у Сари.</VERS>
      <VERS vnumber="10">І не тільки це, але й Ревекка зачала дітей від одного ложа отця нашого Ісака,</VERS>
      <VERS vnumber="11">бо коли вони ще не народились, і нічого доброго чи злого не вчинили, щоб позосталась постанова Божа у вибранні</VERS>
      <VERS vnumber="12">не від учинків, але від Того, Хто кличе, сказано їй: Більший служитиме меншому,</VERS>
      <VERS vnumber="13">як і написано: Полюбив Я Якова, а Ісава зненавидів.</VERS>
      <VERS vnumber="14">Що ж скажемо? Може в Бога неправда? Зовсім ні!</VERS>
      <VERS vnumber="15">Бо Він каже Мойсеєві: Помилую, кого хочу помилувати, і змилосерджуся, над ким хочу змилосердитись.</VERS>
      <VERS vnumber="16">Отож, не залежить це ні від того, хто хоче, ні від того, хто біжить, але від Бога, що милує.</VERS>
      <VERS vnumber="17">Бо Писання говорить фараонові: Власне на те Я поставив тебе, щоб на тобі показати Свою силу, і щоб звістилось по цілій землі Моє Ймення.</VERS>
      <VERS vnumber="18">Отож, кого хоче Він милує, і кого хоче ожорсточує.</VERS>
      <VERS vnumber="19">А ти скажеш мені: Чого ж іще Він докоряє, бо хто може противитись волі Його?</VERS>
      <VERS vnumber="20">Отже, хто ти, чоловіче, що ти сперечаєшся з Богом? Чи скаже твориво творцеві: Пощо ти зробив мене так?</VERS>
      <VERS vnumber="21">Чи ганчар не має влади над глиною, щоб із того самого місива зробити одну посудину на честь, а одну на нечесть?</VERS>
      <VERS vnumber="22">Тож Бог, бажаючи показати гнів і виявити могутність Свою, щадив із великим терпінням посудини гніву, що готові були на погибіль,</VERS>
      <VERS vnumber="23">і щоб виявити багатство слави Своєї на посудинах милосердя, що їх приготував на славу,</VERS>
      <VERS vnumber="24">на нас, що їх і покликав не тільки від юдеїв, але й від поган.</VERS>
      <VERS vnumber="25">Як і в Осії Він говорить: Назву Своїм народом не людей Моїх, і не улюблену улюбленою,</VERS>
      <VERS vnumber="26">і на місці, де сказано їм: Ви не Мій народ, там названі будуть синами Бога Живого!</VERS>
      <VERS vnumber="27">А Ісая взиває про Ізраїля: Коли б число синів Ізраїлевих було, як морський пісок, то тільки останок спасеться,</VERS>
      <VERS vnumber="28">бо вирок закінчений та скорочений учинить Господь на землі!</VERS>
      <VERS vnumber="29">І як Ісая віщував: Коли б Господь Саваот не лишив нам насіння, то ми стали б, як Содом, і подібні були б до Гоморри!</VERS>
      <VERS vnumber="30">Що ж скажемо? Що погани, які не шукали праведности, досягли праведности, тієї праведности, що від віри,</VERS>
      <VERS vnumber="31">а Ізраїль, що шукав Закона праведности, не досяг Закону праведности.</VERS>
      <VERS vnumber="32">Чому? Бо шукали не з віри, але якби з учинків Закону; вони бо спіткнулись об камінь спотикання,</VERS>
      <VERS vnumber="33">як написано: Ось Я кладу на Сіоні камінь спотикання та скелю спокуси, і кожен, хто вірує в Нього, не посоромиться!</VERS>
    </CHAPTER>
    <CHAPTER cnumber="10">
      <VERS vnumber="1">Браття, бажання мого серця й молитва до Бога за Ізраїля на спасіння.</VERS>
      <VERS vnumber="2">Бо я свідчу їм, що вони мають ревність про Бога, але не за розумом.</VERS>
      <VERS vnumber="3">Вони бо, не розуміючи праведности Божої, і силкуючись поставити власну праведність, не покорились праведності Божій.</VERS>
      <VERS vnumber="4">Бо кінець Закону Христос на праведність кожному, хто вірує.</VERS>
      <VERS vnumber="5">Мойсей бо пише про праведність, що від Закону, що людина, яка його виконує, буде ним жити.</VERS>
      <VERS vnumber="6">А про праведність, що від віри, говорить так: Не кажи в своїм серці: Хто вийде на небо? цебто звести додолу Христа,</VERS>
      <VERS vnumber="7">або: Хто зійде в безодню? цебто вивести з мертвих Христа.</VERS>
      <VERS vnumber="8">Але що каже ще? Близько тебе слово, в устах твоїх і в серці твоїм, цебто слово віри, що його проповідуємо.</VERS>
      <VERS vnumber="9">Бо коли ти устами своїми визнаватимеш Ісуса за Господа, і будеш вірувати в своїм серці, що Бог воскресив Його з мертвих, то спасешся,</VERS>
      <VERS vnumber="10">бо серцем віруємо для праведности, а устами ісповідуємо для спасіння.</VERS>
      <VERS vnumber="11">Каже бо Писання: Кожен, хто вірує в Нього, не буде засоромлений.</VERS>
      <VERS vnumber="12">Бо нема різниці поміж юдеєм та гелленом, бо той же Господь є Господом усіх, багатий для всіх, хто кличе Його.</VERS>
      <VERS vnumber="13">Бо кожен, хто покличе Господнє Ім'я, буде спасений.</VERS>
      <VERS vnumber="14">Але як покличуть Того, в Кого не ввірували? А як увірують у Того, що про Нього не чули? А як почують без проповідника?</VERS>
      <VERS vnumber="15">І як будуть проповідувати, коли не будуть послані? Як написано: Які гарні ноги благовісників миру, благовісників добра.</VERS>
      <VERS vnumber="16">Але не всі послухались Євангелії. Бо Ісая каже: Господи, хто повірив тому, що почув був від нас?</VERS>
      <VERS vnumber="17">Тож віра від слухання, а слухання через Слово Христове.</VERS>
      <VERS vnumber="18">Та кажу: Чи не чули вони? Отож: По всій землі їхній голос пішов, і їхні слова в кінці світу!</VERS>
      <VERS vnumber="19">Але кажу: Чи Ізраїль не знав? Перший Мойсей говорить: Я викличу заздрість у вас ненародом, роздражню вас нерозумним народом.</VERS>
      <VERS vnumber="20">А Ісая сміливо говорить: Знайшли Мене ті, хто Мене не шукав, відкрився Я тим, хто не питався про Мене!</VERS>
      <VERS vnumber="21">А про Ізраїля каже: Я руки Свої цілий день простягав до людей неслухняних і суперечних!</VERS>
    </CHAPTER>
    <CHAPTER cnumber="11">
      <VERS vnumber="1">Отож я питаю: Чи ж Бог відкинув народа Свого? Зовсім ні! Бо й я ізраїльтянин, із насіння Авраамового, Веніяминового племени.</VERS>
      <VERS vnumber="2">Не відкинув Бог народа Свого, що його перше знав. Чи ви не знаєте, що говорить Писання, де про Іллю, як він скаржиться Богові на Ізраїля, кажучи:</VERS>
      <VERS vnumber="3">Господи, вони повбивали пророків Твоїх, і Твої жертівники поруйнували, і лишився я сам, і шукають моєї душі.</VERS>
      <VERS vnumber="4">Та що каже йому Божа відповідь: Я для Себе зоставив сім тисяч мужа, що перед Ваалом колін не схилили.</VERS>
      <VERS vnumber="5">Також і теперішнього часу залишився останок за вибором благодаті.</VERS>
      <VERS vnumber="6">А коли за благодаттю, то не з учинків, інакше благодать не була б благодаттю. А коли з учинків, то це більше не благодать, інакше вчинок не є вже вчинок.</VERS>
      <VERS vnumber="7">Що ж? Чого Ізраїль шукає, того не одержав, та одержали вибрані, а останні затверділи,</VERS>
      <VERS vnumber="8">як написано: Бог дав їм духа засипання, очі, щоб не бачили, і вуха, щоб не чули, аж до сьогоднішнього дня.</VERS>
      <VERS vnumber="9">А Давид каже: Нехай станеться стіл їхній за сітку й за пастку, і на спокусу, та їм на заплату;</VERS>
      <VERS vnumber="10">нехай потемніють їхні очі, щоб не бачили, хай назавжди зігнеться хребет їхній!</VERS>
      <VERS vnumber="11">Тож питаю: Чи ж спіткнулись вони, щоб упасти? Зовсім ні! Але з їхнього занепаду спасіння поганам, щоб викликати заздрість у них.</VERS>
      <VERS vnumber="12">А коли їхній занепад багатство для світу, а їхнє упокорення багатство поганам, скільки ж більш повнота їхня?</VERS>
      <VERS vnumber="13">Кажу бо я вам, поганам: через те, що я апостол поганів, я хвалю свою службу,</VERS>
      <VERS vnumber="14">може як викличу заздрість у своїх за тілом, і спасу декого з них.</VERS>
      <VERS vnumber="15">Коли ж відкинення їх то примирення світу, то що їхнє прийняття, як не життя з мертвих?</VERS>
      <VERS vnumber="16">А коли святий первісток, то й тісто святе; а коли святий корінь, то й віття святе.</VERS>
      <VERS vnumber="17">Коли ж деякі з галузок відломилися, а ти, бувши дике оливне дерево, прищепився між них і став спільником товщу оливного кореня,</VERS>
      <VERS vnumber="18">то не вихваляйся перед галузками; а коли вихваляєшся, то знай, що не ти носиш кореня, але корінь тебе.</VERS>
      <VERS vnumber="19">Отже скажеш: Галузки відломилися, щоб я прищепився.</VERS>
      <VERS vnumber="20">Добре. Вони відломились невірством, а ти тримаєшся вірою; не величайся, але бійся.</VERS>
      <VERS vnumber="21">Бо коли Бог природних галузок не пожалував, то Він і тебе не пожалує!</VERS>
      <VERS vnumber="22">Отже, бач добрість і суворість Божу, на відпалих суворість, а на тебе добрість Божа, коли перебудеш у добрості, коли ж ні, то й ти будеш відтятий.</VERS>
      <VERS vnumber="23">Та й вони, коли не зостануться в невірстві, прищепляться, бо має Бог силу їх знов прищепити.</VERS>
      <VERS vnumber="24">Бо коли ти відтятий з оливки, дикої з природи, і проти природи защеплений до доброї оливки, то скільки ж більше ті, що природні, прищепляться до своєї власної оливки?</VERS>
      <VERS vnumber="25">Бо не хочу я, браття, щоб ви не знали цієї таємниці, щоб не були ви високої думки про себе, що жорстокість сталась Ізраїлеві почасти, аж поки не ввійде повне число поган,</VERS>
      <VERS vnumber="26">і так увесь Ізраїль спасеться, як написано: Прийде з Сіону Спаситель, і відверне безбожність від Якова,</VERS>
      <VERS vnumber="27">і це заповіт їм від Мене, коли відійму гріхи їхні!</VERS>
      <VERS vnumber="28">Тож вони за Євангелією вороги ради вас, а за вибором улюблені ради отців.</VERS>
      <VERS vnumber="29">Бо дари й покликання Божі невідмінні.</VERS>
      <VERS vnumber="30">Бо як і ви були колись неслухняні Богові, а тепер помилувані через їхній непослух,</VERS>
      <VERS vnumber="31">так і вони тепер спротивились для помилування вас, щоб і самі були помилувані.</VERS>
      <VERS vnumber="32">Бо замкнув Бог усіх у непослух, щоб помилувати всіх.</VERS>
      <VERS vnumber="33">О глибино багатства, і премудрости, і знання Божого! Які недовідомі присуди Його, і недосліджені дороги Його!</VERS>
      <VERS vnumber="34">Бо хто розум Господній пізнав? Або хто був дорадник Йому?</VERS>
      <VERS vnumber="35">Або хто давніш Йому дав, і йому буде віддано?</VERS>
      <VERS vnumber="36">Бо все з Нього, через Нього і для Нього! Йому слава навіки. Амінь.</VERS>
    </CHAPTER>
    <CHAPTER cnumber="12">
      <VERS vnumber="1">Тож благаю вас, браття, через Боже милосердя, повіддавайте ваші тіла на жертву живу, святу, приємну Богові, як розумну службу вашу,</VERS>
      <VERS vnumber="2">і не стосуйтесь до віку цього, але перемініться відновою вашого розуму, щоб пізнати вам, що то є воля Божа, добро, приємність та досконалість.</VERS>
      <VERS vnumber="3">Через дану мені благодать кажу кожному з вас не думати про себе більш, ніж належить думати, але думати скромно, у міру віри, як кожному Бог наділив.</VERS>
      <VERS vnumber="4">Бо як в однім тілі маємо багато членів, а всі члени мають не однакове діяння,</VERS>
      <VERS vnumber="5">так багато нас є одне тіло в Христі, а зосібна ми один одному члени.</VERS>
      <VERS vnumber="6">І ми маємо різні дари, згідно з благодаттю, даною нам: коли пророцтво то виконуй його в міру віри,</VERS>
      <VERS vnumber="7">а коли служіння будь на служіння, коли вчитель на навчання,</VERS>
      <VERS vnumber="8">коли втішитель на потішання, хто подає у простоті, хто головує то з пильністю, хто милосердствує то з привітністю!</VERS>
      <VERS vnumber="9">Любов нехай буде нелицемірна; ненавидьте зло та туліться до доброго!</VERS>
      <VERS vnumber="10">Любіть один одного братньою любов'ю; випереджайте один одного пошаною!</VERS>
      <VERS vnumber="11">У ревності не лінуйтеся, духом палайте, служіть Господеві,</VERS>
      <VERS vnumber="12">тіштесь надією, утиски терпіть, перебувайте в молитві,</VERS>
      <VERS vnumber="13">беріть уділ у потребах святих, будьте гостинні до чужинців!</VERS>
      <VERS vnumber="14">Благословляйте тих, хто вас переслідує; благословляйте, а не проклинайте!</VERS>
      <VERS vnumber="15">Тіштеся з тими, хто тішиться, і плачте з отими, хто плаче!</VERS>
      <VERS vnumber="16">Думайте між собою однаково; не величайтеся, але наслідуйте слухняних; не вважайте за мудрих себе!</VERS>
      <VERS vnumber="17">Не платіть нікому злом за зло, дбайте про добре перед усіма людьми!</VERS>
      <VERS vnumber="18">Коли можливо, якщо це залежить від вас, живіть у мирі зо всіма людьми!</VERS>
      <VERS vnumber="19">Не мстіться самі, улюблені, але дайте місце гніву Божому, бо написано: Мені помста належить, Я відплачу, говорить Господь.</VERS>
      <VERS vnumber="20">Отож, як твій ворог голодний, нагодуй його; як він прагне, напій його, бо, роблячи це, ти згортаєш розпалене вугілля йому на голову.</VERS>
      <VERS vnumber="21">Не будь переможений злом, але перемагай зло добром!</VERS>
    </CHAPTER>
    <CHAPTER cnumber="13">
      <VERS vnumber="1">Нехай кожна людина кориться вищій владі, бо немає влади, як не від Бога, і влади існуючі встановлені від Бога.</VERS>
      <VERS vnumber="2">Тому той, хто противиться владі, противиться Божій постанові; а ті, хто противиться, самі візьмуть осуд на себе.</VERS>
      <VERS vnumber="3">Бо володарі пострах не на добрі діла, а на злі. Хочеш не боятися влади? Роби добро, і матимеш похвалу від неї,</VERS>
      <VERS vnumber="4">бо володар Божий слуга, тобі на добро. А як чиниш ти зле, то бійся, бо недармо він носить меча, він бо Божий слуга, месник у гніві злочинцеві!</VERS>
      <VERS vnumber="5">Тому треба коритися не тільки ради страху кари, але й ради сумління.</VERS>
      <VERS vnumber="6">Через це ви й податки даєте, бо вони служителі Божі, саме тим завжди зайняті.</VERS>
      <VERS vnumber="7">Тож віддайте належне усім: кому податок податок, кому мито мито, кому страх страх, кому честь честь.</VERS>
      <VERS vnumber="8">Не будьте винні нікому нічого, крім того, щоб любити один одного. Бо хто іншого любить, той виконав Закона.</VERS>
      <VERS vnumber="9">Бо заповіді: Не чини перелюбу, Не вбивай, Не кради, Не свідкуй неправдиво, Не пожадай й які інші, вони містяться всі в цьому слові: Люби свого ближнього, як самого себе!</VERS>
      <VERS vnumber="10">Любов не чинить зла ближньому, тож любов виконання Закону.</VERS>
      <VERS vnumber="11">І це тому, що знаєте час, що пора нам уже пробудитись від сну. Бо тепер спасіння ближче до нас, аніж тоді, коли ми ввірували.</VERS>
      <VERS vnumber="12">Ніч минула, а день наблизився, тож відкиньмо вчинки темряви й зодягнімось у зброю світла.</VERS>
      <VERS vnumber="13">Як удень, поступаймо доброчесно, не в гульні та п'янстві, не в перелюбі та розпусті, не в сварні та заздрощах,</VERS>
      <VERS vnumber="14">але зодягніться Господом Ісусом Христом, а догодження тілу не обертайте на пожадливість!</VERS>
    </CHAPTER>
    <CHAPTER cnumber="14">
      <VERS vnumber="1">Слабого в вірі приймайте, але не для суперечок про погляди.</VERS>
      <VERS vnumber="2">Один бо вірує, що можна їсти все, а немічний споживає ярину.</VERS>
      <VERS vnumber="3">Хто їсть, нехай не погорджує тим, хто не їсть. А хто не їсть, нехай не осуджує того, хто їсть, Бог бо прийняв його.</VERS>
      <VERS vnumber="4">Ти хто такий, що судиш чужого раба? Він для пана свого стоїть або падає; але він устоїть, бо має Бог силу поставити його.</VERS>
      <VERS vnumber="5">Один вирізнює день від дня, інший же про кожен день судить однаково. Нехай кожен за власною думкою тримається свого переконання.</VERS>
      <VERS vnumber="6">Хто вважає на день, для Господа вважає, а хто не вважає на день, для Господа не вважає. Хто їсть, для Господа їсть, бо дякує Богові. А хто не їсть, для Господа не їсть, і дякує Богові.</VERS>
      <VERS vnumber="7">Бо ніхто з нас не живе сам для себе, і не вмирає ніхто сам для себе.</VERS>
      <VERS vnumber="8">Бо коли живемо для Господа живемо, і коли вмираємо для Господа вмираємо. І чи живемо, чи вмираємо ми Господні!</VERS>
      <VERS vnumber="9">Бо Христос на те й умер, і ожив, щоб панувати і над мертвими, і над живими.</VERS>
      <VERS vnumber="10">А ти нащо осуджуєш брата свого? Чи чого ти погорджуєш братом своїм? Бо всі станемо перед судним престолом Божим.</VERS>
      <VERS vnumber="11">Бо написано: Я живу, каже Господь, і схилиться кожне коліно передо Мною, і визнає Бога кожен язик!</VERS>
      <VERS vnumber="12">Тому кожен із нас сам за себе дасть відповідь Богові.</VERS>
      <VERS vnumber="13">Отож, не будемо більше осуджувати один одного, але краще судіть про те, щоб не давати братові спотикання та спокуси.</VERS>
      <VERS vnumber="14">Я знаю, і пересвідчений у Господі Ісусі, що нема нічого нечистого в самому собі; тільки коли хто вважає що за нечисте, тому воно нечисте.</VERS>
      <VERS vnumber="15">Коли ж через поживу сумує твій брат, то вже не за любов'ю поводишся ти, не губи своєю поживою того, за кого Христос був умер.</VERS>
      <VERS vnumber="16">Нехай ваше добре не зневажається.</VERS>
      <VERS vnumber="17">Бо Царство Боже не пожива й питво, але праведність, і мир, і радість у Дусі Святім.</VERS>
      <VERS vnumber="18">Хто цим служить Христові, той Богові милий і шанований поміж людьми.</VERS>
      <VERS vnumber="19">Отож, пильнуймо про мир, та про те, що на збудування один одного!</VERS>
      <VERS vnumber="20">Не руйнуй діла Божого ради поживи, усе бо чисте, але зле людині, що їсть на спотикання.</VERS>
      <VERS vnumber="21">Добре не їсти м'яса, ані пити вина, ані робити такого, від чого брат твій гіршиться, або спокушується, або слабне.</VERS>
      <VERS vnumber="22">Ти маєш віру? Май її сам про себе перед Богом. Блаженний той, хто не осуджує самого себе за те, про що випробовується!</VERS>
      <VERS vnumber="23">А хто має сумнів, коли їсть, буде осуджений, бо не робить із віри, а що не від віри, те гріх.</VERS>
    </CHAPTER>
    <CHAPTER cnumber="15">
      <VERS vnumber="1">Ми, сильні, повинні нести слабості безсилих, а не собі догоджати.</VERS>
      <VERS vnumber="2">Кожен із нас нехай догоджає ближньому на добро для збудування.</VERS>
      <VERS vnumber="3">Бо й Христос не Собі догоджав, але як написано: Зневаги тих, хто Тебе зневажає, упали на Мене.</VERS>
      <VERS vnumber="4">А все, що давніше написане, написане нам на науку, щоб терпінням і потіхою з Писання ми мали надію.</VERS>
      <VERS vnumber="5">А Бог терпеливости й потіхи нехай дасть вам бути однодумними між собою за Христом Ісусом,</VERS>
      <VERS vnumber="6">щоб ви однодушно, одними устами славили Бога й Отця Господа нашого Ісуса Христа.</VERS>
      <VERS vnumber="7">Приймайте тому один одного, як і Христос прийняв нас до Божої слави.</VERS>
      <VERS vnumber="8">Кажу ж, що Христос для обрізаних став за служку ради Божої правди, щоб отцям потвердити обітниці,</VERS>
      <VERS vnumber="9">а для поган щоб славили Бога за милосердя, як написано: Тому я хвалитиму Тебе, Господи, серед поган, і Ім'я Твоє буду виспівувати!</VERS>
      <VERS vnumber="10">І ще каже: Тіштесь, погани, з народом Його!</VERS>
      <VERS vnumber="11">І ще: Хваліть, усі погани, Господа, виславляйте Його, усі люди!</VERS>
      <VERS vnumber="12">І ще каже Ісая: Буде корінь Єссеїв, що постане, щоб панувати над поганами, погани на Нього надіятись будуть!</VERS>
      <VERS vnumber="13">Бог же надії нехай вас наповнить усякою радістю й миром у вірі, щоб ви збагатились надією, силою Духа Святого!</VERS>
      <VERS vnumber="14">І я про вас сам пересвідчений, браття мої, що й самі ви повні добрости, наповнені всяким знанням, і можете й один одного навчати.</VERS>
      <VERS vnumber="15">А писав я вам почасти трохи сміліше, якби вам нагадуючи благодаттю, що дана мені від Бога,</VERS>
      <VERS vnumber="16">щоб був я слугою Христа Ісуса між поганами, і виконував святу службу Євангелії Божої, щоб приношення поган стало приємне й освячене Духом Святим.</VERS>
      <VERS vnumber="17">Тож маю я чим похвалитись у Христі Ісусі, щодо Божих речей,</VERS>
      <VERS vnumber="18">бо не смію казати того, чого не зробив через мене Христос на послух поган, словом і чином,</VERS>
      <VERS vnumber="19">силою ознак і чудес, силою Духа Божого, так що я поширив Євангелію Христову від Єрусалиму й околиць аж до Ілліріка.</VERS>
      <VERS vnumber="20">При тому пильнував я звіщати Євангелію не там, де Христове Ім'я було знане, щоб не будувати на основі чужій,</VERS>
      <VERS vnumber="21">але як написано: Кому не звіщалось про Нього, побачать, і ті, хто не чув, зрозуміють!</VERS>
      <VERS vnumber="22">Тому часто я мав перешкоди, щоб прибути до вас.</VERS>
      <VERS vnumber="23">А тепер, не маючи більше місця в країнах оцих, але з давніх літ мавши бажання прибути до вас,</VERS>
      <VERS vnumber="24">коли тільки піду до Еспанії, прибуду до вас. Бо маю надію, як буду проходити, побачити вас, і що ви проведете мене туди, коли перше почасти матиму я задоволення з вами побути.</VERS>
      <VERS vnumber="25">А тепер я йду до Єрусалиму послужити святим,</VERS>
      <VERS vnumber="26">бо Македонія й Ахая визнали за добре подати деяку поміч незаможним святим, що в Єрусалимі живуть.</VERS>
      <VERS vnumber="27">Бо визнали за добре, та й боржники вони їхні. Бо коли погани стали спільниками в їх духовнім, то повинні й у тілеснім послужити їм.</VERS>
      <VERS vnumber="28">Як це докінчу та достачу їм плід цей, тоді через ваше місто я піду до Еспанії.</VERS>
      <VERS vnumber="29">І знаю, що коли прийду до вас, то прийду в повноті Христового благословення.</VERS>
      <VERS vnumber="30">Благаю ж вас, браття, Господом нашим Ісусом Христом і любов'ю Духа, помагайте мені в молитвах за мене до Бога,</VERS>
      <VERS vnumber="31">щоб мені визволитися від неслухняних в Юдеї, і щоб служба моя в Єрусалимі була приємна святим,</VERS>
      <VERS vnumber="32">щоб із волі Божої з радістю прийти до вас і відпочити з вами!</VERS>
      <VERS vnumber="33">А Бог миру нехай буде зо всіма вами. Амінь.</VERS>
    </CHAPTER>
    <CHAPTER cnumber="16">
      <VERS vnumber="1">Поручаю ж вам сестру нашу Фіву, служебницю Церкви в Кенхреях,</VERS>
      <VERS vnumber="2">щоб ви прийняли її в Господі, як личить святим, і допомагайте їй, у якій речі буде вона чого потребувати від вас, бо й вона опікунка була багатьом і самому мені.</VERS>
      <VERS vnumber="3">Вітайте Прискиллу й Акилу, співробітників моїх у Христі Ісусі,</VERS>
      <VERS vnumber="4">що голови свої за душу мою клали, яким не я сам дякую, але й усі Церкви з поган, і їхню домашню Церкву.</VERS>
      <VERS vnumber="5">Вітайте улюбленого мого Епенета, він первісток Ахаї для Христа.</VERS>
      <VERS vnumber="6">Вітайте Марію, що напрацювалася багато для вас.</VERS>
      <VERS vnumber="7">Вітайте Андроніка й Юнія, родичів моїх і співв'язнів моїх, що славні вони між апостолами, що й у Христі були перше мене.</VERS>
      <VERS vnumber="8">Вітайте Амплія, мого улюбленого в Господі.</VERS>
      <VERS vnumber="9">Вітайте Урбана, співробітника нашого в Христі, і улюбленого мого Стахія.</VERS>
      <VERS vnumber="10">Вітайте Апеллеса, випробуваного в Христі. Вітайте Аристовулових.</VERS>
      <VERS vnumber="11">Вітайте мого родича Іродіона. Вітайте Наркисових, що в Господі.</VERS>
      <VERS vnumber="12">Вітайте Трифену й Трифосу, що працюють у Господі. Вітайте улюблену Персиду, що багато попрацювала в Господі.</VERS>
      <VERS vnumber="13">Вітайте вибраного в Господі Руфа, і матір його та мою.</VERS>
      <VERS vnumber="14">Вітайте Асинкрита, Флегонта, Єрма, Патрова, Єрмія і братів, що з ними.</VERS>
      <VERS vnumber="15">Вітайте Філолога та Юлію, Нірея й сестру його, і Олімпіяна, і всіх святих, що з ними.</VERS>
      <VERS vnumber="16">Вітайте один одного святим поцілунком. Вітають вас усі Церкви Христові!</VERS>
      <VERS vnumber="17">Благаю ж вас, браття, щоб ви остерігалися тих, хто чинить розділення й згіршення проти науки, якої ви навчилися, і уникайте їх,</VERS>
      <VERS vnumber="18">бо такі не служать Господеві нашому Ісусу Христу, але власному череву; вони добрими та гарними словами зводять серця простодушних.</VERS>
      <VERS vnumber="19">Ваша ж слухняність дійшла до всіх. І я тішусь за вас, але хочу, щоб були ви мудрі в доброму, а прості в злому.</VERS>
      <VERS vnumber="20">А Бог миру потопче незабаром сатану під ваші ноги. Благодать Господа нашого Ісуса Христа нехай буде з вами! Амінь.</VERS>
      <VERS vnumber="21">Вітає вас мій співробітник Тимофій, і Лукій, і Ясон, і Сосипатр, мої родичі.</VERS>
      <VERS vnumber="22">Вітаю вас у Господі й я, Тертій, що цього листа написав.</VERS>
      <VERS vnumber="23">Вітає вас Гай, гостинний для мене й цілої Церкви. Вітає вас міський доморядник Ераст і брат Кварт.</VERS>
      <VERS vnumber="24">Благодать Господа нашого Ісуса Христа нехай буде зо всіма вами! Амінь.</VERS>
      <VERS vnumber="25">А Тому, хто може поставити вас міцно згідно з моєю Євангелією й проповіддю Ісуса Христа, за об'явленням таємниці, що від вічних часів була замовчана,</VERS>
      <VERS vnumber="26">а тепер виявлена, і через пророцькі писання, з наказу вічного Бога, на послух вірі по всіх народах провіщена,</VERS>
      <VERS vnumber="27">єдиному мудрому Богові, через Ісуса Христа, слава навіки! Амінь.</VERS>
    </CHAPTER>
  </BIBLEBOOK>
</XMLBIBLE>
