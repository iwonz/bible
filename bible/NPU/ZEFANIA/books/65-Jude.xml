<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="65" bname="Юди">
    <CHAPTER cnumber="1">
      <VERS vnumber="1">Юда, раб Ісуса Христа, а брат Якова, покликаним, улюбленим у Бозі Отці та збереженим Ісусом Христом:</VERS>
      <VERS vnumber="2">милість вам, і мир, і любов хай примножиться!</VERS>
      <VERS vnumber="3">Улюблені, всяке дбання чинивши писати до вас про наше спільне спасіння, я признав за потрібне писати до вас, благаючи боротись за віру, раз дану святим.</VERS>
      <VERS vnumber="4">Бо крадькома повходили деякі люди, на цей осуд віддавна призначені, безбожні, що благодать нашого Бога обертають у розпусту, і відкидаються єдиного Владики і Господа нашого Ісуса Христа.</VERS>
      <VERS vnumber="5">А я хочу нагадати вам, що раз усе знаєте, що Господь визволив людей від землі єгипетської, а згодом вигубив тих, хто не вірував.</VERS>
      <VERS vnumber="6">І Анголів, що не зберегли початкового стану свого, але кинули житло своє, Він зберіг у вічних кайданах під темрявою на суд великого дня.</VERS>
      <VERS vnumber="7">Як Содом і Гоморра та міста коло них, що таким самим способом чинили перелюб та ходили за іншим тілом, понесли кару вічного огню, і поставлені в приклад,</VERS>
      <VERS vnumber="8">так само буде й цим сновидам, що опоганюють тіло, погорджують владами, зневажають слави.</VERS>
      <VERS vnumber="9">І сам Архангол Михаїл, коли сперечався з дияволом і говорив про Мойсеєве тіло, не наважився винести суду зневажливого, а сказав: Хай Господь докорить тобі!</VERS>
      <VERS vnumber="10">А ці зневажають, чого не знають; а що знають із природи, як німа звірина, то й у тому псуються.</VERS>
      <VERS vnumber="11">Горе їм, бо пішли вони дорогою Каїновою, і попали в обману Валаамової заплати, і загинули в бунті Корея!</VERS>
      <VERS vnumber="12">Вони скелі підводні на ваших вечерях любови, бо з вами без страху їдять та себе попасають; хмари безводні, що носяться вітром; осінні дерева безплідні, двічі померлі, викорінені;</VERS>
      <VERS vnumber="13">люті хвилі морські, що з піною викидають власний сором; зорі блудні, що для них морок темряви бережеться повік.</VERS>
      <VERS vnumber="14">Про них же звіщав був Енох, сьомий від Адама, і казав: Ось іде Господь зо Своїми десятками тисяч святих,</VERS>
      <VERS vnumber="15">щоб суд учинити над усіма, і винуватити всіх безбожних за всі вчинки безбожности їхньої, що безбожно накоїли, та за всі жорстокі слова, що їх говорили на Нього безбожні грішники.</VERS>
      <VERS vnumber="16">Це ремствувачі, незадоволені з долі своєї, що ходять у своїх пожадливостях, а уста їхні говорять чванливе; вони вихваляють особи для зиску!</VERS>
      <VERS vnumber="17">А ви, улюблені, згадуйте слова, що їх давніше казали апостоли Господа нашого Ісуса Христа,</VERS>
      <VERS vnumber="18">які вам говорили: За останнього часу будуть глузії, що ходитимуть за своїми пожадливостями та безбожністю.</VERS>
      <VERS vnumber="19">Це ті, хто відлучується від єдности, тілесні, що духа не мають.</VERS>
      <VERS vnumber="20">А ви, улюблені, будуйте себе найсвятішою вашою вірою, моліться Духом Святим,</VERS>
      <VERS vnumber="21">бережіть себе самих у Божій любові, і чекайте милости Господа нашого Ісуса Христа для вічного життя.</VERS>
      <VERS vnumber="22">І до одних, хто вагається, будьте милостиві,</VERS>
      <VERS vnumber="23">спасайте і виривайте з огню, а до інших будьте милосердні зо страхом, і ненавидьте навіть одежу, опоганену від тіла!</VERS>
      <VERS vnumber="24">А Тому, Хто може вас зберегти від упадку, і поставити перед Своєю славою непорочними в радості,</VERS>
      <VERS vnumber="25">Єдиному премудрому Богові, Спасителеві нашому через Ісуса Христа, Господа нашого, слава, могутність, сила та влада перше всього віку, і тепер, і на всі віки! Амінь.</VERS>
    </CHAPTER>
  </BIBLEBOOK>
</XMLBIBLE>
