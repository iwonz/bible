<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="49" bname="До Ефесян">
    <CHAPTER cnumber="1">
      <VERS vnumber="1">Павло, з волі Божої апостол Христа Ісуса, святим, що в Ефесі, і вірним у Христі Ісусі,</VERS>
      <VERS vnumber="2">нехай буде вам благодать та мир від Бога, Отця нашого, і Господа Ісуса Христа!</VERS>
      <VERS vnumber="3">Благословенний Бог і Отець Господа нашого Ісуса Христа, що нас у Христі поблагословив усяким благословенням духовним у небесах,</VERS>
      <VERS vnumber="4">так як вибрав у Ньому Він нас перше заложення світу, щоб були перед Ним ми святі й непорочні, у любові,</VERS>
      <VERS vnumber="5">призначивши наперед, щоб нас усиновити для Себе Ісусом Христом, за вподобанням волі Своєї,</VERS>
      <VERS vnumber="6">на хвалу слави благодаті Своєї, якою Він обдарував нас в Улюбленім,</VERS>
      <VERS vnumber="7">що маємо в Ньому відкуплення кров'ю Його, прощення провин, через багатство благодаті Його,</VERS>
      <VERS vnumber="8">яку Він намножив у нас у всякій премудрості й розважності,</VERS>
      <VERS vnumber="9">об'явивши нам таємницю волі Своєї за Своїм уподобанням, яке постановив у Самому Собі,</VERS>
      <VERS vnumber="10">для урядження виповнення часів, щоб усе об'єднати в Христі, що на небі, і що на землі.</VERS>
      <VERS vnumber="11">У Нім, що в Нім стали ми й спадкоємцями, бувши призначені наперед постановою Того, Хто все чинить за радою волі Своєї,</VERS>
      <VERS vnumber="12">щоб на хвалу Його слави були ми, що перше надіялися на Христа.</VERS>
      <VERS vnumber="13">У Ньому й ви, як почули були слово істини, Євангелію спасіння свого, та в Нього й увірували, запечатані стали Святим Духом обітниці,</VERS>
      <VERS vnumber="14">Який є завдаток нашого спадку, на викуп здобутого, на хвалу Його слави!</VERS>
      <VERS vnumber="15">Тому й я, прочувши про вашу віру в Господа Ісуса, і про любов до всіх святих,</VERS>
      <VERS vnumber="16">не перестаю за вас дякувати, і в молитвах своїх за вас згадую,</VERS>
      <VERS vnumber="17">щоб Бог Господа нашого Ісуса Христа, Отець слави, дав вам Духа премудрости та відкриття для пізнання Його,</VERS>
      <VERS vnumber="18">просвітив очі вашого серця, щоб ви зрозуміли, до якої надії Він вас закликає, і який багатий Його славний спадок у святих,</VERS>
      <VERS vnumber="19">і яка безмірна велич Його сили в нас, що віруємо за виявленням потужної сили Його,</VERS>
      <VERS vnumber="20">яку виявив Він у Христі, воскресивши із мертвих Його, і посадивши на небі праворуч Себе,</VERS>
      <VERS vnumber="21">вище від усякого уряду, і влади, і сили, і панування, і всякого ймення, що назване не тільки в цім віці, але й у майбутньому.</VERS>
      <VERS vnumber="22">І все впокорив Він під ноги Йому, і Його дав найвище за все за Голову Церкви,</VERS>
      <VERS vnumber="23">а вона Його тіло, повня Того, що все всім наповняє!</VERS>
    </CHAPTER>
    <CHAPTER cnumber="2">
      <VERS vnumber="1">І вас, що мертві були через ваші провини й гріхи,</VERS>
      <VERS vnumber="2">в яких ви колись проживали за звичаєм віку цього, за волею князя, що панує в повітрі, духа, що працює тепер у неслухняних,</VERS>
      <VERS vnumber="3">між якими й усі ми проживали колись у пожадливостях нашого тіла, як чинили волю тіла й думок, і з природи були дітьми гніву, як і інші,</VERS>
      <VERS vnumber="4">Бог же, багатий на милосердя, через Свою превелику любов, що нею Він нас полюбив,</VERS>
      <VERS vnumber="5">і нас, що мертві були через прогріхи, оживив разом із Христом, спасені ви благодаттю,</VERS>
      <VERS vnumber="6">і разом із Ним воскресив, і разом із Ним посадив на небесних місцях у Христі Ісусі,</VERS>
      <VERS vnumber="7">щоб у наступних віках показати безмірне багатство благодаті Своєї в добрості до нас у Христі Ісусі.</VERS>
      <VERS vnumber="8">Бо спасені ви благодаттю через віру, а це не від вас, то дар Божий,</VERS>
      <VERS vnumber="9">не від діл, щоб ніхто не хвалився.</VERS>
      <VERS vnumber="10">Бо ми Його твориво, створені в Христі Ісусі на добрі діла, які Бог наперед приготував, щоб ми в них перебували.</VERS>
      <VERS vnumber="11">Отож, пам'ятайте, що ви, колись тілом погани, що вас так звані рукотворно обрізані на тілі звуть необрізаними,</VERS>
      <VERS vnumber="12">що ви того часу були без Христа, відлучені від громади ізраїльської, і чужі заповітам обітниці, не мавши надії й без Бога на світі.</VERS>
      <VERS vnumber="13">А тепер у Христі Ісусі ви, що колись далекі були, стали близькі Христовою кров'ю.</VERS>
      <VERS vnumber="14">Він бо наш мир, що вчинив із двох одне й зруйнував серединну перегороду, ворожнечу, Своїм тілом,</VERS>
      <VERS vnumber="15">Він Своєю наукою знищив Закона заповідей, щоб з обох збудувати Собою одного нового чоловіка, мир чинивши,</VERS>
      <VERS vnumber="16">і хрестом примирити із Богом обох в однім тілі, ворожнечу на ньому забивши.</VERS>
      <VERS vnumber="17">І, прийшовши, Він благовістив мир вам, далеким, і мир близьким,</VERS>
      <VERS vnumber="18">бо обоє Ним маємо приступ у Дусі однім до Отця.</VERS>
      <VERS vnumber="19">Отже, ви вже не чужі й не приходьки, а співгорожани святим, і домашні для Бога,</VERS>
      <VERS vnumber="20">збудовані на основі апостолів і пророків, де наріжним каменем є Сам Ісус Христос,</VERS>
      <VERS vnumber="21">що на ньому вся будівля, улад побудована, росте в святий храм у Господі,</VERS>
      <VERS vnumber="22">що на ньому і ви разом будуєтеся Духом на оселю Божу.</VERS>
    </CHAPTER>
    <CHAPTER cnumber="3">
      <VERS vnumber="1">Через це я, Павло, є в'язень Ісуса Христа за вас, поган,</VERS>
      <VERS vnumber="2">якщо ви тільки чули про зарядження Божої благодаті, що для вас мені дана.</VERS>
      <VERS vnumber="3">Бо мені відкриттям об'явилась була таємниця, як писав я вам коротко вище,</VERS>
      <VERS vnumber="4">з чого можете ви, читаючи, пізнати моє розуміння таємниці Христової.</VERS>
      <VERS vnumber="5">А вона за інших поколінь не була оголошена людським синам, як відкрилась тепер через Духа Його святим апостолам і пророкам,</VERS>
      <VERS vnumber="6">що погани співспадкоємці, і одне тіло, і співучасники Його обітниці в Христі Ісусі через Євангелію,</VERS>
      <VERS vnumber="7">якій служителем я став через дар благодаті Божої, що дана мені чином сили Його.</VERS>
      <VERS vnumber="8">Мені, найменшому від усіх святих, дана була оця благодать, благовістити поганам недосліджене багатство Христове,</VERS>
      <VERS vnumber="9">та висвітлити, що то є зарядження таємниці, яка від віків захована в Бозі, Який створив усе,</VERS>
      <VERS vnumber="10">щоб тепер через Церкву була оголошена початкам та владам на небі найрізніша мудрість Божа,</VERS>
      <VERS vnumber="11">за відвічної постанови, яку Він учинив у Христі Ісусі, Господі нашім,</VERS>
      <VERS vnumber="12">в Якім маємо відвагу та доступ у надії через віру в Нього.</VERS>
      <VERS vnumber="13">Тому то благаю я вас не занепадати духом через терпіння моє через вас, бо воно ваша слава.</VERS>
      <VERS vnumber="14">Для того схиляю коліна свої перед Отцем,</VERS>
      <VERS vnumber="15">що від Нього має ймення кожен рід на небі й на землі,</VERS>
      <VERS vnumber="16">щоб Він дав вам за багатством слави Своєї силою зміцнитися через Духа Його в чоловікові внутрішнім,</VERS>
      <VERS vnumber="17">щоб Христос через віру замешкав у ваших серцях, щоб ви, закорінені й основані в любові,</VERS>
      <VERS vnumber="18">змогли зрозуміти зо всіма святими, що то ширина й довжина, і глибина й вишина,</VERS>
      <VERS vnumber="19">і пізнати Христову любов, яка перевищує знання, щоб були ви наповнені всякою повнотою Божою.</VERS>
      <VERS vnumber="20">А Тому, Хто може зробити значно більш над усе, чого просимо або думаємо, силою, що діє в нас,</VERS>
      <VERS vnumber="21">Тому слава в Церкві та в Христі Ісусі на всі покоління на вічні віки. Амінь.</VERS>
    </CHAPTER>
    <CHAPTER cnumber="4">
      <VERS vnumber="1">Отож, благаю вас я, в'язень у Господі, щоб ви поводилися гідно покликання, що до нього покликано вас,</VERS>
      <VERS vnumber="2">зо всякою покорою та лагідністю, з довготерпінням, у любові терплячи один одного,</VERS>
      <VERS vnumber="3">пильнуючи зберігати єдність духа в союзі миру.</VERS>
      <VERS vnumber="4">Одне тіло, один дух, як і були ви покликані в одній надії вашого покликання.</VERS>
      <VERS vnumber="5">Один Господь, одна віра, одне хрищення,</VERS>
      <VERS vnumber="6">один Бог і Отець усіх, що Він над усіма, і через усіх, і в усіх.</VERS>
      <VERS vnumber="7">А кожному з нас дана благодать у міру дару Христового.</VERS>
      <VERS vnumber="8">Тому й сказано: Піднявшися на висоту, Ти полонених набрав і людям дав дари!</VERS>
      <VERS vnumber="9">А те, що піднявся був, що то, як не те, що перше й зійшов був до найнижчих місць землі?</VERS>
      <VERS vnumber="10">Хто зійшов був, Той саме й піднявся високо над усі небеса, щоб наповнити все.</VERS>
      <VERS vnumber="11">І Він, отож, настановив одних за апостолів, одних за пророків, а тих за благовісників, а тих за пастирів та вчителів,</VERS>
      <VERS vnumber="12">щоб приготувати святих на діло служби для збудування тіла Христового,</VERS>
      <VERS vnumber="13">аж поки ми всі не досягнемо з'єднання віри й пізнання Сина Божого, Мужа досконалого, у міру зросту Христової повноти,</VERS>
      <VERS vnumber="14">щоб більш не були ми малолітками, що хитаються й захоплюються від усякого вітру науки за людською оманою та за лукавством до хитрого блуду,</VERS>
      <VERS vnumber="15">щоб були ми правдомовні в любові, і в усьому зростали в Нього, а Він Голова, Христос.</VERS>
      <VERS vnumber="16">А з Нього все тіло, складене й зв'язане всяким допомічним суглобом, у міру чинности кожного окремого члена, чинить зріст тіла на будування самого себе любов'ю.</VERS>
      <VERS vnumber="17">Отже, говорю я це й свідкую в Господі, щоб ви більш не поводилися, як поводяться погани в марноті свого розуму,</VERS>
      <VERS vnumber="18">вони запаморочені розумом, відчужені від життя Божого за неуцтво, що в них, за стверділість їхніх сердець,</VERS>
      <VERS vnumber="19">вони отупіли й віддалися розпусті, щоб чинити всяку нечисть із зажерливістю.</VERS>
      <VERS vnumber="20">Але ви не так пізнали Христа,</VERS>
      <VERS vnumber="21">якщо ви чули про Нього, і навчилися в Нім, бо правда в Ісусі,</VERS>
      <VERS vnumber="22">щоб відкинути, за першим поступованням, старого чоловіка, який зотліває в звабливих пожадливостях,</VERS>
      <VERS vnumber="23">та відновлятися духом вашого розуму,</VERS>
      <VERS vnumber="24">і зодягнутися в нового чоловіка, створеного за Богом у справедливості й святості правди.</VERS>
      <VERS vnumber="25">Тому то, неправду відкинувши, говоріть кожен правду до свого ближнього, бо ми члени один для одного.</VERS>
      <VERS vnumber="26">Гнівайтеся, та не грішіть, сонце нехай не заходить у вашому гніві,</VERS>
      <VERS vnumber="27">і місця дияволові не давайте!</VERS>
      <VERS vnumber="28">Хто крав, нехай більше не краде, а краще нехай працює та чинить руками своїми добро, щоб мати подати нужденному.</VERS>
      <VERS vnumber="29">Нехай жадне слово гниле не виходить із уст ваших, але тільки таке, що добре на потрібне збудування, щоб воно подало благодать тим, хто чує.</VERS>
      <VERS vnumber="30">І не засмучуйте Духа Святого Божого, Яким ви запечатані на день викупу.</VERS>
      <VERS vnumber="31">Усяке подратування, і гнів, і лютість, і крик, і лайка нехай буде взято від вас разом із усякою злобою.</VERS>
      <VERS vnumber="32">А ви один до одного будьте ласкаві, милостиві, прощаючи один одному, як і Бог через Христа вам простив!</VERS>
    </CHAPTER>
    <CHAPTER cnumber="5">
      <VERS vnumber="1">Отже, будьте наслідувачами Богові, як улюблені діти,</VERS>
      <VERS vnumber="2">і поводьтеся в любові, як і Христос полюбив вас, і видав за нас Самого Себе, як дар і жертву Богові на приємні пахощі.</VERS>
      <VERS vnumber="3">А розпуста та нечисть усяка й зажерливість нехай навіть не згадуються поміж вами, як личить святим,</VERS>
      <VERS vnumber="4">і гидота, і марнословство або жарти, що непристойні вам, але краще дякування.</VERS>
      <VERS vnumber="5">Знайте бо це, що жаден розпусник, чи нечистий, або зажерливий, що він ідолянин, не має спадку в Христовому й Божому Царстві!</VERS>
      <VERS vnumber="6">Нехай вас не зводить ніхто словами марнотними, бо гнів Божий приходить за них на неслухняних,</VERS>
      <VERS vnumber="7">тож не будьте їм спільниками!</VERS>
      <VERS vnumber="8">Ви бо були колись темрявою, тепер же ви світло в Господі, поводьтеся, як діти світла,</VERS>
      <VERS vnumber="9">бо плід світла знаходиться в кожній добрості, і праведності, і правді.</VERS>
      <VERS vnumber="10">Допевняйтеся, що приємне для Господа,</VERS>
      <VERS vnumber="11">і не беріть участи в неплідних ділах темряви, а краще й докоряйте.</VERS>
      <VERS vnumber="12">Бо соромно навіть казати про те, що роблять вони потаємно!</VERS>
      <VERS vnumber="13">Усе ж те, що світлом докоряється, стає явне, бо все, що явне стає, то світло.</VERS>
      <VERS vnumber="14">Через це то й говорить: Сплячий, вставай, і воскресни із мертвих, і Христос освітлить тебе!</VERS>
      <VERS vnumber="15">Отож, уважайте, щоб поводитися обережно, не як немудрі, але як мудрі,</VERS>
      <VERS vnumber="16">використовуючи час, дні бо лукаві!</VERS>
      <VERS vnumber="17">Через це не будьте нерозумні, але розумійте, що є воля Господня.</VERS>
      <VERS vnumber="18">І не впивайтесь вином, в якому розпуста, але краще наповнюйтесь Духом,</VERS>
      <VERS vnumber="19">розмовляючи поміж собою псалмами, і гімнами, і піснями духовними, співаючи й граючи в серці своєму для Господа,</VERS>
      <VERS vnumber="20">дякуючи завжди за все Богові й Отцеві в Ім'я Господа нашого Ісуса Христа,</VERS>
      <VERS vnumber="21">корячися один одному у Христовім страху.</VERS>
      <VERS vnumber="22">Дружини, коріться своїм чоловікам, як Господеві,</VERS>
      <VERS vnumber="23">бо чоловік голова дружини, як і Христос Голова Церкви, Сам Спаситель тіла!</VERS>
      <VERS vnumber="24">І як кориться Церква Христові, так і дружини своїм чоловікам у всьому.</VERS>
      <VERS vnumber="25">Чоловіки, любіть своїх дружин, як і Христос полюбив Церкву, і віддав за неї Себе,</VERS>
      <VERS vnumber="26">щоб її освятити, очистивши водяним купелем у слові,</VERS>
      <VERS vnumber="27">щоб поставити її Собі славною Церквою, що не має плями чи вади, чи чогось такого, але щоб була свята й непорочна!</VERS>
      <VERS vnumber="28">Чоловіки повинні любити дружин своїх так, як власні тіла, бо хто любить дружину свою, той любить самого себе.</VERS>
      <VERS vnumber="29">Бо ніколи ніхто не зненавидів власного тіла, а годує та гріє його, як і Христос Церкву,</VERS>
      <VERS vnumber="30">бо ми члени Тіла Його від тіла Його й від костей Його!</VERS>
      <VERS vnumber="31">Покине тому чоловік батька й матір, і пристане до дружини своєї, і будуть обоє вони одним тілом.</VERS>
      <VERS vnumber="32">Ця таємниця велика, а я говорю про Христа та про Церкву!</VERS>
      <VERS vnumber="33">Отже, нехай кожен зокрема із вас любить так свою дружину, як самого себе, а дружина нехай боїться свого чоловіка!</VERS>
    </CHAPTER>
    <CHAPTER cnumber="6">
      <VERS vnumber="1">Діти, слухайтеся своїх батьків у Господі, бо це справедливе!</VERS>
      <VERS vnumber="2">Шануй свого батька та матір це перша заповідь з обітницею,</VERS>
      <VERS vnumber="3">щоб добре велося тобі, і щоб ти був на землі довголітній!</VERS>
      <VERS vnumber="4">А батьки, не дратуйте дітей своїх, а виховуйте їх в напоминанні й остереженні Божому!</VERS>
      <VERS vnumber="5">Раби, слухайтеся тілесних панів зо страхом і тремтінням у простоті серця вашого, як Христа!</VERS>
      <VERS vnumber="6">Не працюйте тільки про людське око, немов чоловіковгодники, а як раби Христові, чиніть від душі волю Божу,</VERS>
      <VERS vnumber="7">служіть із зичливістю, немов Господеві, а не людям!</VERS>
      <VERS vnumber="8">Знайте, що кожен, коли зробить що добре, те саме одержить від Господа, чи то раб, чи то вільний.</VERS>
      <VERS vnumber="9">А пани, чиніть їм те саме, занехаюйте погрози, знайте, що для вас і для них є на небі Господь, а Він на обличчя не дивиться!</VERS>
      <VERS vnumber="10">Нарешті, мої брати, зміцняйтеся Господом та могутністю сили Його!</VERS>
      <VERS vnumber="11">Зодягніться в повну Божу зброю, щоб могли ви стати проти хитрощів диявольських.</VERS>
      <VERS vnumber="12">Бо ми не маємо боротьби проти крови та тіла, але проти початків, проти влади, проти світоправителів цієї темряви, проти піднебесних духів злоби.</VERS>
      <VERS vnumber="13">Через це візьміть повну Божу зброю, щоб могли ви дати опір дня злого, і, все виконавши, витримати.</VERS>
      <VERS vnumber="14">Отже, стійте, підперезавши стегна свої правдою, і зодягнувшись у броню праведности,</VERS>
      <VERS vnumber="15">і взувши ноги в готовість Євангелії миру.</VERS>
      <VERS vnumber="16">А найбільш над усе візьміть щита віри, яким зможете погасити всі огненні стріли лукавого.</VERS>
      <VERS vnumber="17">Візьміть і шолома спасіння, і меча духовного, який є Слово Боже.</VERS>
      <VERS vnumber="18">Усякою молитвою й благанням кожного часу моліться духом, а для того пильнуйте з повною витривалістю та молитвою за всіх святих,</VERS>
      <VERS vnumber="19">і за мене, щоб дане було мені слово відкрити уста свої, і зо сміливістю провіщати таємницю Євангелії,</VERS>
      <VERS vnumber="20">для якої посол я в кайданах, щоб сміливо про неї звіщати, як належить мені.</VERS>
      <VERS vnumber="21">А щоб знали і ви щось про мене, та що я роблю, то все вам розповість Тихик, улюблений брат і в Господі вірний служитель,</VERS>
      <VERS vnumber="22">якого послав я до вас на це саме, щоб довідалися ви про нас, і щоб ваші серця він потішив.</VERS>
      <VERS vnumber="23">Мир братам і любов із вірою від Бога Отця й Господа Ісуса Христа!</VERS>
      <VERS vnumber="24">Благодать зо всіма, що незмінно люблять Господа нашого Ісуса Христа! Амінь.</VERS>
    </CHAPTER>
  </BIBLEBOOK>
</XMLBIBLE>
