<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="63" bname="2 Івана">
    <CHAPTER cnumber="1">
      <VERS vnumber="1">Старець вибраній пані та дітям її, яких я поправді люблю, і не тільки я, але й усі, хто правду пізнав,</VERS>
      <VERS vnumber="2">за правду, що в нас пробуває й повік буде з нами:</VERS>
      <VERS vnumber="3">нехай буде з вами благодать, милість, мир від Бога Отця та Ісуса Христа, Сина Отцевого, у правді та в любові!</VERS>
      <VERS vnumber="4">Я дуже зрадів, що між дітьми твоїми знайшов таких, що ходять у правді, як заповідь ми прийняли від Отця.</VERS>
      <VERS vnumber="5">І тепер я благаю тебе, пані, не так, ніби пишу тобі нову заповідь, але ту, яку маємо від початку, щоб ми любили один одного!</VERS>
      <VERS vnumber="6">А любов ця щоб ми жили згідно з Його заповідями. Це та заповідь, яку ви чули від початку, щоб ви згідно з нею жили.</VERS>
      <VERS vnumber="7">Бо в світ увійшло багато обманців, які не визнають Ісуса Христа, що прийшов був у тілі. Такий то обманець та антихрист!</VERS>
      <VERS vnumber="8">Пильнуйте себе, щоб ви не згубили того, над чим працювали, але щоб прийняли повну нагороду.</VERS>
      <VERS vnumber="9">Кожен, хто робить переступ та не пробуває в науці Христовій, той Бога не має. А хто пробуває в науці Його, той має і Отця, і Сина.</VERS>
      <VERS vnumber="10">Коли хто приходить до вас, але не приносить науки цієї, не приймайте до дому його, і не вітайте його!</VERS>
      <VERS vnumber="11">Хто бо вітає його, той участь бере в лихих учинках його.</VERS>
      <VERS vnumber="12">Багато я мав написати до вас, але не схотів на папері й чорнилом. Та маю надію прибути до вас, і говорити устами до уст, щоб повна була ваша радість!</VERS>
      <VERS vnumber="13">Вітають тебе діти вибраної сестри твоєї. Амінь.</VERS>
    </CHAPTER>
  </BIBLEBOOK>
</XMLBIBLE>
