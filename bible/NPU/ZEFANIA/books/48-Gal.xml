<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="48" bname="До Галатів">
    <CHAPTER cnumber="1">
      <VERS vnumber="1">Апостол Павло, поставлений ні від людей, ані від чоловіка, але від Ісуса Христа й Бога Отця, що з мертвих Його воскресив,</VERS>
      <VERS vnumber="2">і присутня зо мною вся браття, до Церков галатійських:</VERS>
      <VERS vnumber="3">благодать вам і мир від Бога, Отця нашого, і Господа Ісуса Христа,</VERS>
      <VERS vnumber="4">що за наші гріхи дав Самого Себе, щоб від злого сучасного віку нас визволити, за волею Бога й Отця нашого,</VERS>
      <VERS vnumber="5">Йому слава на віки вічні, амінь!</VERS>
      <VERS vnumber="6">Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,</VERS>
      <VERS vnumber="7">що не інша вона, але деякі є, що вас непокоять, і хочуть перевернути Христову Євангелію.</VERS>
      <VERS vnumber="8">Але якби й ми або Ангол із неба зачав благовістити вам не те, що ми вам благовістили, нехай буде проклятий!</VERS>
      <VERS vnumber="9">Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!</VERS>
      <VERS vnumber="10">Бо тепер чи я в людей шукаю признання чи в Бога? Чи людям дбаю я догоджати? Бо коли б догоджав я ще людям, я не був би рабом Христовим.</VERS>
      <VERS vnumber="11">Звіщаю ж вам, браття, що Євангелія, яку я благовістив, вона не від людей.</VERS>
      <VERS vnumber="12">Бо я не прийняв, ні навчився її від людини, але відкриттям Ісуса Христа.</VERS>
      <VERS vnumber="13">Чули бо ви про моє поступовання перше в юдействі, що Божу Церкву жорстоко я переслідував та руйнував її.</VERS>
      <VERS vnumber="14">І я перевищував в юдействі багатьох своїх ровесників роду мого, бувши запеклим прихильником моїх отцівських передань.</VERS>
      <VERS vnumber="15">Коли ж Бог, що вибрав мене від утроби матері моєї і покликав благодаттю Своєю, уподобав</VERS>
      <VERS vnumber="16">виявити мною Сина Свого, щоб благовістив я Його між поганами, я не радився зараз із тілом та кров'ю,</VERS>
      <VERS vnumber="17">і не відправився в Єрусалим до апостолів, що передо мною були, а пішов я в Арабію, і знову вернувся в Дамаск.</VERS>
      <VERS vnumber="18">По трьох роках потому пішов я в Єрусалим побачити Кифу, і в нього пробув днів із п'ятнадцять.</VERS>
      <VERS vnumber="19">А іншого з апостолів я не бачив, крім Якова, брата Господнього.</VERS>
      <VERS vnumber="20">А що вам пишу, ось кажу перед Богом, що я не обманюю!</VERS>
      <VERS vnumber="21">Потому пішов я до сирських та кілікійських країн.</VERS>
      <VERS vnumber="22">Церквам же Христовим в Юдеї я знаний не був особисто,</VERS>
      <VERS vnumber="23">тільки чули вони, що той, що колись переслідував їх, благовістить тепер віру, що колись руйнував був її.</VERS>
      <VERS vnumber="24">І славили Бога вони через мене!</VERS>
    </CHAPTER>
    <CHAPTER cnumber="2">
      <VERS vnumber="1">Потому, по чотирнадцяти роках, я знову ходив в Єрусалим із Варнавою, взявши й Тита з собою.</VERS>
      <VERS vnumber="2">А пішов я за відкриттям. І подав їм Євангелію, що її проповідую між поганами, особливо знатнішим, чи не дарма змагаюся я чи змагався.</VERS>
      <VERS vnumber="3">Але й Тит, що зо мною, бувши греком, не був до обрізання змушений.</VERS>
      <VERS vnumber="4">А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,</VERS>
      <VERS vnumber="5">то ми їх не послухали ані на хвилю, і не піддалися були, щоб тривала в вас правда Євангелії.</VERS>
      <VERS vnumber="6">Щождо тих, що за щось уважають себе, та якими колись вони були, то ні в чому різниці для мене нема, не дивиться Бог на особу людини! Бо ті, що за щось уважають себе, нічого мені не додали,</VERS>
      <VERS vnumber="7">але навпаки, побачивши, що мені припоручена Євангелія для необрізаних, як Петрові для обрізаних,</VERS>
      <VERS vnumber="8">бо Той, хто помагав Петрові в апостольстві між обрізаними, помагав і мені між поганами,</VERS>
      <VERS vnumber="9">і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,</VERS>
      <VERS vnumber="10">тільки щоб ми пам'ятали про вбогих, що я й пильнував був чинити таке.</VERS>
      <VERS vnumber="11">Коли ж Кифа прийшов був до Антіохії, то відкрито я виступив супроти нього, заслуговував бо він на осуд.</VERS>
      <VERS vnumber="12">Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.</VERS>
      <VERS vnumber="13">А з ним лицемірили й інші юдеї, так що навіть Варнава пристав був до їхнього лицемірства.</VERS>
      <VERS vnumber="14">А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</VERS>
      <VERS vnumber="15">Ми юдеї природою, а не грішники з поган...</VERS>
      <VERS vnumber="16">А коли ми дізнались, що людина не може бути виправдана ділами Закону, але тільки вірою в Христа Ісуса, то ми ввірували в Христа Ісуса, щоб нам виправдатися вірою в Христа, а не ділами Закону. Бо жадна людина ділами Закону не буде виправдана!</VERS>
      <VERS vnumber="17">Коли ж, шукаючи виправдання в Христі, ми й самі показалися грішниками, то хіба Христос слуга гріху? Зовсім ні!</VERS>
      <VERS vnumber="18">Бо коли я будую знов те, що був зруйнував, то самого себе роблю злочинцем.</VERS>
      <VERS vnumber="19">Бо Законом я вмер для Закону, щоб жити для Бога. Я розп'ятий з Христом.</VERS>
      <VERS vnumber="20">І живу вже не я, а Христос проживає в мені. А що я живу в тілі тепер, живу вірою в Божого Сина, що мене полюбив, і видав за мене Самого Себе.</VERS>
      <VERS vnumber="21">Божої благодаті я не відкидаю. Бо коли набувається правда Законом, то надармо Христос був умер!</VERS>
    </CHAPTER>
    <CHAPTER cnumber="3">
      <VERS vnumber="1">О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп'ятий?</VERS>
      <VERS vnumber="2">Це одне хочу знати від вас: чи ви прийняли Духа ділами Закону, чи із проповіді про віру?</VERS>
      <VERS vnumber="3">Чи ж ви аж такі нерозумні? Духом почавши, кінчите тепер тілом?</VERS>
      <VERS vnumber="4">Чи ви так багато терпіли надармо? Коли б тільки надармо!</VERS>
      <VERS vnumber="5">Отже, Той, Хто вам Духа дає й чуда чинить між вами, чи чинить ділами Закону, чи із проповіді про віру?</VERS>
      <VERS vnumber="6">Так як Авраам був увірував в Бога, і це залічено за праведність йому.</VERS>
      <VERS vnumber="7">Тож знайте, що ті, хто від віри, то сини Авраамові.</VERS>
      <VERS vnumber="8">І Писання, передбачивши, що вірою Бог виправдає поган, благовістило Авраамові: Благословляться в тобі всі народи!</VERS>
      <VERS vnumber="9">Тому ті, хто від віри, будуть поблагословлені з вірним Авраамом.</VERS>
      <VERS vnumber="10">А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!</VERS>
      <VERS vnumber="11">А що перед Богом Законом ніхто не виправдується, то це ясно, бо праведний житиме вірою.</VERS>
      <VERS vnumber="12">А Закон не від віри, але хто чинитиме те, той житиме ним.</VERS>
      <VERS vnumber="13">Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,</VERS>
      <VERS vnumber="14">щоб Авраамове благословення в Ісусі Христі поширилося на поган, щоб обітницю Духа прийняти нам вірою.</VERS>
      <VERS vnumber="15">Браття, кажу я по-людському: навіть людського затвердженого заповіту ніхто не відкидає та до нього не додає.</VERS>
      <VERS vnumber="16">А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.</VERS>
      <VERS vnumber="17">А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував.</VERS>
      <VERS vnumber="18">Бо коли від Закону спадщина, то вже не з обітниці; Авраамові ж Бог дарував із обітниці.</VERS>
      <VERS vnumber="19">Що ж Закон? Він був даний з причини переступів, аж поки прийде Насіння, якому обітниця дана була; він учинений був Анголами рукою посередника.</VERS>
      <VERS vnumber="20">Але посередник не є для одного, Бог же один.</VERS>
      <VERS vnumber="21">Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!</VERS>
      <VERS vnumber="22">Та все зачинило Писання під гріх, щоб віруючим була дана обітниця з віри в Ісуса Христа.</VERS>
      <VERS vnumber="23">Але поки прийшла віра, під Законом стережено нас, замкнених до приходу віри, що мала об'явитись.</VERS>
      <VERS vnumber="24">Тому то Закон виховником був до Христа, щоб нам виправдатися вірою.</VERS>
      <VERS vnumber="25">А як віра прийшла, то вже ми не під виховником.</VERS>
      <VERS vnumber="26">Бо ви всі сини Божі через віру в Христа Ісуса!</VERS>
      <VERS vnumber="27">Бо ви всі, що в Христа охристилися, у Христа зодягнулися!</VERS>
      <VERS vnumber="28">Нема юдея, ні грека, нема раба, ані вільного, нема чоловічої статі, ані жіночої, бо всі ви один у Христі Ісусі!</VERS>
      <VERS vnumber="29">А коли ви Христові, то ви Авраамове насіння й за обітницею спадкоємці.</VERS>
    </CHAPTER>
    <CHAPTER cnumber="4">
      <VERS vnumber="1">Тож кажу я: поки спадкоємець дитина, він нічим від раба не різниться, хоч він пан над усім,</VERS>
      <VERS vnumber="2">але під опікунами та керівниками знаходиться він аж до часу, що визначив батько.</VERS>
      <VERS vnumber="3">Так і ми, поки дітьми були, то були поневолені стихіями світу.</VERS>
      <VERS vnumber="4">Як настало ж виповнення часу, Бог послав Свого Сина, що родився від жони, та став під Законом,</VERS>
      <VERS vnumber="5">щоб викупити підзаконних, щоб усиновлення ми прийняли.</VERS>
      <VERS vnumber="6">А що ви сини, Бог послав у ваші серця Духа Сина Свого, що викликує: Авва, Отче!</VERS>
      <VERS vnumber="7">Тому ти вже не раб, але син. А як син, то й спадкоємець Божий через Христа.</VERS>
      <VERS vnumber="8">Та тоді, не знаючи Бога, служили ви тим, що з істоти богами вони не були.</VERS>
      <VERS vnumber="9">А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?</VERS>
      <VERS vnumber="10">Ви вважаєте пильно на дні та на місяці, і на пори та роки.</VERS>
      <VERS vnumber="11">Я боюся за вас, чи не дармо я працював коло вас?...</VERS>
      <VERS vnumber="12">Прошу я вас, браття, будьте, як я, бо й я такий самий, як ви. Нічим ви мене не покривдили!</VERS>
      <VERS vnumber="13">І знаєте ви, що в немочі тіла я перше звіщав вам Євангелію,</VERS>
      <VERS vnumber="14">ви ж моєю спокусою в тілі моїм не погордували, і мене не відкинули, але, немов Ангола Божого, ви прийняли мене, як Христа Ісуса!</VERS>
      <VERS vnumber="15">Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!</VERS>
      <VERS vnumber="16">Чи ж я став для вас ворогом, правду говорячи вам?</VERS>
      <VERS vnumber="17">Недобре пильнують про вас, але вас відлучити хочуть, щоб ви пильнували про них.</VERS>
      <VERS vnumber="18">То добре, пильнувати про добре постійно, а не тільки тоді, як приходжу до вас.</VERS>
      <VERS vnumber="19">Дітки мої, я знову для вас терплю муки породу, поки образ Христа не відіб'ється в вас!</VERS>
      <VERS vnumber="20">Я хотів би тепер бути в вас та змінити свій голос, бо маю я сумнів за вас.</VERS>
      <VERS vnumber="21">Скажіть мені ви, що хочете бути під Законом: чи не слухаєтесь ви Закону?</VERS>
      <VERS vnumber="22">Бо написано: Мав Авраам двох синів, одного від рабині, а другого від вільної.</VERS>
      <VERS vnumber="23">Але той, хто був від рабині, народився за тілом, а хто був від вільної, за обітницею.</VERS>
      <VERS vnumber="24">Розуміти це треба інакше, бо це два заповіти: один від гори Сінай, що в рабство народжує, а він то Аґар.</VERS>
      <VERS vnumber="25">Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми.</VERS>
      <VERS vnumber="26">А вишній Єрусалим вільний, він мати всім нам!</VERS>
      <VERS vnumber="27">Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!</VERS>
      <VERS vnumber="28">А ви, браття, діти обітниці за Ісаком!</VERS>
      <VERS vnumber="29">Але як і тоді, хто родився за тілом, переслідував тих, хто родився за духом, так само й тепер.</VERS>
      <VERS vnumber="30">Та що каже Писання? Прожени рабиню й сина її, бо не буде спадкувати син рабині разом із сином вільної.</VERS>
      <VERS vnumber="31">Тому, браття, не сини ми рабині, але вільної!</VERS>
    </CHAPTER>
    <CHAPTER cnumber="5">
      <VERS vnumber="1">Христос для волі нас визволив. Тож стійте в ній та не піддавайтеся знову в ярмо рабства!</VERS>
      <VERS vnumber="2">Ось я, Павло, кажу вам, що коли ви обрізуєтесь, то нема вам тоді жадної користи від Христа.</VERS>
      <VERS vnumber="3">І свідкую я знову всякому чоловікові, який обрізується, що повинен він виконати ввесь Закон.</VERS>
      <VERS vnumber="4">Ви, що Законом виправдуєтесь, полишилися без Христа, відпали від благодаті!</VERS>
      <VERS vnumber="5">Бо ми в дусі з віри чекаємо надії праведности.</VERS>
      <VERS vnumber="6">Бо сили не має в Христі Ісусі ані обрізання, ані необрізання, але віра, що чинна любов'ю.</VERS>
      <VERS vnumber="7">Бігли ви добре. Хто заборонив вам коритися правді?</VERS>
      <VERS vnumber="8">Таке переконання не від Того, Хто вас покликав.</VERS>
      <VERS vnumber="9">Трохи розчини квасить усе тісто!</VERS>
      <VERS vnumber="10">Я в Господі маю надію на вас, що нічого іншого думати не будете ви. А хто вас непокоїть, осуджений буде, хоч би він хто був!</VERS>
      <VERS vnumber="11">Чого ж, браття, мене ще переслідують, коли я обрізання ще проповідую? Тоді спокуса хреста в ніщо обертається!</VERS>
      <VERS vnumber="12">О, коли б були навіть відсічені ті, хто підбурює вас!</VERS>
      <VERS vnumber="13">Бо ви, браття, на волю покликані, але щоб ваша воля не стала приводом догоджати тілу, а любов'ю служити один одному!</VERS>
      <VERS vnumber="14">Бо ввесь Закон в однім слові міститься: Люби свого ближнього, як самого себе!</VERS>
      <VERS vnumber="15">Коли ж ви гризете та їсте один одного, то глядіть, щоб не знищили ви один одного!</VERS>
      <VERS vnumber="16">І кажу: ходіть за духом, і не вчините пожадливости тіла,</VERS>
      <VERS vnumber="17">бо тіло бажає противного духові, а дух противного тілу, і супротивні вони один одному, щоб ви чинили не те, чого хочете.</VERS>
      <VERS vnumber="18">Коли ж дух вас провадить, то ви не під Законом.</VERS>
      <VERS vnumber="19">Учинки тіла явні, то є: перелюб, нечистість, розпуста,</VERS>
      <VERS vnumber="20">ідолослуження, чари, ворожнечі, сварка, заздрість, гнів, суперечки, незгоди, єресі,</VERS>
      <VERS vnumber="21">завидки, п'янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</VERS>
      <VERS vnumber="22">А плід духа: любов, радість, мир, довготерпіння, добрість, милосердя, віра,</VERS>
      <VERS vnumber="23">лагідність, здержливість: Закону нема на таких!</VERS>
      <VERS vnumber="24">А ті, що Христові Ісусові, розп'яли вони тіло з пожадливостями та з похотями.</VERS>
      <VERS vnumber="25">Коли духом живемо, то й духом ходімо!</VERS>
      <VERS vnumber="26">Не будьмо чванливі, не дражнімо один одного, не завидуймо один одному!</VERS>
    </CHAPTER>
    <CHAPTER cnumber="6">
      <VERS vnumber="1">Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!</VERS>
      <VERS vnumber="2">Носіть тягарі один одного, і так виконаєте закона Христового.</VERS>
      <VERS vnumber="3">Коли бо хто думає, що він щось, бувши ніщо, сам себе той обманює.</VERS>
      <VERS vnumber="4">Нехай кожен досліджує діло своє, і тоді матиме тільки в собі похвалу, а не в іншому!</VERS>
      <VERS vnumber="5">Бо кожен нестиме свій власний тягар!</VERS>
      <VERS vnumber="6">А хто слова навчається, нехай ділиться всяким добром із навчаючим.</VERS>
      <VERS vnumber="7">Не обманюйтеся, Бог осміяний бути не може. Бо що тільки людина посіє, те саме й пожне!</VERS>
      <VERS vnumber="8">Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</VERS>
      <VERS vnumber="9">А роблячи добре, не знуджуймося, бо часу свого пожнемо, коли не ослабнемо.</VERS>
      <VERS vnumber="10">Тож тому, поки маємо час, усім робімо добро, а найбільш одновірним!</VERS>
      <VERS vnumber="11">Погляньте, якими великими буквами я написав вам своєю рукою!</VERS>
      <VERS vnumber="12">Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</VERS>
      <VERS vnumber="13">Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</VERS>
      <VERS vnumber="14">А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп'ятий світ для мене, а я для світу.</VERS>
      <VERS vnumber="15">Бо сили немає ані обрізання, ані необрізання, а створіння нове.</VERS>
      <VERS vnumber="16">А всі ті, хто піде за цим правилом, мир та милість на них, і на Ізраїля Божого!</VERS>
      <VERS vnumber="17">Зрештою, хай ніхто не турбує мене, бо ношу я Ісусові рани на тілі своїм!...</VERS>
      <VERS vnumber="18">Благодать Господа нашого Ісуса Христа нехай буде з духом вашим, браття! Амінь.</VERS>
    </CHAPTER>
  </BIBLEBOOK>
</XMLBIBLE>
