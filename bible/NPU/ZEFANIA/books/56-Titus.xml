<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="56" bname="До Тита">
    <CHAPTER cnumber="1">
      <VERS vnumber="1">Павло, раб Божий, а апостол Ісуса Христа, по вірі вибраних Божих і пізнанні правди, що за благочестям,</VERS>
      <VERS vnumber="2">в надії вічного життя, яке обіцяв був від вічних часів необманливий Бог,</VERS>
      <VERS vnumber="3">і часу свого з'явив Слово Своє в проповіданні, що доручене було мені з наказу Спасителя нашого Бога,</VERS>
      <VERS vnumber="4">до Тита, щирого сина за спільною вірою: благодать, милість та мир від Бога Отця й Христа Ісуса, Спасителя нашого!</VERS>
      <VERS vnumber="5">Я для того тебе полишив був у Кріті, щоб ти впорядкував недокінчене та пресвітерів настановив по містах, як тобі я звелів,</VERS>
      <VERS vnumber="6">коли хто бездоганний, муж єдиної дружини, має вірних дітей, недокорених за блуд або неслухняність.</VERS>
      <VERS vnumber="7">Бо єпископ мусить бути бездоганний, як Божий доморядник, не самолюбний, не гнівливий, не п'яниця, не заводіяка, не корисливий,</VERS>
      <VERS vnumber="8">але гостинний до приходнів, добролюбець, поміркований, справедливий, побожний, стриманий,</VERS>
      <VERS vnumber="9">що тримається вірного слова згідно з наукою, щоб мав силу й навчати в здоровій науці, і переконувати противних.</VERS>
      <VERS vnumber="10">Багато бо є неслухняних, марнословців, зводників, особливо ж з обрізаних,</VERS>
      <VERS vnumber="11">їм треба уста затуляти: вони цілі доми баламутять, навчаючи, чого не належить, для зиску брудного.</VERS>
      <VERS vnumber="12">Сказав один з них, їхній власний пророк: Крітяни завжди брехливі, люті звірі, черевані ліниві!...</VERS>
      <VERS vnumber="13">Це свідоцтво правдиве. Ради цієї причини докоряй їм суворо, щоб у вірі здорові були,</VERS>
      <VERS vnumber="14">і на юдейські байки не вважали, ані на накази людей, що від правди відвертаються.</VERS>
      <VERS vnumber="15">Для чистих все чисте, а для занечищених та для невірних не чисте ніщо, але занечистилися і розум їхній, і сумління.</VERS>
      <VERS vnumber="16">Вони твердять, немов знають Бога, але відкидаються вчинками, бувши бридкі й неслухняні, і до всякого доброго діла нездатні.</VERS>
    </CHAPTER>
    <CHAPTER cnumber="2">
      <VERS vnumber="1">А ти говори, що відповідає здоровій науці.</VERS>
      <VERS vnumber="2">Щоб старі чоловіки тверезі були, поважні, помірковані, здорові у вірі, у любові, у терпеливості.</VERS>
      <VERS vnumber="3">Щоб старі жінки в своїм стані так само були, як належить святим, не обмовниці, не віддані п'янству, навчали добра,</VERS>
      <VERS vnumber="4">щоб навчали жінок молодих любити своїх чоловіків, любити дітей,</VERS>
      <VERS vnumber="5">щоб були помірковані, чисті, господарні, добрі, слухняні своїм чоловікам, щоб не зневажалося Боже Слово.</VERS>
      <VERS vnumber="6">Так само благай юнаків, щоб були помірковані.</VERS>
      <VERS vnumber="7">У всім сам себе подавай за зразка добрих діл, у навчанні непорушеність, повагу,</VERS>
      <VERS vnumber="8">слово здорове, неосудливе, щоб противник був засоромлений, не мавши нічого лихого казати про нас.</VERS>
      <VERS vnumber="9">Раби щоб корилися панам своїм, щоб догоджали, не перечили,</VERS>
      <VERS vnumber="10">не крали, але виявляли всяку добру вірність, щоб у всьому вони прикрашали науку Спасителя нашого Бога.</VERS>
      <VERS vnumber="11">Бо з'явилася Божа благодать, що спасає всіх людей,</VERS>
      <VERS vnumber="12">і навчає нас, щоб ми, відцуравшись безбожности та світських пожадливостей, жили помірковано та праведно, і побожно в теперішнім віці,</VERS>
      <VERS vnumber="13">і чекали блаженної надії та з'явлення слави великого Бога й Спаса нашого Христа Ісуса,</VERS>
      <VERS vnumber="14">що Самого Себе дав за нас, щоб нас визволити від усякого беззаконства та очистити Собі людей вибраних, у добрих ділах запопадливих.</VERS>
      <VERS vnumber="15">Оце говори та нагадуй, та з усяким наказом картай. Хай тобою ніхто не погордує!</VERS>
    </CHAPTER>
    <CHAPTER cnumber="3">
      <VERS vnumber="1">Нагадуй їм, щоб слухали влади верховної та корилися їй, і до всякого доброго діла готові були,</VERS>
      <VERS vnumber="2">щоб не зневажали нікого, щоб були не сварливі, а тихі, виявляючи повну лагідність усім людям.</VERS>
      <VERS vnumber="3">Бо колись були й ми нерозсудні, неслухняні, зведені, служили різним пожадливостям та розкошам, жили в злобі та в заздрощах, бридкими були, ненавиділи один одного.</VERS>
      <VERS vnumber="4">А коли з'явилась благодать та людинолюбство Спасителя, нашого Бога,</VERS>
      <VERS vnumber="5">Він нас спас не з діл праведности, що ми їх учинили були, а з Своєї милости через купіль відродження й обновлення Духом Святим,</VERS>
      <VERS vnumber="6">Якого Він щедро вилив на нас через Христа Ісуса, Спасителя нашого,</VERS>
      <VERS vnumber="7">щоб ми виправдались Його благодаттю, і стали спадкоємцями за надією на вічне життя.</VERS>
      <VERS vnumber="8">Вірне слово, і я хочу, щоб ти і про це впевняв, щоб ті, хто ввірував у Бога, дбали про добрі діла пильнувати. Для людей оце добре й корисне!</VERS>
      <VERS vnumber="9">Вистерігайсь нерозумних змагань, і родоводів, і спорів, і суперечок про Закон, бо вони некорисні й марні.</VERS>
      <VERS vnumber="10">Людини єретика, по першім та другім наставленні, відрікайся,</VERS>
      <VERS vnumber="11">знавши, що зіпсувся такий та грішить, і він сам себе засудив.</VERS>
      <VERS vnumber="12">Як пришлю я до тебе Артема або Тихика, поквапся прибути до мене в Нікополь, бо думаю там перезимувати.</VERS>
      <VERS vnumber="13">Законника Зину та Аполлоса вишли квапливо вперед, щоб для них не забракло нічого.</VERS>
      <VERS vnumber="14">Нехай же навчаються й наші дбати про добрі діла при конечних потребах, щоб безплодні вони не були.</VERS>
      <VERS vnumber="15">Вітають тебе всі, хто зо мною. Вітай тих, хто любить нас у вірі. Благодать з вами всіма! Амінь.</VERS>
    </CHAPTER>
  </BIBLEBOOK>
</XMLBIBLE>
