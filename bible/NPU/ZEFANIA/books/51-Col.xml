<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="51" bname="До Колосян">
    <CHAPTER cnumber="1">
      <VERS vnumber="1">Павло, із волі Божої апостол Христа Ісуса, і брат Тимофій</VERS>
      <VERS vnumber="2">до святих і вірних братів у Христі, що в Колосах: благодать вам і мир від Бога, Отця нашого!</VERS>
      <VERS vnumber="3">Ми дякуємо Богові, Отцеві Господа нашого Ісуса Христа, завжди за вас молячись,</VERS>
      <VERS vnumber="4">прочувши про вашу віру в Христа Ісуса та про любов, яку маєте до всіх святих</VERS>
      <VERS vnumber="5">через надію, приготовану в небі для вас, що про неї давніше ви чули в слові істини Євангелії,</VERS>
      <VERS vnumber="6">що до вас прибула, і на цілому світі плодоносна й росте, як і в вас, з того дня, коли ви почули й пізнали благодать Божу в правді.</VERS>
      <VERS vnumber="7">Отак ви і навчилися від Епафра, улюбленого співробітника нашого, що за вас він вірний служитель Христа,</VERS>
      <VERS vnumber="8">що й виявив нам про вашу духовну любов.</VERS>
      <VERS vnumber="9">Через це то й ми з того дня, як почули, не перестаємо молитись за вас та просити, щоб для пізнання волі Його були ви наповнені всякою мудрістю й розумом духовним,</VERS>
      <VERS vnumber="10">щоб ви поводилися належно щодо Господа в усякому догодженні, в усякому доброму ділі приносячи плід і зростаючи в пізнанні Бога,</VERS>
      <VERS vnumber="11">зміцняючись усякою силою за могучістю слави Його для всякої витривалости й довготерпіння з радістю,</VERS>
      <VERS vnumber="12">дякуючи Отцеві, що вчинив нас достойними участи в спадщині святих у світлі,</VERS>
      <VERS vnumber="13">що визволив нас із влади темряви й переставив нас до Царства Свого улюбленого Сина,</VERS>
      <VERS vnumber="14">в Якім маємо відкуплення і прощення гріхів.</VERS>
      <VERS vnumber="15">Він є образ невидимого Бога, роджений перш усякого творива.</VERS>
      <VERS vnumber="16">Бо то Ним створено все на небі й на землі, видиме й невидиме, чи то престоли, чи то господства, чи то влади, чи то начальства, усе через Нього й для Нього створено!</VERS>
      <VERS vnumber="17">А Він є перший від усього, і все Ним стоїть.</VERS>
      <VERS vnumber="18">І Він Голова тіла, Церкви. Він початок, первороджений з мертвих, щоб у всьому Він мав першенство.</VERS>
      <VERS vnumber="19">Бо вгодно було, щоб у Нім перебувала вся повнота,</VERS>
      <VERS vnumber="20">і щоб Ним поєднати з Собою все, примиривши кров'ю хреста Його, через Нього, чи то земне, чи то небесне.</VERS>
      <VERS vnumber="21">І вас, що були колись відчужені й вороги думкою в злих учинках,</VERS>
      <VERS vnumber="22">тепер же примирив смертю в людськім тілі Його, щоб учинити вас святими, і непорочними, і неповинними перед Собою,</VERS>
      <VERS vnumber="23">якщо тільки пробуваєте в вірі тверді та сталі, і не відпадаєте від надії Євангелії, що ви чули її, яка проповідана всьому створінню під небом, якій я, Павло, став служителем.</VERS>
      <VERS vnumber="24">Тепер я радію в стражданнях своїх за вас, і доповнюю недостачу скорботи Христової в тілі своїм за тіло Його, що воно Церква;</VERS>
      <VERS vnumber="25">якій я став служителем за Божим зарядженням, що для вас мені дане, щоб виконати Слово Боже,</VERS>
      <VERS vnumber="26">Таємницю, заховану від віків і поколінь, а тепер виявлену Його святим,</VERS>
      <VERS vnumber="27">що їм Бог захотів показати, яке багатство слави цієї таємниці між поганами, а вона Христос у вас, надія слави!</VERS>
      <VERS vnumber="28">Його ми проповідуємо, нагадуючи кожній людині й навчаючи кожну людину всякої мудрости, щоб учинити кожну людину досконалою в Христі.</VERS>
      <VERS vnumber="29">У тому й працюю я, борючися силою Його, яка сильно діє в мені.</VERS>
    </CHAPTER>
    <CHAPTER cnumber="2">
      <VERS vnumber="1">Я хочу, щоб ви знали, яку велику боротьбу я маю за вас і за тих, хто в Лаодикії, і за всіх, хто не бачив мого тілесного обличчя.</VERS>
      <VERS vnumber="2">Хай потішаться їхні серця, у любові поєднані, для всякого багатства повного розуміння, для пізнання таємниці Бога, Христа,</VERS>
      <VERS vnumber="3">в Якому всі скарби премудрости й пізнання заховані.</VERS>
      <VERS vnumber="4">А це говорю, щоб ніхто вас не звів фальшивими доводами при суперечці.</VERS>
      <VERS vnumber="5">Бо хоч тілом я й неприсутній, та духом я з вами, і з радістю бачу ваш порядок та твердість вашої віри в Христа.</VERS>
      <VERS vnumber="6">Отже, як ви прийняли були Христа Ісуса Господа, так і в Ньому ходіть,</VERS>
      <VERS vnumber="7">бувши вкорінені й збудовані на Ньому, та зміцнені в вірі, як вас навчено, збагачуючись у ній з подякою.</VERS>
      <VERS vnumber="8">Стережіться, щоб ніхто вас не звів філософією та марною оманою за переданням людським, за стихіями світу, а не за Христом,</VERS>
      <VERS vnumber="9">бо в Ньому тілесно живе вся повнота Божества.</VERS>
      <VERS vnumber="10">І ви маєте в Нім повноту, а Він Голова всякої влади й начальства.</VERS>
      <VERS vnumber="11">Ви в Ньому були й обрізані нерукотворним обрізанням, скинувши людське тіло гріховне в Христовім обрізанні.</VERS>
      <VERS vnumber="12">Ви були з Ним поховані у хрищенні, у Ньому ви й разом воскресли через віру в силу Бога, що Він з мертвих Його воскресив.</VERS>
      <VERS vnumber="13">І вас, що мертві були в гріхах та в необрізанні вашого тіла, Він оживив разом із Ним, простивши усі гріхи,</VERS>
      <VERS vnumber="14">знищивши рукописання на нас, що наказами було проти нас, Він із середини взяв його та й прибив його на хресті,</VERS>
      <VERS vnumber="15">роззброївши влади й начальства, сміливо їх вивів на посміховисько, перемігши їх на хресті!</VERS>
      <VERS vnumber="16">Тож, хай ніхто вас не судить за їжу, чи за питво, чи за чергове свято, чи за новомісяччя, чи за суботи,</VERS>
      <VERS vnumber="17">бо це тінь майбутнього, а тіло Христове.</VERS>
      <VERS vnumber="18">Нехай вас не зводить ніхто удаваною покорою та службою Анголам, вдаючися до того, чого не бачив, нерозважно надимаючись своїм тілесним розумом,</VERS>
      <VERS vnumber="19">а не тримачись Голови, від Якої все тіло, суглобами й зв'язями з'єднане й зміцнене, росте зростом Божим.</VERS>
      <VERS vnumber="20">Отож, як ви вмерли з Христом для стихій світу, то чого ви, немов ті, хто в світі живе, пристаєте на постанови:</VERS>
      <VERS vnumber="21">не дотикайся, ані їж, ані рухай,</VERS>
      <VERS vnumber="22">бо то все знищиться, як уживати його, за приказами та наукою людською.</VERS>
      <VERS vnumber="23">Воно ж має вид мудрости в самовільній службі й покорі та в знесилюванні тіла, та не має якогось значення, хіба щодо насичення тіла.</VERS>
    </CHAPTER>
    <CHAPTER cnumber="3">
      <VERS vnumber="1">Отож, коли ви воскресли з Христом, то шукайте того, що вгорі, де сидить Христос по Божій правиці.</VERS>
      <VERS vnumber="2">Думайте про те, що вгорі, а не про те, що на землі.</VERS>
      <VERS vnumber="3">Бож ви вмерли, а життя ваше сховане в Бозі з Христом.</VERS>
      <VERS vnumber="4">Коли з'явиться Христос, наше життя, тоді з'явитеся з Ним у славі і ви.</VERS>
      <VERS vnumber="5">Отож, умертвіть ваші земні члени: розпусту, нечисть, пристрасть, лиху пожадливість та зажерливість, що вона ідолослуження,</VERS>
      <VERS vnumber="6">бо гнів Божий приходить за них на неслухняних.</VERS>
      <VERS vnumber="7">І ви поміж ними ходили колись, як жили поміж ними.</VERS>
      <VERS vnumber="8">Тепер же відкиньте і ви все оте: гнів, лютість, злобу, богозневагу, безсоромні слова з ваших уст.</VERS>
      <VERS vnumber="9">Не кажіть неправди один на одного, якщо скинули з себе людину стародавню з її вчинками,</VERS>
      <VERS vnumber="10">та зодягнулися в нову, що відновлюється для пізнання за образом Створителя її,</VERS>
      <VERS vnumber="11">де нема ані геллена, ані юдея, обрізання та необрізання, варвара, скита, раба, вільного, але все та в усьому Христос!</VERS>
      <VERS vnumber="12">Отож, зодягніться, як Божі вибранці, святі та улюблені, у щире милосердя, добротливість, покору, лагідність, довготерпіння.</VERS>
      <VERS vnumber="13">Терпіть один одного, і прощайте собі, коли б мав хто на кого оскарження. Як і Христос вам простив, робіть так і ви!</VERS>
      <VERS vnumber="14">А над усім тим зодягніться в любов, що вона союз досконалости!</VERS>
      <VERS vnumber="15">І нехай мир Божий панує у ваших серцях, до якого й були ви покликані в одному тілі. І вдячними будьте!</VERS>
      <VERS vnumber="16">Слово Христове нехай пробуває в вас рясно, у всякій премудрості. Навчайте та напоумляйте самих себе! Вдячно співайте у ваших серцях Господеві псалми, гімни, духовні пісні!</VERS>
      <VERS vnumber="17">І все, що тільки робите словом чи ділом, усе робіть у Ім'я Господа Ісуса, дякуючи через Нього Богові й Отцеві.</VERS>
      <VERS vnumber="18">Дружини, слухайтеся чоловіків своїх, як лицює то в Господі!</VERS>
      <VERS vnumber="19">Чоловіки, любіть дружин своїх, і не будьте суворі до них!</VERS>
      <VERS vnumber="20">Діти, будьте слухняні в усьому батькам, бо це Господеві приємне!</VERS>
      <VERS vnumber="21">Батьки, не дратуйте дітей своїх, щоб на дусі не впали вони!</VERS>
      <VERS vnumber="22">Раби, слухайтеся в усьому тілесних панів, і не працюйте тільки про людське око, немов підлещуючись, але в простоті серця, боячися Бога!</VERS>
      <VERS vnumber="23">І все, що тільки чините, робіть від душі, немов Господеві, а не людям!</VERS>
      <VERS vnumber="24">Знайте, що від Господа приймете в нагороду спадщину, бо служите ви Господеві Христові.</VERS>
      <VERS vnumber="25">А хто кривдить, той одержить за свою кривду. Бо не дивиться Бог на особу!</VERS>
    </CHAPTER>
    <CHAPTER cnumber="4">
      <VERS vnumber="1">Пани, виявляйте до рабів справедливість та рівність, і знайте, що й для вас є на небі Господь!</VERS>
      <VERS vnumber="2">Будьте тривалі в молитві, і пильнуйте з подякою в ній!</VERS>
      <VERS vnumber="3">Моліться разом і за нас, щоб Бог нам відчинив двері слова, звіщати таємницю Христову, що за неї я й зв'язаний,</VERS>
      <VERS vnumber="4">щоб з'явив я її, як звіщати належить мені.</VERS>
      <VERS vnumber="5">Поводьтеся мудро з чужими, використовуючи час.</VERS>
      <VERS vnumber="6">Слово ваше нехай буде завжди ласкаве, приправлене сіллю, щоб ви знали, як ви маєте кожному відповідати.</VERS>
      <VERS vnumber="7">Що зо мною, то все вам розповість Тихик, улюблений брат і вірний служитель і співробітник у Господі.</VERS>
      <VERS vnumber="8">Я саме на те його вислав до вас, щоб довідались ви про нас, і щоб ваші серця він потішив,</VERS>
      <VERS vnumber="9">із Онисимом, вірним та улюбленим братом, який з-поміж вас. Вони все вам розповідять, що діється тут.</VERS>
      <VERS vnumber="10">Поздоровлює вас Аристарх, ув'язнений разом зо мною, і Марко, небіж Варнавин, що про нього ви дістали накази; як прийде до вас, то прийміть його,</VERS>
      <VERS vnumber="11">теж Ісус, на прізвище Юст, вони із обрізаних. Для Божого Царства єдині вони співробітники, що були мені втіхою.</VERS>
      <VERS vnumber="12">Поздоровлює вас Епафрас, що з ваших, раб Христа Ісуса. Він завжди обстоює вас у молитвах, щоб ви досконалі були та наповнені всякою Божою волею.</VERS>
      <VERS vnumber="13">І я свідчу за нього, що він має велику горливість про вас та про тих, що знаходяться в Лаодикії та в Гієраполі.</VERS>
      <VERS vnumber="14">Вітає вас Лука, улюблений лікар, та Димас.</VERS>
      <VERS vnumber="15">Привітайте братів, що в Лаодикії, і Німфана, і Церкву домашню його.</VERS>
      <VERS vnumber="16">І як буде прочитаний лист цей у вас, то зробіть, щоб прочитаний був він також у Церкві Лаодикійській, а того, що написаний з Лаодикії, прочитайте і ви.</VERS>
      <VERS vnumber="17">Та скажіть Архіпові: Доглядай того служіння, що прийняв його в Господі, щоб ти його виконав!</VERS>
      <VERS vnumber="18">Привітання моєю рукою Павловою. Пам'ятайте про пута мої! Благодать Божа нехай буде з вами! Амінь.</VERS>
    </CHAPTER>
  </BIBLEBOOK>
</XMLBIBLE>
