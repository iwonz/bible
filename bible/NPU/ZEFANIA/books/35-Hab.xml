<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="35" bname="Авакум">
    <CHAPTER cnumber="1">
      <VERS vnumber="1">Пророцтво, яке бачив пророк Авакум.</VERS>
      <VERS vnumber="2">Аж доки я, Господи, кликати буду, а Ти не почуєш? До тебе я кличу: Насильство! та Ти не спасаєш!</VERS>
      <VERS vnumber="3">Для чого неправість мені Ти показуєш та позираєш на муку? А передо мною грабіж та насильство, і суперечка стається, і носиться сварка.</VERS>
      <VERS vnumber="4">Тому то Закон припиняється, і не виходить до чину назавсіди право, бо несправедливий вигублює праведного, тому правосуддя виходить покривленим.</VERS>
      <VERS vnumber="5">Пригляньтеся ви до народів, і дивіться, і дуже здивуйтесь, бо вчиню Я за ваших днів діло, про яке не повірите ви, коли буде розказане.</VERS>
      <VERS vnumber="6">Бо оце Я поставлю халдеїв, народ лютий та скорий, що ґрасує по широкій землі, щоб захопити оселі, які не його.</VERS>
      <VERS vnumber="7">Страшний та грізний він, від нього самого виходить і право його, і великість його.</VERS>
      <VERS vnumber="8">І від пантер його коні швидші, і від вовків вечерових лютіші.</VERS>
      <VERS vnumber="9">Він приходить увесь на насильство, а ціль їх обличчя вперед, і набере полонених, як того піску.</VERS>
      <VERS vnumber="10">І він глузує з царів, а князі сміх для нього. Він сміється з твердині усякої, бо на вал насипає землі, і її здобуває!</VERS>
      <VERS vnumber="11">Тоді він несеться, як вітер, і перейде, і згрішить, бо зробить за бога свого оцю силу свою.</VERS>
      <VERS vnumber="12">Хіба ж Ти не віддавна, о Господи? Боже Ти мій, мій Святий, не помремо! Господи, Ти для суду поставив його, і, о Скеле, призначив його на карання!</VERS>
      <VERS vnumber="13">Твої очі занадто пречисті, щоб міг Ти дивитись на зло, і на насильство дивитись не можеш. Чому ж дивишся Ти на грабіжників, мовчиш, коли несправедливий винищує справедливішого від себе?</VERS>
      <VERS vnumber="14">Ти ж маєш людей, як у морі тих риб, немов ту черву, що пана над нею нема.</VERS>
      <VERS vnumber="15">Усе це грабіжник витягує вудкою, своїм неводом тягне оце, та збирає оце в свою сітку, тому тішиться він та радіє.</VERS>
      <VERS vnumber="16">Тому жертву приносить він неводові, і кадить для сітки своєї, бо від них ситий уділ його та добірна пожива його!</VERS>
      <VERS vnumber="17">Чи на це випорожнює він свого невода, і завжди готов убивати народи без милости?</VERS>
    </CHAPTER>
    <CHAPTER cnumber="2">
      <VERS vnumber="1">Нехай я стою на сторожі своїй, і нехай на облозі я стану, і хай виглядаю, щоб бачити, що він буде казати мені, і що відповість на жалобу мою.</VERS>
      <VERS vnumber="2">А Господь відповів та й сказав: Напиши це видіння і поясни на таблицях, щоб читач його легко читав.</VERS>
      <VERS vnumber="3">Бо ще на умовлений час це видіння, і приспішає кінець, і не обмане. Якщо б протягнулось, чекай ти його, бо воно конче прийде, не спізниться.</VERS>
      <VERS vnumber="4">Ось надута, не проста душа його в ньому, а праведний житиме вірою своєю.</VERS>
      <VERS vnumber="5">І що ж, як зрадливе вино, так горда людина спокою не знає: він роззявлює пащу свою, як шеол, і не насичується, як та смерть, і всіх людей він до себе збирає, і всі народи до себе згромаджує.</VERS>
      <VERS vnumber="6">Чи ж усі вони не складуть приповістки на нього та загадки насмішливої йому не прокажуть: Горе тому, хто для себе розмножує те, що не його! Аж доки це буде? Горе тому, хто чинить тяжкою заставу на себе!</VERS>
      <VERS vnumber="7">Хіба нагло не встануть оті, хто тебе буде гризти, і збудяться ті, хто тебе попихає, і за здобич ти станеш для них?</VERS>
      <VERS vnumber="8">За те, що ти грабував був багато народів, вся решта народів тебе пограбує за ту людську кров, і за насильство над краєм, над містом та над усіма, хто мешкає в ньому.</VERS>
      <VERS vnumber="9">Горе тому, хто неправедний зиск побирає для дому свого, щоб покласти гніздо своє на висоті, і тим із рук злого врятованим бути!</VERS>
      <VERS vnumber="10">Нарадив ти сором для дому свого, щоб кінець учинити численним народам, і ти прогрішився за душу свою.</VERS>
      <VERS vnumber="11">Бо камінь з стіни буде кликати, і йому відповість сволок із дерева.</VERS>
      <VERS vnumber="12">Горе тому, хто кров'ю місто будує, хто беззаконням встановлює город!</VERS>
      <VERS vnumber="13">Чи ж оце не від Господа Саваота, що народи трудяться для огню, і мучаться люди на марність?</VERS>
      <VERS vnumber="14">Бо пізнанням Господньої слави наповнена буде земля, як море вода покриває.</VERS>
      <VERS vnumber="15">Горе тому, хто свого ближнього напоює з келіху гніву свого, і поїть, щоб бачити сором його!</VERS>
      <VERS vnumber="16">Ти наситишся ганьбою більше, як славою. Пий також ти, та показуй свій сором! На тебе обернеться келіх правиці Господньої, ганьба ж на славу твою!</VERS>
      <VERS vnumber="17">Бо насилля твоє над Ліваном на тебе спаде, а грабунок худоби зламає тебе за кров людську, та за насилля над краєм, над містом та над усіма, хто мешкає в ньому.</VERS>
      <VERS vnumber="18">Який дасть пожиток бовван, що його вирізьбив творець його, і відлив, і вчитель неправди, що творець його мав охоту чинити богів цих німих?</VERS>
      <VERS vnumber="19">Горе тому, хто дереву каже: Збудись, мовчазливому каменю: Зрушся! Чи він буде навчати? Ось він сріблом та золотом викладений, але жодного духу в ньому нема!</VERS>
      <VERS vnumber="20">А Господь у Своїм храмі святім, мовчи перед обличчям Його, уся земле!</VERS>
    </CHAPTER>
    <CHAPTER cnumber="3">
      <VERS vnumber="1">Молитва пророка Авакума, для співу на струнному приладі:</VERS>
      <VERS vnumber="2">Господи, звістку Твою я почув та й злякався! Господи, оживи Своє діло в середині років, у середині літ об'яви, у гніві про милість згадай!</VERS>
      <VERS vnumber="3">Бог іде від Теману, і Святий від Парану гори. Села. Велич Його вкрила небо, і слави Його стала повна земля!</VERS>
      <VERS vnumber="4">А сяйво було, наче соняшне світло, проміння при боці у Нього, і там укриття Його потуги.</VERS>
      <VERS vnumber="5">Перед обличчям Його моровиця іде, а по стопах Його пнеться полум'я.</VERS>
      <VERS vnumber="6">Став, і землю Він зміряв, поглянув і народи затряс, і попадали гори довічні, вікові похилились узгір'я. Путі Його вічні.</VERS>
      <VERS vnumber="7">Я бачив намети Кушана під кривдою, тремтять покривала мідіянського краю.</VERS>
      <VERS vnumber="8">Чи на ріки, о Господи, Ти запалав, чи на ріки Твій гнів? Чи Твоє пересердя на море, що їздиш на конях Своїх, на спасенних Своїх колесницях?</VERS>
      <VERS vnumber="9">Лук твій голий, нагий, наповнений стріл сагайдак. Села. Ти річками землю розсік.</VERS>
      <VERS vnumber="10">Тебе вгледівши, гори дрижали, водяна течія потекла, безодня свій голос дала, зняла високо руки свої.</VERS>
      <VERS vnumber="11">Сонце й місяць спинилися в мешканні своєму при світлі Твоїх стріл, що літають при сяйві блискучого списа Твого.</VERS>
      <VERS vnumber="12">У люті ступав Ти землею, у гніві людей молотив.</VERS>
      <VERS vnumber="13">Ти вийшов спасти Свій народ, спасти Помазанця Свого. Ти з дому безбожного голову збив, обнажив Ти основу по шию. Села.</VERS>
      <VERS vnumber="14">Ти пробив його списами голову князя його, як вони піднялись, щоб мене розпорошити; вони тішилися, немов мали пожерти таємно убогого.</VERS>
      <VERS vnumber="15">Ти кіньми Своїми по морю топтав, по водній великій громаді.</VERS>
      <VERS vnumber="16">Я почув і затремтіла утроба моя, задзвеніли на голос цей губи мої, гнилизна ввійшла в мої кості, і тремчу я на місці своїм, бо маю чекати в спокої день утиску, коли прийде народ, який має на вас наступати.</VERS>
      <VERS vnumber="17">Коли б фіґове дерево не зацвіло, і не було б урожаю в виноградниках, обманило зайняття оливкою, а поле їжі не вродило б, позникала отара з кошари і не стало б в оборах худоби,</VERS>
      <VERS vnumber="18">то я Господом тішитись буду й тоді, радітиму Богом спасіння свого!</VERS>
      <VERS vnumber="19">Бог Господь моя сила, і чинить Він ноги мої, як у лані, і водить мене по висотах! Для дириґента хору на моїх струнних знаряддях.</VERS>
    </CHAPTER>
  </BIBLEBOOK>
</XMLBIBLE>
