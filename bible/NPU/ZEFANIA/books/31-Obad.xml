<?xml version="1.0" encoding="UTF-8"?>
<XMLBIBLE language="uk">
  <BIBLEBOOK bnumber="31" bname="Авдій">
    <CHAPTER cnumber="1">
      <VERS vnumber="1">Видіння Овдія. Так сказав Господь Бог на Едом: Почули ми вістку від Господа, і посланий був між народів посол, щоб сказати: Уставайте, і станьмо на нього до бою!</VERS>
      <VERS vnumber="2">Оце Я малим тебе дав між народи, ти дуже погорджений.</VERS>
      <VERS vnumber="3">Гордість серця твого обманила тебе, який перебуваєш по щілинах скельних, у високім сидінні своїм, що говориш у серці своєму: Хто скине на землю мене?</VERS>
      <VERS vnumber="4">Якщо б ти піднісся, немов той орел, і якщо б ти кубло своє склав поміж зорями, то й звідти Я скину тебе, промовляє Господь!</VERS>
      <VERS vnumber="5">Чи ж до тебе злодії приходили, чи нічні ті грабіжники, такий ти понищений! чи ж вони не накрали б собі скільки треба? Якщо б до тебе прийшли збирачі винограду, чи ж вони не лишили б хоч вибірків?</VERS>
      <VERS vnumber="6">Як Ісав перешуканий, як криївки його переглянені!</VERS>
      <VERS vnumber="7">Аж до границі прогнали тебе, обманять тебе твої всі союзники, переможуть тебе твої приятелі! Ті, що хліб твій їдять, пастку розставлять на тебе, нема в тому розуму!</VERS>
      <VERS vnumber="8">Чи ж не станеться це того дня, промовляє Господь, і вигублю Я мудреців із Едому, а розум з гори Ісавової?</VERS>
      <VERS vnumber="9">І настрашене буде лицарство твоє, о Темане, щоб був витятий кожен з Ісава убивством.</VERS>
      <VERS vnumber="10">Через насилля на Якова на брата твого сором покриє тебе, і ти витятий будеш навіки.</VERS>
      <VERS vnumber="11">Того дня, коли став ти навпроти, того дня, як чужі полонили були його військо, і коли чужинці в його брами ввійшли і жереба кидали про Єрусалим, то й ти був, як один з них!</VERS>
      <VERS vnumber="12">І тому не дивися на день свого брата, на день лиха його, і не тішся з Юдиних синів у день їхньої згуби, і не розкривай своїх уст у день утиску.</VERS>
      <VERS vnumber="13">І не входь ти до брами народу Мого у день лиха його, і не приглядайся до зла його й ти в день нещастя його, і не простягайте своєї руки до багатства його в день нещастя його!</VERS>
      <VERS vnumber="14">І на роздоріжжі не стій, щоб витинати його втікачів, і в день утиску не видавай його решток!</VERS>
      <VERS vnumber="15">Бо близький день Господній над усіма народами, як зробив ти, то так і тобі буде зроблено: вернеться на твою голову чин твій!</VERS>
      <VERS vnumber="16">Бо як ви пили на святій Моїй горі, так народи усі завжди питимуть! І будуть пити вони, і будуть хлептати, і стануть вони, немов їх не було.</VERS>
      <VERS vnumber="17">А на Сіонській горі буде спасіння, і буде святою вона, і спадки свої вже посяде дім Яковів.</VERS>
      <VERS vnumber="18">І дім Якова стане огнем, і дім Йосипа полум'ям, а дім Ісава соломою, і будуть палати вони проти них, і їх пожеруть, і останку не буде із дому Ісава, бо Господь це сказав.</VERS>
      <VERS vnumber="19">І посядуть південні Ісавову гору, а мешканці долин филистимлян, і посядуть Єфремове поле та поле самарійське, а Веніямин Ґілеад.</VERS>
      <VERS vnumber="20">А полонені війська Ізраїлевих синів заволодіють тим, що хананейське аж до Цорфату, а єрусалимські вигнанці в неволі, що в Сефараді, посядуть міста полудневі.</VERS>
      <VERS vnumber="21">І спасителі прийдуть на гору Сіон, щоб гору Ісава судити, і царство Господнє настане!</VERS>
    </CHAPTER>
  </BIBLEBOOK>
</XMLBIBLE>
