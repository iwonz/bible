<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>1 Івана</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>1 Івана</h1>
  <h2>Chapter 1</h2>
  <p class="verse" id="1John.1.1"><sup><a href="#1John.1.1" class="verse-number">1</a></sup> Що було від початку, що ми чули, що бачили власними очима, що розглядали, і чого руки наші торкалися, про Слово життя,</p>
  <p class="verse" id="1John.1.2"><sup><a href="#1John.1.2" class="verse-number">2</a></sup> а життя з'явилось, і ми бачили, і свідчимо, і звіщаємо вам життя вічне, що в Отця перебувало й з'явилося нам,</p>
  <p class="verse" id="1John.1.3"><sup><a href="#1John.1.3" class="verse-number">3</a></sup> що ми бачили й чули про те ми звіщаємо вам, щоб і ви мали спільність із нами. Спільність же наша з Отцем і Сином Його Ісусом Христом.</p>
  <p class="verse" id="1John.1.4"><sup><a href="#1John.1.4" class="verse-number">4</a></sup> А це пишемо вам, щоб повна була ваша радість!</p>
  <p class="verse" id="1John.1.5"><sup><a href="#1John.1.5" class="verse-number">5</a></sup> А це звістка, що ми її чули від Нього і звіщаємо вам: Бог є світло, і немає в Нім жадної темряви!</p>
  <p class="verse" id="1John.1.6"><sup><a href="#1John.1.6" class="verse-number">6</a></sup> Коли ж кажемо, що маємо спільність із Ним, а ходимо в темряві, то неправду говоримо й правди не чинимо!</p>
  <p class="verse" id="1John.1.7"><sup><a href="#1John.1.7" class="verse-number">7</a></sup> Коли ж ходимо в світлі, як Сам Він у світлі, то маємо спільність один із одним, і кров Ісуса Христа, Його Сина, очищує нас від усякого гріха.</p>
  <p class="verse" id="1John.1.8"><sup><a href="#1John.1.8" class="verse-number">8</a></sup> Коли ж кажемо, що не маєм гріха, то себе обманюємо, і немає в нас правди!</p>
  <p class="verse" id="1John.1.9"><sup><a href="#1John.1.9" class="verse-number">9</a></sup> Коли ми свої гріхи визнаємо, то Він вірний та праведний, щоб гріхи нам простити, та очистити нас від неправди всілякої.</p>
  <p class="verse" id="1John.1.10"><sup><a href="#1John.1.10" class="verse-number">10</a></sup> А як кажемо, що ми не згрішили, то чинимо з Нього неправдомовця, і слова Його нема в нас!</p>
  <h2>Chapter 2</h2>
  <p class="verse" id="1John.2.1"><sup><a href="#1John.2.1" class="verse-number">1</a></sup> Діточки мої, це пишу я до вас, щоб ви не грішили! А коли хто згрішить, то маємо Заступника перед Отцем, Ісуса Христа, Праведного.</p>
  <p class="verse" id="1John.2.2"><sup><a href="#1John.2.2" class="verse-number">2</a></sup> Він ублагання за наші гріхи, і не тільки за наші, але й за гріхи всього світу.</p>
  <p class="verse" id="1John.2.3"><sup><a href="#1John.2.3" class="verse-number">3</a></sup> А що ми пізнали Його, пізнаємо це з того, коли заповіді Його додержуємо.</p>
  <p class="verse" id="1John.2.4"><sup><a href="#1John.2.4" class="verse-number">4</a></sup> Хто говорить: Пізнав я Його, але не додержує Його заповідів, той неправдомовець, і немає в нім правди!</p>
  <p class="verse" id="1John.2.5"><sup><a href="#1John.2.5" class="verse-number">5</a></sup> А хто додержує Його слово, у тому Божа любов справді вдосконалилась. Із того ми пізнаємо, що в Нім пробуваємо.</p>
  <p class="verse" id="1John.2.6"><sup><a href="#1John.2.6" class="verse-number">6</a></sup> А хто каже, що в Нім пробуває, той повинен поводитись так, як поводився Він.</p>
  <p class="verse" id="1John.2.7"><sup><a href="#1John.2.7" class="verse-number">7</a></sup> Улюблені, не пишу я для вас нову заповідь, але заповідь давню, яку мали від початку: заповідь давня, то слово, що чули його від початку.</p>
  <p class="verse" id="1John.2.8"><sup><a href="#1John.2.8" class="verse-number">8</a></sup> Але нову заповідь я вам пишу, що справді вона в Нім та в вас, що минається темрява, і світло правдиве вже світить.</p>
  <p class="verse" id="1John.2.9"><sup><a href="#1John.2.9" class="verse-number">9</a></sup> Хто говорить, що він пробуває у світлі, та ненавидить брата свого, той у темряві досі.</p>
  <p class="verse" id="1John.2.10"><sup><a href="#1John.2.10" class="verse-number">10</a></sup> А хто любить брата свого, той пробуває у світлі, і в ньому спотикання немає.</p>
  <p class="verse" id="1John.2.11"><sup><a href="#1John.2.11" class="verse-number">11</a></sup> Хто ж ненавидить брата свого, пробуває той у темряві й ходить у темряві, і не знає, куди він іде, бо темрява очі йому осліпила.</p>
  <p class="verse" id="1John.2.12"><sup><a href="#1John.2.12" class="verse-number">12</a></sup> Пишу я вам, дітоньки, що гріхи вам прощаються ради Ймення Його.</p>
  <p class="verse" id="1John.2.13"><sup><a href="#1John.2.13" class="verse-number">13</a></sup> Пишу вам, батьки, бо ви пізнали Того, Хто від початку. Пишу вам, юнаки, бо перемогли ви лукавого.</p>
  <p class="verse" id="1John.2.14"><sup><a href="#1John.2.14" class="verse-number">14</a></sup> Пишу, діти, вам, бо ви пізнали Отця. Я писав вам, батьки, бо ви пізнали Того, Хто від початку. Писав я до вас, юнаки, бо міцні ви, і Слово Боже в вас пробуває, і лукавого перемогли ви.</p>
  <p class="verse" id="1John.2.15"><sup><a href="#1John.2.15" class="verse-number">15</a></sup> Не любіть світу, ані того, що в світі. Коли любить хто світ, у тім немає любови Отцівської,</p>
  <p class="verse" id="1John.2.16"><sup><a href="#1John.2.16" class="verse-number">16</a></sup> бо все, що в світі: пожадливість тілесна, і пожадливість очам, і пиха життєва, це не від Отця, а від світу.</p>
  <p class="verse" id="1John.2.17"><sup><a href="#1John.2.17" class="verse-number">17</a></sup> Минається і світ, і його пожадливість, а хто Божу волю виконує, той повік пробуває!</p>
  <p class="verse" id="1John.2.18"><sup><a href="#1John.2.18" class="verse-number">18</a></sup> Діти остання година! А що чули були, що антихрист іде, а тепер з'явилось багато антихристів, з цього ми пізнаємо, що остання година настала!</p>
  <p class="verse" id="1John.2.19"><sup><a href="#1John.2.19" class="verse-number">19</a></sup> Із нас вони вийшли, та до нас не належали. Коли б були належали до нас, то залишилися б з нами; але вийшли, щоб відкрилось, що не всі вони наші.</p>
  <p class="verse" id="1John.2.20"><sup><a href="#1John.2.20" class="verse-number">20</a></sup> А ви маєте помазання від Святого, і знаєте все.</p>
  <p class="verse" id="1John.2.21"><sup><a href="#1John.2.21" class="verse-number">21</a></sup> Я не писав вам, немов ви не знаєте правди, але що знаєте її, і що всяка лжа не від правди.</p>
  <p class="verse" id="1John.2.22"><sup><a href="#1John.2.22" class="verse-number">22</a></sup> Хто неправдомовець, як не той, хто відкидає, що Ісус є Христос? Це антихрист, що відрікається Отця й Сина!</p>
  <p class="verse" id="1John.2.23"><sup><a href="#1John.2.23" class="verse-number">23</a></sup> Кожен, хто відрікається Сина, не має Отця; хто визнає Сина, той має Отця.</p>
  <p class="verse" id="1John.2.24"><sup><a href="#1John.2.24" class="verse-number">24</a></sup> Тож, що ви чули з початку, нехай в вас пробуває воно; якщо в вас пробуватиме те, що ви чули з початку, то й ви пробуватимете в Сині й Отці.</p>
  <p class="verse" id="1John.2.25"><sup><a href="#1John.2.25" class="verse-number">25</a></sup> А оце та обітниця, яку Він Сам обіцяв нам: вічне життя.</p>
  <p class="verse" id="1John.2.26"><sup><a href="#1John.2.26" class="verse-number">26</a></sup> Це я написав вам про тих, хто обманює вас.</p>
  <p class="verse" id="1John.2.27"><sup><a href="#1John.2.27" class="verse-number">27</a></sup> А помазання, яке прийняли ви від Нього, воно в вас залишається, і ви не потребуєте, щоб вас хто навчав. А що те помазання само вас навчає про все, воно бо правдиве й нехибне, то як вас навчило воно, у тім пробувайте.</p>
  <p class="verse" id="1John.2.28"><sup><a href="#1John.2.28" class="verse-number">28</a></sup> А тепер, діточки, залишайтеся в Нім, щоб, як з'явиться Він, то щоб ми мали відвагу та не були засоромлені Ним під час Його приходу.</p>
  <p class="verse" id="1John.2.29"><sup><a href="#1John.2.29" class="verse-number">29</a></sup> Коли знаєте, що Він праведний, то знайте, що всякий, хто чинить справедливість, народився від Нього.</p>
  <h2>Chapter 3</h2>
  <p class="verse" id="1John.3.1"><sup><a href="#1John.3.1" class="verse-number">1</a></sup> Подивіться, яку любов дав нам Отець, щоб ми були дітьми Божими, і ними ми є. Світ нас не знає тому, що Його не пізнав.</p>
  <p class="verse" id="1John.3.2"><sup><a href="#1John.3.2" class="verse-number">2</a></sup> Улюблені, ми тепер Божі діти, але ще не виявилось, що ми будемо. Та знаємо, що, коли з'явиться, то будем подібні до Нього, бо будемо бачити Його, як Він є.</p>
  <p class="verse" id="1John.3.3"><sup><a href="#1John.3.3" class="verse-number">3</a></sup> І кожен, хто має на Нього надію оцю, очищає себе так же само, як чистий і Він.</p>
  <p class="verse" id="1John.3.4"><sup><a href="#1John.3.4" class="verse-number">4</a></sup> Кожен, хто чинить гріх, чинить і беззаконня. Бо гріх то беззаконня.</p>
  <p class="verse" id="1John.3.5"><sup><a href="#1John.3.5" class="verse-number">5</a></sup> І ви знаєте, що Він був з'явився, щоб гріхи наші взяти, а гріха в Нім нема.</p>
  <p class="verse" id="1John.3.6"><sup><a href="#1John.3.6" class="verse-number">6</a></sup> Кожен, хто в Нім пробуває, не грішить; усякий, хто грішить, не бачив Його, і не пізнав Його.</p>
  <p class="verse" id="1John.3.7"><sup><a href="#1John.3.7" class="verse-number">7</a></sup> Діточки, хай ніхто вас не зводить! Хто чинить правду, той праведний, як праведний Він!</p>
  <p class="verse" id="1John.3.8"><sup><a href="#1John.3.8" class="verse-number">8</a></sup> Хто чинить гріх, той від диявола, бо диявол грішить від початку. Тому то з'явився Син Божий, щоб знищити справи диявола.</p>
  <p class="verse" id="1John.3.9"><sup><a href="#1John.3.9" class="verse-number">9</a></sup> Кожен, хто родився від Бога, не чинить гріха, бо в нім пробуває насіння Його. І не може грішити, бо від Бога народжений він.</p>
  <p class="verse" id="1John.3.10"><sup><a href="#1John.3.10" class="verse-number">10</a></sup> Цим пізнаються діти Божі та діти дияволові: Кожен, хто праведности не чинить, той не від Бога, як і той, хто брата свого не любить!</p>
  <p class="verse" id="1John.3.11"><sup><a href="#1John.3.11" class="verse-number">11</a></sup> Бо це та звістка, яку від початку ви чули, щоб любили один одного,</p>
  <p class="verse" id="1John.3.12"><sup><a href="#1John.3.12" class="verse-number">12</a></sup> не так, як той Каїн, що був від лукавого, і брата свого забив. А за що він забив його? Бо лукаві були його вчинки, а брата його праведні.</p>
  <p class="verse" id="1John.3.13"><sup><a href="#1John.3.13" class="verse-number">13</a></sup> Не дивуйтеся, браття мої, коли світ вас ненавидить!</p>
  <p class="verse" id="1John.3.14"><sup><a href="#1John.3.14" class="verse-number">14</a></sup> Ми знаємо, що ми перейшли від смерти в життя, бо любимо братів. А хто брата не любить, пробуває той в смерті.</p>
  <p class="verse" id="1John.3.15"><sup><a href="#1John.3.15" class="verse-number">15</a></sup> Кожен, хто ненавидить брата свого, той душогуб. А ви знаєте, що жаден душогуб не має вічного життя, що в нім перебувало б.</p>
  <p class="verse" id="1John.3.16"><sup><a href="#1John.3.16" class="verse-number">16</a></sup> Ми з того пізнали любов, що душу Свою Він поклав був за нас. І ми мусимо класти душі за братів!</p>
  <p class="verse" id="1John.3.17"><sup><a href="#1John.3.17" class="verse-number">17</a></sup> А хто має достаток на світі, і бачить брата свого в недостачі, та серце своє зачиняє від нього, то як Божа любов пробуває в такому?</p>
  <p class="verse" id="1John.3.18"><sup><a href="#1John.3.18" class="verse-number">18</a></sup> Діточки, любімо не словом, ані язиком, але ділом та правдою!</p>
  <p class="verse" id="1John.3.19"><sup><a href="#1John.3.19" class="verse-number">19</a></sup> Із цього довідуємось, що ми з правди, і впокорюєм наші серця перед Ним,</p>
  <p class="verse" id="1John.3.20"><sup><a href="#1John.3.20" class="verse-number">20</a></sup> бо коли винуватить нас серце, то Бог більший від нашого серця та відає все!</p>
  <p class="verse" id="1John.3.21"><sup><a href="#1John.3.21" class="verse-number">21</a></sup> Улюблені, коли не винуватить нас серце, то маємо відвагу до Бога,</p>
  <p class="verse" id="1John.3.22"><sup><a href="#1John.3.22" class="verse-number">22</a></sup> і чого тільки попросимо, одержимо від Нього, бо виконуємо Його заповіді та чинимо любе для Нього.</p>
  <p class="verse" id="1John.3.23"><sup><a href="#1John.3.23" class="verse-number">23</a></sup> І оце Його заповідь, щоб ми вірували в Ім'я Сина Його Ісуса Христа, і щоб любили один одного, як Він нам заповідь дав!</p>
  <p class="verse" id="1John.3.24"><sup><a href="#1John.3.24" class="verse-number">24</a></sup> А хто Його заповіді береже, той у Нім пробуває, а Він у ньому. А що в нас пробуває, пізнаємо це з того Духа, що Він нам Його дав.</p>
  <h2>Chapter 4</h2>
  <p class="verse" id="1John.4.1"><sup><a href="#1John.4.1" class="verse-number">1</a></sup> Улюблені, не кожному духові вірте, але випробовуйте духів, чи від Бога вони, бо неправдивих пророків багато з'явилося в світ.</p>
  <p class="verse" id="1John.4.2"><sup><a href="#1John.4.2" class="verse-number">2</a></sup> Духа Божого цим пізнавайте: кожен дух, який визнає, що Ісус Христос прийшов був у тілі, той від Бога.</p>
  <p class="verse" id="1John.4.3"><sup><a href="#1John.4.3" class="verse-number">3</a></sup> А кожен дух, який не визнає Ісуса, той не від Бога, але він антихристів, про якого ви чули, що йде, а тепер уже він у світі.</p>
  <p class="verse" id="1John.4.4"><sup><a href="#1John.4.4" class="verse-number">4</a></sup> Ви від Бога, дітки, і ви перемогли їх, більший бо Той, Хто в вас, аніж той, хто в світі.</p>
  <p class="verse" id="1John.4.5"><sup><a href="#1John.4.5" class="verse-number">5</a></sup> Вони від світу, тому то говорять від світу, а світ слухає їх.</p>
  <p class="verse" id="1John.4.6"><sup><a href="#1John.4.6" class="verse-number">6</a></sup> Ми від Бога, хто знає Бога, той слухає нас, хто не від Бога, той не слухає нас. Цим пізнаємо Духа правди та духа обмани.</p>
  <p class="verse" id="1John.4.7"><sup><a href="#1John.4.7" class="verse-number">7</a></sup> Улюблені, любім один одного, бо від Бога любов, і кожен, хто любить, родився від Бога та відає Бога!</p>
  <p class="verse" id="1John.4.8"><sup><a href="#1John.4.8" class="verse-number">8</a></sup> Хто не любить, той Бога не пізнав, бо Бог є любов!</p>
  <p class="verse" id="1John.4.9"><sup><a href="#1John.4.9" class="verse-number">9</a></sup> Любов Божа до нас з'явилася тим, що Бог Сина Свого Однородженого послав у світ, щоб ми через Нього жили.</p>
  <p class="verse" id="1John.4.10"><sup><a href="#1John.4.10" class="verse-number">10</a></sup> Не в тому любов, що ми полюбили Бога, а що Він полюбив нас, і послав Свого Сина вблаганням за наші гріхи.</p>
  <p class="verse" id="1John.4.11"><sup><a href="#1John.4.11" class="verse-number">11</a></sup> Улюблені, коли Бог полюбив нас отак, то повинні любити і ми один одного!</p>
  <p class="verse" id="1John.4.12"><sup><a href="#1John.4.12" class="verse-number">12</a></sup> Бога не бачив ніколи ніхто. Коли один одного любимо, то Бог в нас пробуває, а любов Його в нас удосконалилась.</p>
  <p class="verse" id="1John.4.13"><sup><a href="#1John.4.13" class="verse-number">13</a></sup> Що ми пробуваємо в Ньому, а Він у нас, пізнаємо це тим, що Він дав нам від Духа Свого.</p>
  <p class="verse" id="1John.4.14"><sup><a href="#1John.4.14" class="verse-number">14</a></sup> І ми бачили й свідчимо, що Отець послав Сина Спасителем світу.</p>
  <p class="verse" id="1John.4.15"><sup><a href="#1John.4.15" class="verse-number">15</a></sup> Коли хто визнає, що Ісус то Син Божий, то в нім Бог пробуває, а він у Бозі.</p>
  <p class="verse" id="1John.4.16"><sup><a href="#1John.4.16" class="verse-number">16</a></sup> Ми познали й увірували в ту любов, що Бог її має до нас. Бог є любов, і хто пробуває в любові, пробуває той в Бозі, і в нім Бог пробуває!</p>
  <p class="verse" id="1John.4.17"><sup><a href="#1John.4.17" class="verse-number">17</a></sup> Любов удосконалюється з нами так, що ми маємо відвагу на день судний, бо який Він, такі й ми на цім світі.</p>
  <p class="verse" id="1John.4.18"><sup><a href="#1John.4.18" class="verse-number">18</a></sup> Страху немає в любові, але досконала любов проганяє страх геть, бо страх має муку. Хто ж боїться, той не досконалий в любові.</p>
  <p class="verse" id="1John.4.19"><sup><a href="#1John.4.19" class="verse-number">19</a></sup> Ми любимо Його, бо Він перше нас полюбив.</p>
  <p class="verse" id="1John.4.20"><sup><a href="#1John.4.20" class="verse-number">20</a></sup> Як хто скаже: Я Бога люблю, та ненавидить брата свого, той неправдомовець. Бо хто не любить брата свого, якого бачить, як може він Бога любити, Якого не бачить?</p>
  <p class="verse" id="1John.4.21"><sup><a href="#1John.4.21" class="verse-number">21</a></sup> І ми оцю заповідь маємо від Нього, щоб, хто любить Бога, той і брата свого любив!</p>
  <h2>Chapter 5</h2>
  <p class="verse" id="1John.5.1"><sup><a href="#1John.5.1" class="verse-number">1</a></sup> Кожен, хто вірує, що Ісус то Христос, той родився від Бога. І кожен, хто любить Того, Хто породив, любить і Того, Хто народився від Нього.</p>
  <p class="verse" id="1John.5.2"><sup><a href="#1John.5.2" class="verse-number">2</a></sup> Що ми любимо Божих дітей, дізнаємося з того, коли любимо Бога і Його заповіді додержуємо.</p>
  <p class="verse" id="1John.5.3"><sup><a href="#1John.5.3" class="verse-number">3</a></sup> Бо то любов Божа, щоб ми додержували Його заповіді, Його ж заповіді не тяжкі.</p>
  <p class="verse" id="1John.5.4"><sup><a href="#1John.5.4" class="verse-number">4</a></sup> Бо кожен, хто родився від Бога, перемагає світ. А оце перемога, що світ перемогла, віра наша.</p>
  <p class="verse" id="1John.5.5"><sup><a href="#1John.5.5" class="verse-number">5</a></sup> А хто світ перемагає, як не той, хто вірує, що Ісус то Син Божий?</p>
  <p class="verse" id="1John.5.6"><sup><a href="#1John.5.6" class="verse-number">6</a></sup> То Той, що прийшов був водою та кров'ю, Ісус Христос. І не тільки водою, а водою та кров'ю. І Дух свідчить, бо Дух то правда.</p>
  <p class="verse" id="1John.5.7"><sup><a href="#1John.5.7" class="verse-number">7</a></sup> Бо троє свідкують на небі: Отець, Слово й Святий Дух, і ці Троє Одно.</p>
  <p class="verse" id="1John.5.8"><sup><a href="#1John.5.8" class="verse-number">8</a></sup> І троє свідкують на землі: дух, і вода, і кров, і троє в одно.</p>
  <p class="verse" id="1John.5.9"><sup><a href="#1John.5.9" class="verse-number">9</a></sup> Коли ми приймаємо свідчення людське, то свідчення Боже вартніше, бо це свідчення Бога, яким свідчив про Сина Свого.</p>
  <p class="verse" id="1John.5.10"><sup><a href="#1John.5.10" class="verse-number">10</a></sup> Хто вірує в Божого Сина, той свідчення має в собі. Хто не вірує Богові, той учинив Його неправдомовцем, бо не вірив у свідчення, яким Бог свідчив про Сина Свого.</p>
  <p class="verse" id="1John.5.11"><sup><a href="#1John.5.11" class="verse-number">11</a></sup> А це свідчення, що Бог життя вічне нам дав, а життя це у Сині Його.</p>
  <p class="verse" id="1John.5.12"><sup><a href="#1John.5.12" class="verse-number">12</a></sup> Хто має Сина, той має життя; хто не має Сина Божого, той не має життя.</p>
  <p class="verse" id="1John.5.13"><sup><a href="#1John.5.13" class="verse-number">13</a></sup> Оце написав я до вас, що віруєте в Ім'я Божого Сина, щоб ви знали, що ви віруючи в Ім'я Божого Сина, маєте вічне життя.</p>
  <p class="verse" id="1John.5.14"><sup><a href="#1John.5.14" class="verse-number">14</a></sup> І оце та відвага, що ми маємо до Нього, що коли чого просимо згідно волі Його, то Він слухає нас.</p>
  <p class="verse" id="1John.5.15"><sup><a href="#1John.5.15" class="verse-number">15</a></sup> А як знаємо, що Він слухає нас, чого тільки ми просимо, то знаємо, що одержуємо те, чого просимо від Нього.</p>
  <p class="verse" id="1John.5.16"><sup><a href="#1John.5.16" class="verse-number">16</a></sup> Коли хто бачить брата свого, що грішить гріхом не на смерть, нехай молиться за нього, і Він життя йому дасть, тим, хто грішить не на смерть. Є й гріх на смерть, не про нього кажу, щоб молився.</p>
  <p class="verse" id="1John.5.17"><sup><a href="#1John.5.17" class="verse-number">17</a></sup> Усяка неправда то гріх. Та є гріх не на смерть.</p>
  <p class="verse" id="1John.5.18"><sup><a href="#1John.5.18" class="verse-number">18</a></sup> Ми знаємо, що кожен, хто народився від Бога, не грішить, бо хто народився від Бога, той себе береже, і лукавий його не торкається.</p>
  <p class="verse" id="1John.5.19"><sup><a href="#1John.5.19" class="verse-number">19</a></sup> Ми знаємо, що ми від Бога, і що ввесь світ лежить у злі.</p>
  <p class="verse" id="1John.5.20"><sup><a href="#1John.5.20" class="verse-number">20</a></sup> Ми знаємо, що Син Божий прийшов, і розум нам дав, щоб пізнати Правдивого, і щоб бути в правдивому Сині Його, Ісусі Христі. Він Бог правдивий і вічне життя!</p>
  <p class="verse" id="1John.5.21"><sup><a href="#1John.5.21" class="verse-number">21</a></sup> Дітоньки, бережіться від ідолів! Амінь.</p>
</body>
</html>
