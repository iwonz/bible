<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>До Филимона</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>До Филимона</h1>
  <h2>Chapter 1</h2>
  <p class="verse" id="Phlm.1.1"><sup><a href="#Phlm.1.1" class="verse-number">1</a></sup> Павло, в'язень Христа Ісуса, та брат Тимофій, улюбленому Филимонові й співробітникові нашому,</p>
  <p class="verse" id="Phlm.1.2"><sup><a href="#Phlm.1.2" class="verse-number">2</a></sup> і сестрі любій Апфії, і співвойовникові нашому Архипові, і Церкві домашній твоїй:</p>
  <p class="verse" id="Phlm.1.3"><sup><a href="#Phlm.1.3" class="verse-number">3</a></sup> благодать вам і мир від Бога Отця нашого й Господа Ісуса Христа!</p>
  <p class="verse" id="Phlm.1.4"><sup><a href="#Phlm.1.4" class="verse-number">4</a></sup> Я завсіди дякую Богові моєму, коли тебе згадую в молитвах своїх.</p>
  <p class="verse" id="Phlm.1.5"><sup><a href="#Phlm.1.5" class="verse-number">5</a></sup> Бо я чув про любов твою й віру, яку маєш до Господа Ісуса, і до всіх святих,</p>
  <p class="verse" id="Phlm.1.6"><sup><a href="#Phlm.1.6" class="verse-number">6</a></sup> щоб спільність віри твоєї діяльна була в пізнанні всякого добра, що в нас для Христа.</p>
  <p class="verse" id="Phlm.1.7"><sup><a href="#Phlm.1.7" class="verse-number">7</a></sup> Бо ми маємо радість велику й потіху в любові твоїй, серця бо святих заспокоїв ти, брате.</p>
  <p class="verse" id="Phlm.1.8"><sup><a href="#Phlm.1.8" class="verse-number">8</a></sup> Через це, хоч я маю велику відвагу в Христі подавати накази тобі про потрібне,</p>
  <p class="verse" id="Phlm.1.9"><sup><a href="#Phlm.1.9" class="verse-number">9</a></sup> але більше з любови благаю я, як Павло, старий, тепер же ще й в'язень Христа Ісуса.</p>
  <p class="verse" id="Phlm.1.10"><sup><a href="#Phlm.1.10" class="verse-number">10</a></sup> Благаю тебе про сина свого, про Онисима, що його породив я в кайданах своїх.</p>
  <p class="verse" id="Phlm.1.11"><sup><a href="#Phlm.1.11" class="verse-number">11</a></sup> Колись то для тебе він був непотрібний, тепер же для тебе й для мене він дуже потрібний.</p>
  <p class="verse" id="Phlm.1.12"><sup><a href="#Phlm.1.12" class="verse-number">12</a></sup> Тобі я вертаю його, того, хто є неначе серце моє.</p>
  <p class="verse" id="Phlm.1.13"><sup><a href="#Phlm.1.13" class="verse-number">13</a></sup> Я хотів був тримати його при собі, щоб він замість тебе мені послужив у кайданах за Євангелію,</p>
  <p class="verse" id="Phlm.1.14"><sup><a href="#Phlm.1.14" class="verse-number">14</a></sup> та без волі твоєї нічого робити не хотів я, щоб твій добрий учинок не був ніби вимушений, але добровільний.</p>
  <p class="verse" id="Phlm.1.15"><sup><a href="#Phlm.1.15" class="verse-number">15</a></sup> Бо може для того він був розлучився на час, щоб навіки прийняв ти його,</p>
  <p class="verse" id="Phlm.1.16"><sup><a href="#Phlm.1.16" class="verse-number">16</a></sup> і вже не як раба, але вище від раба, як брата улюбленого, особливо для мене, а тим більше для тебе, і за тілом, і в Господі.</p>
  <p class="verse" id="Phlm.1.17"><sup><a href="#Phlm.1.17" class="verse-number">17</a></sup> Отож, коли маєш за друга мене, то прийми його, як мене.</p>
  <p class="verse" id="Phlm.1.18"><sup><a href="#Phlm.1.18" class="verse-number">18</a></sup> Коли ж він чим скривдив тебе або винен тобі, полічи це мені.</p>
  <p class="verse" id="Phlm.1.19"><sup><a href="#Phlm.1.19" class="verse-number">19</a></sup> Я, Павло, написав це рукою своєю: Я віддам, щоб тобі не казати, що ти навіть самого себе мені винен.</p>
  <p class="verse" id="Phlm.1.20"><sup><a href="#Phlm.1.20" class="verse-number">20</a></sup> Так, брате, нехай я одержу те, що від тебе прохаю в Господі. Заспокой моє серце в Христі!</p>
  <p class="verse" id="Phlm.1.21"><sup><a href="#Phlm.1.21" class="verse-number">21</a></sup> Пересвідчений я про слухняність твою, і тобі написав оце, відаючи, що ти зробиш і більше, ніж я говорю.</p>
  <p class="verse" id="Phlm.1.22"><sup><a href="#Phlm.1.22" class="verse-number">22</a></sup> А разом мені приготуй і помешкання, бо надіюся я, що за ваші молитви я буду дарований вам.</p>
  <p class="verse" id="Phlm.1.23"><sup><a href="#Phlm.1.23" class="verse-number">23</a></sup> Вітає тебе Епафрас, мій співв'язень у Христі Ісусі,</p>
  <p class="verse" id="Phlm.1.24"><sup><a href="#Phlm.1.24" class="verse-number">24</a></sup> Марко, Аристарх, Димас, Лука, мої співробітники.</p>
  <p class="verse" id="Phlm.1.25"><sup><a href="#Phlm.1.25" class="verse-number">25</a></sup> Благодать Господа Ісуса Христа з вашим духом! Амінь.</p>
</body>
</html>
