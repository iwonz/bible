<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Авакум</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Авакум</h1>
  <h2>Chapter 1</h2>
  <p class="verse" id="Hab.1.1"><sup><a href="#Hab.1.1" class="verse-number">1</a></sup> Пророцтво, яке бачив пророк Авакум.</p>
  <p class="verse" id="Hab.1.2"><sup><a href="#Hab.1.2" class="verse-number">2</a></sup> Аж доки я, Господи, кликати буду, а Ти не почуєш? До тебе я кличу: Насильство! та Ти не спасаєш!</p>
  <p class="verse" id="Hab.1.3"><sup><a href="#Hab.1.3" class="verse-number">3</a></sup> Для чого неправість мені Ти показуєш та позираєш на муку? А передо мною грабіж та насильство, і суперечка стається, і носиться сварка.</p>
  <p class="verse" id="Hab.1.4"><sup><a href="#Hab.1.4" class="verse-number">4</a></sup> Тому то Закон припиняється, і не виходить до чину назавсіди право, бо несправедливий вигублює праведного, тому правосуддя виходить покривленим.</p>
  <p class="verse" id="Hab.1.5"><sup><a href="#Hab.1.5" class="verse-number">5</a></sup> Пригляньтеся ви до народів, і дивіться, і дуже здивуйтесь, бо вчиню Я за ваших днів діло, про яке не повірите ви, коли буде розказане.</p>
  <p class="verse" id="Hab.1.6"><sup><a href="#Hab.1.6" class="verse-number">6</a></sup> Бо оце Я поставлю халдеїв, народ лютий та скорий, що ґрасує по широкій землі, щоб захопити оселі, які не його.</p>
  <p class="verse" id="Hab.1.7"><sup><a href="#Hab.1.7" class="verse-number">7</a></sup> Страшний та грізний він, від нього самого виходить і право його, і великість його.</p>
  <p class="verse" id="Hab.1.8"><sup><a href="#Hab.1.8" class="verse-number">8</a></sup> І від пантер його коні швидші, і від вовків вечерових лютіші.</p>
  <p class="verse" id="Hab.1.9"><sup><a href="#Hab.1.9" class="verse-number">9</a></sup> Він приходить увесь на насильство, а ціль їх обличчя вперед, і набере полонених, як того піску.</p>
  <p class="verse" id="Hab.1.10"><sup><a href="#Hab.1.10" class="verse-number">10</a></sup> І він глузує з царів, а князі сміх для нього. Він сміється з твердині усякої, бо на вал насипає землі, і її здобуває!</p>
  <p class="verse" id="Hab.1.11"><sup><a href="#Hab.1.11" class="verse-number">11</a></sup> Тоді він несеться, як вітер, і перейде, і згрішить, бо зробить за бога свого оцю силу свою.</p>
  <p class="verse" id="Hab.1.12"><sup><a href="#Hab.1.12" class="verse-number">12</a></sup> Хіба ж Ти не віддавна, о Господи? Боже Ти мій, мій Святий, не помремо! Господи, Ти для суду поставив його, і, о Скеле, призначив його на карання!</p>
  <p class="verse" id="Hab.1.13"><sup><a href="#Hab.1.13" class="verse-number">13</a></sup> Твої очі занадто пречисті, щоб міг Ти дивитись на зло, і на насильство дивитись не можеш. Чому ж дивишся Ти на грабіжників, мовчиш, коли несправедливий винищує справедливішого від себе?</p>
  <p class="verse" id="Hab.1.14"><sup><a href="#Hab.1.14" class="verse-number">14</a></sup> Ти ж маєш людей, як у морі тих риб, немов ту черву, що пана над нею нема.</p>
  <p class="verse" id="Hab.1.15"><sup><a href="#Hab.1.15" class="verse-number">15</a></sup> Усе це грабіжник витягує вудкою, своїм неводом тягне оце, та збирає оце в свою сітку, тому тішиться він та радіє.</p>
  <p class="verse" id="Hab.1.16"><sup><a href="#Hab.1.16" class="verse-number">16</a></sup> Тому жертву приносить він неводові, і кадить для сітки своєї, бо від них ситий уділ його та добірна пожива його!</p>
  <p class="verse" id="Hab.1.17"><sup><a href="#Hab.1.17" class="verse-number">17</a></sup> Чи на це випорожнює він свого невода, і завжди готов убивати народи без милости?</p>
  <h2>Chapter 2</h2>
  <p class="verse" id="Hab.2.1"><sup><a href="#Hab.2.1" class="verse-number">1</a></sup> Нехай я стою на сторожі своїй, і нехай на облозі я стану, і хай виглядаю, щоб бачити, що він буде казати мені, і що відповість на жалобу мою.</p>
  <p class="verse" id="Hab.2.2"><sup><a href="#Hab.2.2" class="verse-number">2</a></sup> А Господь відповів та й сказав: Напиши це видіння і поясни на таблицях, щоб читач його легко читав.</p>
  <p class="verse" id="Hab.2.3"><sup><a href="#Hab.2.3" class="verse-number">3</a></sup> Бо ще на умовлений час це видіння, і приспішає кінець, і не обмане. Якщо б протягнулось, чекай ти його, бо воно конче прийде, не спізниться.</p>
  <p class="verse" id="Hab.2.4"><sup><a href="#Hab.2.4" class="verse-number">4</a></sup> Ось надута, не проста душа його в ньому, а праведний житиме вірою своєю.</p>
  <p class="verse" id="Hab.2.5"><sup><a href="#Hab.2.5" class="verse-number">5</a></sup> І що ж, як зрадливе вино, так горда людина спокою не знає: він роззявлює пащу свою, як шеол, і не насичується, як та смерть, і всіх людей він до себе збирає, і всі народи до себе згромаджує.</p>
  <p class="verse" id="Hab.2.6"><sup><a href="#Hab.2.6" class="verse-number">6</a></sup> Чи ж усі вони не складуть приповістки на нього та загадки насмішливої йому не прокажуть: Горе тому, хто для себе розмножує те, що не його! Аж доки це буде? Горе тому, хто чинить тяжкою заставу на себе!</p>
  <p class="verse" id="Hab.2.7"><sup><a href="#Hab.2.7" class="verse-number">7</a></sup> Хіба нагло не встануть оті, хто тебе буде гризти, і збудяться ті, хто тебе попихає, і за здобич ти станеш для них?</p>
  <p class="verse" id="Hab.2.8"><sup><a href="#Hab.2.8" class="verse-number">8</a></sup> За те, що ти грабував був багато народів, вся решта народів тебе пограбує за ту людську кров, і за насильство над краєм, над містом та над усіма, хто мешкає в ньому.</p>
  <p class="verse" id="Hab.2.9"><sup><a href="#Hab.2.9" class="verse-number">9</a></sup> Горе тому, хто неправедний зиск побирає для дому свого, щоб покласти гніздо своє на висоті, і тим із рук злого врятованим бути!</p>
  <p class="verse" id="Hab.2.10"><sup><a href="#Hab.2.10" class="verse-number">10</a></sup> Нарадив ти сором для дому свого, щоб кінець учинити численним народам, і ти прогрішився за душу свою.</p>
  <p class="verse" id="Hab.2.11"><sup><a href="#Hab.2.11" class="verse-number">11</a></sup> Бо камінь з стіни буде кликати, і йому відповість сволок із дерева.</p>
  <p class="verse" id="Hab.2.12"><sup><a href="#Hab.2.12" class="verse-number">12</a></sup> Горе тому, хто кров'ю місто будує, хто беззаконням встановлює город!</p>
  <p class="verse" id="Hab.2.13"><sup><a href="#Hab.2.13" class="verse-number">13</a></sup> Чи ж оце не від Господа Саваота, що народи трудяться для огню, і мучаться люди на марність?</p>
  <p class="verse" id="Hab.2.14"><sup><a href="#Hab.2.14" class="verse-number">14</a></sup> Бо пізнанням Господньої слави наповнена буде земля, як море вода покриває.</p>
  <p class="verse" id="Hab.2.15"><sup><a href="#Hab.2.15" class="verse-number">15</a></sup> Горе тому, хто свого ближнього напоює з келіху гніву свого, і поїть, щоб бачити сором його!</p>
  <p class="verse" id="Hab.2.16"><sup><a href="#Hab.2.16" class="verse-number">16</a></sup> Ти наситишся ганьбою більше, як славою. Пий також ти, та показуй свій сором! На тебе обернеться келіх правиці Господньої, ганьба ж на славу твою!</p>
  <p class="verse" id="Hab.2.17"><sup><a href="#Hab.2.17" class="verse-number">17</a></sup> Бо насилля твоє над Ліваном на тебе спаде, а грабунок худоби зламає тебе за кров людську, та за насилля над краєм, над містом та над усіма, хто мешкає в ньому.</p>
  <p class="verse" id="Hab.2.18"><sup><a href="#Hab.2.18" class="verse-number">18</a></sup> Який дасть пожиток бовван, що його вирізьбив творець його, і відлив, і вчитель неправди, що творець його мав охоту чинити богів цих німих?</p>
  <p class="verse" id="Hab.2.19"><sup><a href="#Hab.2.19" class="verse-number">19</a></sup> Горе тому, хто дереву каже: Збудись, мовчазливому каменю: Зрушся! Чи він буде навчати? Ось він сріблом та золотом викладений, але жодного духу в ньому нема!</p>
  <p class="verse" id="Hab.2.20"><sup><a href="#Hab.2.20" class="verse-number">20</a></sup> А Господь у Своїм храмі святім, мовчи перед обличчям Його, уся земле!</p>
  <h2>Chapter 3</h2>
  <p class="verse" id="Hab.3.1"><sup><a href="#Hab.3.1" class="verse-number">1</a></sup> Молитва пророка Авакума, для співу на струнному приладі:</p>
  <p class="verse" id="Hab.3.2"><sup><a href="#Hab.3.2" class="verse-number">2</a></sup> Господи, звістку Твою я почув та й злякався! Господи, оживи Своє діло в середині років, у середині літ об'яви, у гніві про милість згадай!</p>
  <p class="verse" id="Hab.3.3"><sup><a href="#Hab.3.3" class="verse-number">3</a></sup> Бог іде від Теману, і Святий від Парану гори. Села. Велич Його вкрила небо, і слави Його стала повна земля!</p>
  <p class="verse" id="Hab.3.4"><sup><a href="#Hab.3.4" class="verse-number">4</a></sup> А сяйво було, наче соняшне світло, проміння при боці у Нього, і там укриття Його потуги.</p>
  <p class="verse" id="Hab.3.5"><sup><a href="#Hab.3.5" class="verse-number">5</a></sup> Перед обличчям Його моровиця іде, а по стопах Його пнеться полум'я.</p>
  <p class="verse" id="Hab.3.6"><sup><a href="#Hab.3.6" class="verse-number">6</a></sup> Став, і землю Він зміряв, поглянув і народи затряс, і попадали гори довічні, вікові похилились узгір'я. Путі Його вічні.</p>
  <p class="verse" id="Hab.3.7"><sup><a href="#Hab.3.7" class="verse-number">7</a></sup> Я бачив намети Кушана під кривдою, тремтять покривала мідіянського краю.</p>
  <p class="verse" id="Hab.3.8"><sup><a href="#Hab.3.8" class="verse-number">8</a></sup> Чи на ріки, о Господи, Ти запалав, чи на ріки Твій гнів? Чи Твоє пересердя на море, що їздиш на конях Своїх, на спасенних Своїх колесницях?</p>
  <p class="verse" id="Hab.3.9"><sup><a href="#Hab.3.9" class="verse-number">9</a></sup> Лук твій голий, нагий, наповнений стріл сагайдак. Села. Ти річками землю розсік.</p>
  <p class="verse" id="Hab.3.10"><sup><a href="#Hab.3.10" class="verse-number">10</a></sup> Тебе вгледівши, гори дрижали, водяна течія потекла, безодня свій голос дала, зняла високо руки свої.</p>
  <p class="verse" id="Hab.3.11"><sup><a href="#Hab.3.11" class="verse-number">11</a></sup> Сонце й місяць спинилися в мешканні своєму при світлі Твоїх стріл, що літають при сяйві блискучого списа Твого.</p>
  <p class="verse" id="Hab.3.12"><sup><a href="#Hab.3.12" class="verse-number">12</a></sup> У люті ступав Ти землею, у гніві людей молотив.</p>
  <p class="verse" id="Hab.3.13"><sup><a href="#Hab.3.13" class="verse-number">13</a></sup> Ти вийшов спасти Свій народ, спасти Помазанця Свого. Ти з дому безбожного голову збив, обнажив Ти основу по шию. Села.</p>
  <p class="verse" id="Hab.3.14"><sup><a href="#Hab.3.14" class="verse-number">14</a></sup> Ти пробив його списами голову князя його, як вони піднялись, щоб мене розпорошити; вони тішилися, немов мали пожерти таємно убогого.</p>
  <p class="verse" id="Hab.3.15"><sup><a href="#Hab.3.15" class="verse-number">15</a></sup> Ти кіньми Своїми по морю топтав, по водній великій громаді.</p>
  <p class="verse" id="Hab.3.16"><sup><a href="#Hab.3.16" class="verse-number">16</a></sup> Я почув і затремтіла утроба моя, задзвеніли на голос цей губи мої, гнилизна ввійшла в мої кості, і тремчу я на місці своїм, бо маю чекати в спокої день утиску, коли прийде народ, який має на вас наступати.</p>
  <p class="verse" id="Hab.3.17"><sup><a href="#Hab.3.17" class="verse-number">17</a></sup> Коли б фіґове дерево не зацвіло, і не було б урожаю в виноградниках, обманило зайняття оливкою, а поле їжі не вродило б, позникала отара з кошари і не стало б в оборах худоби,</p>
  <p class="verse" id="Hab.3.18"><sup><a href="#Hab.3.18" class="verse-number">18</a></sup> то я Господом тішитись буду й тоді, радітиму Богом спасіння свого!</p>
  <p class="verse" id="Hab.3.19"><sup><a href="#Hab.3.19" class="verse-number">19</a></sup> Бог Господь моя сила, і чинить Він ноги мої, як у лані, і водить мене по висотах! Для дириґента хору на моїх струнних знаряддях.</p>
</body>
</html>
