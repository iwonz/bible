<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Дії Апостолів</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Дії Апостолів</h1>
  <h2>Chapter 1</h2>
  <p class="verse" id="Acts.1.1"><sup><a href="#Acts.1.1" class="verse-number">1</a></sup> Першу книгу я був написав, о Теофіле, про все те, що Ісус від початку чинив та навчав,</p>
  <p class="verse" id="Acts.1.2"><sup><a href="#Acts.1.2" class="verse-number">2</a></sup> аж до дня, коли через Духа Святого подав Він накази апостолам, що їх вибрав, і вознісся.</p>
  <p class="verse" id="Acts.1.3"><sup><a href="#Acts.1.3" class="verse-number">3</a></sup> А по муці Своїй Він ставав перед ними живий із засвідченнями багатьма, і сорок день їм з'являвся та про Божеє Царство казав.</p>
  <p class="verse" id="Acts.1.4"><sup><a href="#Acts.1.4" class="verse-number">4</a></sup> А зібравшися з ними, Він звелів, щоб вони не відходили з Єрусалиму, а чекали обітниці Отчої, що про неї казав ви чули від Мене.</p>
  <p class="verse" id="Acts.1.5"><sup><a href="#Acts.1.5" class="verse-number">5</a></sup> Іван бо водою христив, ви ж охрищені будете Духом Святим через кілька тих днів!</p>
  <p class="verse" id="Acts.1.6"><sup><a href="#Acts.1.6" class="verse-number">6</a></sup> А вони, зійшовшись, питали Його й говорили: Чи не часу цього відбудуєш Ти, Господи, царство Ізраїлеві?</p>
  <p class="verse" id="Acts.1.7"><sup><a href="#Acts.1.7" class="verse-number">7</a></sup> А Він їм відказав: То не ваша справа знати час та добу, що Отець поклав у владі Своїй.</p>
  <p class="verse" id="Acts.1.8"><sup><a href="#Acts.1.8" class="verse-number">8</a></sup> Та ви приймете силу, як Дух Святий злине на вас, і Моїми ви свідками будете в Єрусалимі, і в усій Юдеї та в Самарії, та аж до останнього краю землі.</p>
  <p class="verse" id="Acts.1.9"><sup><a href="#Acts.1.9" class="verse-number">9</a></sup> І, прорікши оце, як дивились вони, Він угору возноситись став, а хмара забрала Його сперед їхніх очей...</p>
  <p class="verse" id="Acts.1.10"><sup><a href="#Acts.1.10" class="verse-number">10</a></sup> А коли вони пильно дивились на небо, як Він віддалявся, то два мужі у білій одежі ось стали при них,</p>
  <p class="verse" id="Acts.1.11"><sup><a href="#Acts.1.11" class="verse-number">11</a></sup> та й сказали: Галілейські мужі, чого стоїте й задивляєтесь на небо? Той Ісус, що вознісся на небо від вас, прийде так, як бачили ви, як ішов Він на небо!</p>
  <p class="verse" id="Acts.1.12"><sup><a href="#Acts.1.12" class="verse-number">12</a></sup> Тоді вони повернулись до Єрусалиму з гори, що Оливною зветься, і що знаходиться поблизько Єрусалиму, на віддаль дороги суботнього дня.</p>
  <p class="verse" id="Acts.1.13"><sup><a href="#Acts.1.13" class="verse-number">13</a></sup> А прийшовши, увійшли вони в горницю, де й перебували: Петро та Іван, та Яків та Андрій, Пилип та Фома, Варфоломій та Матвій, Яків Алфеїв та Симон Зилот, та Юда Яковів.</p>
  <p class="verse" id="Acts.1.14"><sup><a href="#Acts.1.14" class="verse-number">14</a></sup> Вони всі однодушно були на невпинній молитві, із жінками, і з Марією, матір'ю Ісусовою, та з братами Його.</p>
  <p class="verse" id="Acts.1.15"><sup><a href="#Acts.1.15" class="verse-number">15</a></sup> Тими ж днями Петро став посеред братів а народу було поіменно до ста двадцяти та й промовив:</p>
  <p class="verse" id="Acts.1.16"><sup><a href="#Acts.1.16" class="verse-number">16</a></sup> Мужі-браття! Належало збутись Писанню тому, що устами Давидовими Дух Святий був прорік про Юду, який показав дорогу для тих, хто Ісуса схопив,</p>
  <p class="verse" id="Acts.1.17"><sup><a href="#Acts.1.17" class="verse-number">17</a></sup> бо він був зарахований з нами, і жереб служіння оцього прийняв.</p>
  <p class="verse" id="Acts.1.18"><sup><a href="#Acts.1.18" class="verse-number">18</a></sup> І він поле набув за заплату злочинства, а впавши сторчма, він тріснув надвоє, і все нутро його вилилось...</p>
  <p class="verse" id="Acts.1.19"><sup><a href="#Acts.1.19" class="verse-number">19</a></sup> І стало відоме це всім, хто замешкує в Єрусалимі, тому й поле те назване їхньою мовою Акелдама, що є: Поле крови.</p>
  <p class="verse" id="Acts.1.20"><sup><a href="#Acts.1.20" class="verse-number">20</a></sup> Бо написано в книзі Псалмів: Нехай пусткою стане мешкання його, і нехай пожильця в нім не буде, а також: А служіння його забере нехай інший.</p>
  <p class="verse" id="Acts.1.21"><sup><a href="#Acts.1.21" class="verse-number">21</a></sup> Отже треба, щоб один із тих мужів, що сходились з нами повсякчас, як Господь Ісус входив і виходив між нами,</p>
  <p class="verse" id="Acts.1.22"><sup><a href="#Acts.1.22" class="verse-number">22</a></sup> зачавши від хрищення Іванового аж до дня, коли Він вознісся від нас, щоб той разом із нами був свідком Його воскресення.</p>
  <p class="verse" id="Acts.1.23"><sup><a href="#Acts.1.23" class="verse-number">23</a></sup> І поставили двох: Йосипа, що Варсавою зветься, і що Юстом був названий, та Маттія.</p>
  <p class="verse" id="Acts.1.24"><sup><a href="#Acts.1.24" class="verse-number">24</a></sup> А молившись, казали: Ти, Господи, знавче всіх сердець, покажи з двох одного, котрого Ти вибрав,</p>
  <p class="verse" id="Acts.1.25"><sup><a href="#Acts.1.25" class="verse-number">25</a></sup> щоб він зайняв місце тієї служби й апостольства, що Юда від нього відпав, щоб іти в своє місце.</p>
  <p class="verse" id="Acts.1.26"><sup><a href="#Acts.1.26" class="verse-number">26</a></sup> І дали жеребки їм, і впав жеребок на Маттія, і він зарахований був до одинадцятьох апостолів.</p>
  <h2>Chapter 2</h2>
  <p class="verse" id="Acts.2.1"><sup><a href="#Acts.2.1" class="verse-number">1</a></sup> Коли ж почався день П'ятдесятниці, всі вони однодушно знаходилися вкупі.</p>
  <p class="verse" id="Acts.2.2"><sup><a href="#Acts.2.2" class="verse-number">2</a></sup> І нагло зчинився шум із неба, ніби буря раптова зірвалася, і переповнила ввесь той дім, де сиділи вони.</p>
  <p class="verse" id="Acts.2.3"><sup><a href="#Acts.2.3" class="verse-number">3</a></sup> І з'явилися їм язики поділені, немов би огненні, та й на кожному з них по одному осів.</p>
  <p class="verse" id="Acts.2.4"><sup><a href="#Acts.2.4" class="verse-number">4</a></sup> Усі ж вони сповнились Духом Святим, і почали говорити іншими мовами, як їм Дух промовляти давав.</p>
  <p class="verse" id="Acts.2.5"><sup><a href="#Acts.2.5" class="verse-number">5</a></sup> Перебували ж в Єрусалимі юдеї, люди побожні, від усякого народу під небом.</p>
  <p class="verse" id="Acts.2.6"><sup><a href="#Acts.2.6" class="verse-number">6</a></sup> А коли оцей гомін зчинився, зібралася безліч народу, та й диву далися, бо кожен із них тут почув, що вони розмовляли їхньою власною мовою!...</p>
  <p class="verse" id="Acts.2.7"><sup><a href="#Acts.2.7" class="verse-number">7</a></sup> Усі ж побентежилися та дивувалися, та й казали один до одного: Хіба ж не галілеяни всі ці, що говорять?</p>
  <p class="verse" id="Acts.2.8"><sup><a href="#Acts.2.8" class="verse-number">8</a></sup> Як же кожен із нас чує свою власну мову, що ми в ній народились?</p>
  <p class="verse" id="Acts.2.9"><sup><a href="#Acts.2.9" class="verse-number">9</a></sup> Парфяни та мідяни та еламіти, також мешканці Месопотамії, Юдеї та Каппадокії, Понту та Азії,</p>
  <p class="verse" id="Acts.2.10"><sup><a href="#Acts.2.10" class="verse-number">10</a></sup> і Фріґії та Памфілії, Єгипту й лівійських земель край Кірени, і захожі римляни,</p>
  <p class="verse" id="Acts.2.11"><sup><a href="#Acts.2.11" class="verse-number">11</a></sup> юдеї й нововірці, крітяни й араби, усі чуємо ми, що говорять вони про великі діла Божі мовами нашими!</p>
  <p class="verse" id="Acts.2.12"><sup><a href="#Acts.2.12" class="verse-number">12</a></sup> І всі не виходили з дива, і безрадні були, і говорили один до одного: Що ж то статися має?</p>
  <p class="verse" id="Acts.2.13"><sup><a href="#Acts.2.13" class="verse-number">13</a></sup> А інші казали глузуючи: Вони повпивались вином молодим!</p>
  <p class="verse" id="Acts.2.14"><sup><a href="#Acts.2.14" class="verse-number">14</a></sup> Ставши ж Петро із Одинадцятьма, свій голос підніс та й промовив до них: Мужі юдейські та мешканці Єрусалиму! Нехай вам оце стане відоме, і послухайте слів моїх!</p>
  <p class="verse" id="Acts.2.15"><sup><a href="#Acts.2.15" class="verse-number">15</a></sup> Бо не п'яні вони, як ви думаєте, бо третя година дня,</p>
  <p class="verse" id="Acts.2.16"><sup><a href="#Acts.2.16" class="verse-number">16</a></sup> а це те, що пророк Йоіл передрік:</p>
  <p class="verse" id="Acts.2.17"><sup><a href="#Acts.2.17" class="verse-number">17</a></sup> І буде останніми днями, говорить Господь: Я виллю від Духа Свого на всяке тіло, і будуть пророкувати сини ваші та ваші доньки, юнаки ж ваші бачити будуть видіння, а старим вашим сни будуть снитися.</p>
  <p class="verse" id="Acts.2.18"><sup><a href="#Acts.2.18" class="verse-number">18</a></sup> І на рабів Моїх і на рабинь Моїх за тих днів Я також виллю від Духа Свого, і пророкувати вони будуть!</p>
  <p class="verse" id="Acts.2.19"><sup><a href="#Acts.2.19" class="verse-number">19</a></sup> І дам чуда на небі вгорі, а внизу на землі ці знамена: кров, і огонь, і куряву диму.</p>
  <p class="verse" id="Acts.2.20"><sup><a href="#Acts.2.20" class="verse-number">20</a></sup> Переміниться сонце на темряву, а місяць на кров, перше ніж день Господній настане, великий та славний!</p>
  <p class="verse" id="Acts.2.21"><sup><a href="#Acts.2.21" class="verse-number">21</a></sup> І станеться, що кожен, хто покличе Господнє Ім'я, той спасеться.</p>
  <p class="verse" id="Acts.2.22"><sup><a href="#Acts.2.22" class="verse-number">22</a></sup> Мужі ізраїльські, послухайте ви оцих слів: Ісуса Назарянина, Мужа, що Його Бог прославив вам силою, і чудами, і тими знаменами, що Бог через Нього вчинив серед вас, як самі ви те знаєте,</p>
  <p class="verse" id="Acts.2.23"><sup><a href="#Acts.2.23" class="verse-number">23</a></sup> Того, що був виданий певною волею та передбаченням Божим, ви руками беззаконників розп'яли та забили.</p>
  <p class="verse" id="Acts.2.24"><sup><a href="#Acts.2.24" class="verse-number">24</a></sup> Та Бог воскресив Його, пута смерти усунувши, вона бо тримати Його не могла.</p>
  <p class="verse" id="Acts.2.25"><sup><a href="#Acts.2.25" class="verse-number">25</a></sup> Бо каже про Нього Давид: Мав я Господа завсіди перед очима своїми, бо Він по правиці моїй, щоб я не захитався.</p>
  <p class="verse" id="Acts.2.26"><sup><a href="#Acts.2.26" class="verse-number">26</a></sup> Тому серце моє звеселилось, і зрадів мій язик, і тіло моє відпочине в надії.</p>
  <p class="verse" id="Acts.2.27"><sup><a href="#Acts.2.27" class="verse-number">27</a></sup> Бо не позоставиш Ти в аду моєї душі, і не даси Ти Своєму Святому побачити тління!</p>
  <p class="verse" id="Acts.2.28"><sup><a href="#Acts.2.28" class="verse-number">28</a></sup> Ти дороги життя об'явив мені, Ти мене переповниш утіхою перед обличчям Своїм!</p>
  <p class="verse" id="Acts.2.29"><sup><a href="#Acts.2.29" class="verse-number">29</a></sup> Мужі-браття! Нехай буде вільно мені сміло сказати вам про патріярха Давида, що помер і похований, і знаходиться гріб його в нас аж до цього дня.</p>
  <p class="verse" id="Acts.2.30"><sup><a href="#Acts.2.30" class="verse-number">30</a></sup> А бувши ж пророком, та відаючи, що Бог клятвою клявся йому посадити на престолі його від плоду його стегон,</p>
  <p class="verse" id="Acts.2.31"><sup><a href="#Acts.2.31" class="verse-number">31</a></sup> у передбаченні він говорив про Христове воскресення, що не буде зоставлений в аду, ані тіло Його не зазнає зотління.</p>
  <p class="verse" id="Acts.2.32"><sup><a href="#Acts.2.32" class="verse-number">32</a></sup> Бог Ісуса Цього воскресив, чого свідки всі ми!</p>
  <p class="verse" id="Acts.2.33"><sup><a href="#Acts.2.33" class="verse-number">33</a></sup> А отож, як правицею Божою був Він вознесений, і обітницю Духа Святого прийняв від Отця, то й злив Він оте, що ви бачите й чуєте.</p>
  <p class="verse" id="Acts.2.34"><sup><a href="#Acts.2.34" class="verse-number">34</a></sup> Не зійшов бо на небо Давид, але сам він говорить: Промовив Господь Господеві моєму: Сядь праворуч Мене,</p>
  <p class="verse" id="Acts.2.35"><sup><a href="#Acts.2.35" class="verse-number">35</a></sup> доки не покладу Я Твоїх ворогів підніжком ногам Твоїм!</p>
  <p class="verse" id="Acts.2.36"><sup><a href="#Acts.2.36" class="verse-number">36</a></sup> Ото ж, нехай ввесь Ізраїлів дім твердо знає, що і Господом, і Христом учинив Бог Його, Того Ісуса, що Його розп'яли ви!</p>
  <p class="verse" id="Acts.2.37"><sup><a href="#Acts.2.37" class="verse-number">37</a></sup> Як почули ж оце, вони серцем розжалобились, та й сказали Петрові та іншим апостолам: Що ж ми маємо робити, мужі-браття?</p>
  <p class="verse" id="Acts.2.38"><sup><a href="#Acts.2.38" class="verse-number">38</a></sup> А Петро до них каже: Покайтеся, і нехай же охриститься кожен із вас у Ім'я Ісуса Христа на відпущення ваших гріхів, і дара Духа Святого ви приймете!</p>
  <p class="verse" id="Acts.2.39"><sup><a href="#Acts.2.39" class="verse-number">39</a></sup> Бо для вас ця обітниця, і для ваших дітей, і для всіх, що далеко знаходяться, кого б тільки покликав Господь, Бог наш.</p>
  <p class="verse" id="Acts.2.40"><sup><a href="#Acts.2.40" class="verse-number">40</a></sup> І іншими багатьома словами він засвідчував та вмовляв їх, говорячи: Рятуйтесь від цього лукавого роду!</p>
  <p class="verse" id="Acts.2.41"><sup><a href="#Acts.2.41" class="verse-number">41</a></sup> Отож ті, хто прийняв його слово, охристилися. І пристало до них того дня душ тисяч зо три!</p>
  <p class="verse" id="Acts.2.42"><sup><a href="#Acts.2.42" class="verse-number">42</a></sup> І вони перебували в науці апостольській, та в спільноті братерській, і в ламанні хліба, та в молитвах.</p>
  <p class="verse" id="Acts.2.43"><sup><a href="#Acts.2.43" class="verse-number">43</a></sup> І був острах у кожній душі, бо багато чинили апостоли чуд та знамен.</p>
  <p class="verse" id="Acts.2.44"><sup><a href="#Acts.2.44" class="verse-number">44</a></sup> А всі віруючі були вкупі, і мали все спільним.</p>
  <p class="verse" id="Acts.2.45"><sup><a href="#Acts.2.45" class="verse-number">45</a></sup> І вони продавали маєтки та добра, і всім їх ділили, як кому чого треба було.</p>
  <p class="verse" id="Acts.2.46"><sup><a href="#Acts.2.46" class="verse-number">46</a></sup> І кожного дня перебували вони однодушно у храмі, і, ломлячи хліб по домах, поживу приймали із радістю та в сердечній простоті,</p>
  <p class="verse" id="Acts.2.47"><sup><a href="#Acts.2.47" class="verse-number">47</a></sup> вихваляючи Бога та маючи ласку в усього народу. І щоденно до Церкви Господь додавав тих, що спасалися.</p>
  <h2>Chapter 3</h2>
  <p class="verse" id="Acts.3.1"><sup><a href="#Acts.3.1" class="verse-number">1</a></sup> А Петро та Іван на дев'яту годину молитви йшли разом у храм.</p>
  <p class="verse" id="Acts.3.2"><sup><a href="#Acts.3.2" class="verse-number">2</a></sup> І несено там чоловіка одного, що кривий був з утроби своєї матері. Його садовили щоденно в воротях храму, що Красними звалися, просити милостині від тих, хто до храму йшов.</p>
  <p class="verse" id="Acts.3.3"><sup><a href="#Acts.3.3" class="verse-number">3</a></sup> Як побачив же він, що Петро та Іван хочуть у храм увійти, став просити в них милостині.</p>
  <p class="verse" id="Acts.3.4"><sup><a href="#Acts.3.4" class="verse-number">4</a></sup> Петро ж із Іваном поглянув на нього й сказав: Подивися на нас!</p>
  <p class="verse" id="Acts.3.5"><sup><a href="#Acts.3.5" class="verse-number">5</a></sup> І той подивився на них, сподіваючися щось дістати від них.</p>
  <p class="verse" id="Acts.3.6"><sup><a href="#Acts.3.6" class="verse-number">6</a></sup> Та промовив Петро: Срібла й золота в мене нема, але що я маю, даю тобі: У Ім'я Ісуса Христа Назарянина устань та й ходи!</p>
  <p class="verse" id="Acts.3.7"><sup><a href="#Acts.3.7" class="verse-number">7</a></sup> І, узявши його за правицю, він підвів його. І хвилі тієї зміцнилися ноги й суглобці його!...</p>
  <p class="verse" id="Acts.3.8"><sup><a href="#Acts.3.8" class="verse-number">8</a></sup> І, зірвавшись, він устав та й ходив, і з ними у храм увійшов, ходячи та підскакуючи, і хвалячи Бога!</p>
  <p class="verse" id="Acts.3.9"><sup><a href="#Acts.3.9" class="verse-number">9</a></sup> Народ же ввесь бачив, як ходив він та Бога хвалив.</p>
  <p class="verse" id="Acts.3.10"><sup><a href="#Acts.3.10" class="verse-number">10</a></sup> І пізнали його, що це той, що при Красних воротях храму сидів ради милостині. І вони переповнились жахом та подивом із того, що сталось йому!</p>
  <p class="verse" id="Acts.3.11"><sup><a href="#Acts.3.11" class="verse-number">11</a></sup> А тому, що тримався він Петра та Івана, увесь народ зачудований збігся до них на той ґанок, який Соломоновим зветься.</p>
  <p class="verse" id="Acts.3.12"><sup><a href="#Acts.3.12" class="verse-number">12</a></sup> І, побачивши це, промовив Петро до народу: Мужі ізраїльські! Чого ви дивуєтесь цим, та чого ви на нас позираєте так, ніби те, що він ходить, ми зробили своєю силою чи благочестям?</p>
  <p class="verse" id="Acts.3.13"><sup><a href="#Acts.3.13" class="verse-number">13</a></sup> Бог Авраамів, та Ісаків, та Яковів, Бог наших батьків, Сина Свого прославив, Ісуса, Якого ви видали, і відцуралися перед Пилатом, як він присудив був пустити Його.</p>
  <p class="verse" id="Acts.3.14"><sup><a href="#Acts.3.14" class="verse-number">14</a></sup> Але ви відцурались Святого та Праведного, і домагалися видати вам душогубця.</p>
  <p class="verse" id="Acts.3.15"><sup><a href="#Acts.3.15" class="verse-number">15</a></sup> Начальника ж життя ви забили, та Його воскресив Бог із мертвих, чого свідками ми!</p>
  <p class="verse" id="Acts.3.16"><sup><a href="#Acts.3.16" class="verse-number">16</a></sup> І через віру в Ім'я Його вздоровило Ім'я Його того, кого бачите й знаєте. І віра, що від Нього, принесла йому вздоровлення це перед вами всіма.</p>
  <p class="verse" id="Acts.3.17"><sup><a href="#Acts.3.17" class="verse-number">17</a></sup> А тепер, браття, знаю, що вчинили ви це з несвідомости, як і ваші начальники.</p>
  <p class="verse" id="Acts.3.18"><sup><a href="#Acts.3.18" class="verse-number">18</a></sup> А Бог учинив так, як Він провіщав був устами Своїх усіх пророків, щоб терпіти Христові.</p>
  <p class="verse" id="Acts.3.19"><sup><a href="#Acts.3.19" class="verse-number">19</a></sup> Покайтеся ж та наверніться, щоб Він змилувався над вашими гріхами,</p>
  <p class="verse" id="Acts.3.20"><sup><a href="#Acts.3.20" class="verse-number">20</a></sup> щоб часи відпочинку прийшли від обличчя Господнього, і щоб послав заповідженого вам Ісуса Христа,</p>
  <p class="verse" id="Acts.3.21"><sup><a href="#Acts.3.21" class="verse-number">21</a></sup> що Його небо мусить прийняти аж до часу відновлення всього, про що провіщав Бог від віку устами всіх святих пророків Своїх!</p>
  <p class="verse" id="Acts.3.22"><sup><a href="#Acts.3.22" class="verse-number">22</a></sup> Бо Мойсей провіщав: Господь Бог вам Пророка підійме від ваших братів, як мене; у всім Його слухайтеся, про що тільки Він вам говоритиме!</p>
  <p class="verse" id="Acts.3.23"><sup><a href="#Acts.3.23" class="verse-number">23</a></sup> І станеться, що кожна душа, яка не послухала б того Пророка, знищена буде з народу.</p>
  <p class="verse" id="Acts.3.24"><sup><a href="#Acts.3.24" class="verse-number">24</a></sup> Так само всі пророки від Самуїла й наступних, скільки їх говорило, також провіщали ці дні.</p>
  <p class="verse" id="Acts.3.25"><sup><a href="#Acts.3.25" class="verse-number">25</a></sup> Сини ви пророків і того заповіту, що Бог вашим батькам заповів, промовляючи до Авраама: І в насінні твоїм усі народи землі благословлені будуть!</p>
  <p class="verse" id="Acts.3.26"><sup><a href="#Acts.3.26" class="verse-number">26</a></sup> Воскресивши Свого Отрока, Бог послав Його перше до вас, щоб вас поблагословити, щоб кожен із вас відвернувся від злих своїх учинків!</p>
  <h2>Chapter 4</h2>
  <p class="verse" id="Acts.4.1"><sup><a href="#Acts.4.1" class="verse-number">1</a></sup> А коли промовляли вони до народу оце, до них приступили священики, і влада сторожі храму й саддукеї,</p>
  <p class="verse" id="Acts.4.2"><sup><a href="#Acts.4.2" class="verse-number">2</a></sup> обурюючись, що навчають народ та звіщають в Ісусі воскресіння з мертвих.</p>
  <p class="verse" id="Acts.4.3"><sup><a href="#Acts.4.3" class="verse-number">3</a></sup> І руки наклали на них, і до в'язниці всадили до ранку, бо вже вечір настав був.</p>
  <p class="verse" id="Acts.4.4"><sup><a href="#Acts.4.4" class="verse-number">4</a></sup> І багато-хто з тих, хто слухав слово, увірували; число ж мужів таких було тисяч із п'ять.</p>
  <p class="verse" id="Acts.4.5"><sup><a href="#Acts.4.5" class="verse-number">5</a></sup> І сталось, що ранком зібралися в Єрусалимі начальники їхні, і старші та книжники,</p>
  <p class="verse" id="Acts.4.6"><sup><a href="#Acts.4.6" class="verse-number">6</a></sup> і Анна первосвященик, і Кайяфа, і Іван, і Олександер, і скільки було їх із роду первосвященичого.</p>
  <p class="verse" id="Acts.4.7"><sup><a href="#Acts.4.7" class="verse-number">7</a></sup> І, поставивши їх посередині, запиталися: Якою ви силою чи яким ви ім'ям те робили?</p>
  <p class="verse" id="Acts.4.8"><sup><a href="#Acts.4.8" class="verse-number">8</a></sup> Тоді Петро, переповнений Духом Святим, промовив до них: Начальники люду та старшини Ізраїлеві!</p>
  <p class="verse" id="Acts.4.9"><sup><a href="#Acts.4.9" class="verse-number">9</a></sup> Як сьогодні беруть нас на допит про те добродійство недужій людині, як вона вздоровлена,</p>
  <p class="verse" id="Acts.4.10"><sup><a href="#Acts.4.10" class="verse-number">10</a></sup> нехай буде відомо всім вам, і всім людям Ізраїлевим, що Ім'ям Ісуса Христа Назарянина, що Його розп'яли ви, то Його воскресив Бог із мертвих, Ним поставлений він перед вами здоровий!</p>
  <p class="verse" id="Acts.4.11"><sup><a href="#Acts.4.11" class="verse-number">11</a></sup> Він камінь, що ви, будівничі, відкинули, але каменем став Він наріжним!</p>
  <p class="verse" id="Acts.4.12"><sup><a href="#Acts.4.12" class="verse-number">12</a></sup> І нема ні в кім іншім спасіння. Бо під небом нема іншого Ймення, даного людям, що ним би спастися ми мали.</p>
  <p class="verse" id="Acts.4.13"><sup><a href="#Acts.4.13" class="verse-number">13</a></sup> А бачивши сміливість Петра та Івана, і спостерігши, що то люди обидва невчені та прості, дивувалися, і пізнали їх, що вони з Ісусом були.</p>
  <p class="verse" id="Acts.4.14"><sup><a href="#Acts.4.14" class="verse-number">14</a></sup> Та бачивши, що вздоровлений чоловік стоїть з ними, нічого навпроти сказати не могли.</p>
  <p class="verse" id="Acts.4.15"><sup><a href="#Acts.4.15" class="verse-number">15</a></sup> І, звелівши їм вийти із синедріону, зачали радитися між собою,</p>
  <p class="verse" id="Acts.4.16"><sup><a href="#Acts.4.16" class="verse-number">16</a></sup> говорячи: Що робити нам із цими людьми? Бож усім мешканцям Єрусалиму відомо, що вчинили вони явне чудо, і не можемо того заперечити.</p>
  <p class="verse" id="Acts.4.17"><sup><a href="#Acts.4.17" class="verse-number">17</a></sup> Та щоб більш не поширювалось це в народі, то з погрозою заборонімо їм, щоб нікому з людей вони не говорили про Це Ім'я.</p>
  <p class="verse" id="Acts.4.18"><sup><a href="#Acts.4.18" class="verse-number">18</a></sup> І, закликавши їх, наказали їм не говорити, і взагалі не навчати про Ісусове Ймення.</p>
  <p class="verse" id="Acts.4.19"><sup><a href="#Acts.4.19" class="verse-number">19</a></sup> І відповіли їм Петро та Іван, та й сказали: Розсудіть, чи це справедливе було б перед Богом, щоб слухатись вас більш, як Бога?</p>
  <p class="verse" id="Acts.4.20"><sup><a href="#Acts.4.20" class="verse-number">20</a></sup> Бо не можемо ми не казати про те, що ми бачили й чули!</p>
  <p class="verse" id="Acts.4.21"><sup><a href="#Acts.4.21" class="verse-number">21</a></sup> А вони пригрозили їм ще, і відпустили їх, не знайшовши нічого, щоб їх покарати, через людей, бо всі славили Бога за теє, що сталось.</p>
  <p class="verse" id="Acts.4.22"><sup><a href="#Acts.4.22" class="verse-number">22</a></sup> Бо років більш сорока мав той чоловік, що на нім відбулося це чудо вздоровлення.</p>
  <p class="verse" id="Acts.4.23"><sup><a href="#Acts.4.23" class="verse-number">23</a></sup> Коли ж їх відпустили, вони до своїх прибули й сповістили, про що первосвященики й старші до них говорили.</p>
  <p class="verse" id="Acts.4.24"><sup><a href="#Acts.4.24" class="verse-number">24</a></sup> Вони ж, вислухавши, однодушно свій голос до Бога піднесли й промовили: Владико, що небо, і землю, і море, і все, що в них є, Ти створив!</p>
  <p class="verse" id="Acts.4.25"><sup><a href="#Acts.4.25" class="verse-number">25</a></sup> Ти устами Давида, Свого слуги, отця нашого, сказав Духом Святим: Чого люди бунтуються, а народи задумують марне?</p>
  <p class="verse" id="Acts.4.26"><sup><a href="#Acts.4.26" class="verse-number">26</a></sup> Повстають царі земні, і збираються старші докупи на Господа та на Христа Його.</p>
  <p class="verse" id="Acts.4.27"><sup><a href="#Acts.4.27" class="verse-number">27</a></sup> Бо справді зібралися в місці оцім проти Отрока Святого Твого Ісуса, що Його намастив Ти, Ірод та Понтій Пилат із поганами та з народом Ізраїлевим,</p>
  <p class="verse" id="Acts.4.28"><sup><a href="#Acts.4.28" class="verse-number">28</a></sup> учинити оте, що рука Твоя й воля Твоя наперед встановили були, щоб збулося.</p>
  <p class="verse" id="Acts.4.29"><sup><a href="#Acts.4.29" class="verse-number">29</a></sup> І тепер споглянь, Господи, на їхні погрози, і дай Своїм рабам із повною сміливістю слово Твоє повідати,</p>
  <p class="verse" id="Acts.4.30"><sup><a href="#Acts.4.30" class="verse-number">30</a></sup> коли руку Свою простягатимеш Ти на вздоровлення, і щоб знамена та чуда чинились Ім'ям Твого Святого Отрока Ісуса.</p>
  <p class="verse" id="Acts.4.31"><sup><a href="#Acts.4.31" class="verse-number">31</a></sup> Як вони ж помолились, затряслося те місце, де зібрались були, і переповнилися всі Святим Духом, і зачали говорити Слово Боже з сміливістю!</p>
  <p class="verse" id="Acts.4.32"><sup><a href="#Acts.4.32" class="verse-number">32</a></sup> А люди, що ввірували, мали серце одне й одну душу, і жаден із них не вважав що з маєтку свого за своє, але в них усе спільним було.</p>
  <p class="verse" id="Acts.4.33"><sup><a href="#Acts.4.33" class="verse-number">33</a></sup> І апостоли з великою силою свідчили про воскресення Ісуса Господа, і благодать велика на всіх них була!</p>
  <p class="verse" id="Acts.4.34"><sup><a href="#Acts.4.34" class="verse-number">34</a></sup> Бо жаден із них не терпів недостачі: бо, хто мав поле чи дім, продавали, і заплату за продаж приносили,</p>
  <p class="verse" id="Acts.4.35"><sup><a href="#Acts.4.35" class="verse-number">35</a></sup> та й клали в ногах у апостолів, і роздавалося кожному, хто потребу в чім мав.</p>
  <p class="verse" id="Acts.4.36"><sup><a href="#Acts.4.36" class="verse-number">36</a></sup> Так, Йосип, що Варнавою що в перекладі є син потіхи був прозваний від апостолів, Левит, родом кіпрянин,</p>
  <p class="verse" id="Acts.4.37"><sup><a href="#Acts.4.37" class="verse-number">37</a></sup> мавши поле, продав, а гроші приніс, та й поклав у ногах у апостолів.</p>
  <h2>Chapter 5</h2>
  <p class="verse" id="Acts.5.1"><sup><a href="#Acts.5.1" class="verse-number">1</a></sup> А один чоловік, на ймення Ананій, із своєю дружиною Сапфірою, продав був маєтка,</p>
  <p class="verse" id="Acts.5.2"><sup><a href="#Acts.5.2" class="verse-number">2</a></sup> та й з відома дружини своєї присвоїв частину з заплати, а якусь там частину приніс та й поклав у ногах у апостолів.</p>
  <p class="verse" id="Acts.5.3"><sup><a href="#Acts.5.3" class="verse-number">3</a></sup> І промовив Петро: Ананію, чого сатана твоє серце наповнив, щоб ти Духу Святому неправду сказав та присвоїв із заплати за землю?</p>
  <p class="verse" id="Acts.5.4"><sup><a href="#Acts.5.4" class="verse-number">4</a></sup> Хіба те, що ти мав, не твоє все було, а продане не в твоїй владі було? Чого ж в серце своє ти цю справу поклав? Ти не людям неправду сказав, але Богові!</p>
  <p class="verse" id="Acts.5.5"><sup><a href="#Acts.5.5" class="verse-number">5</a></sup> Як Ананій зачув ці слова, то впав та й умер... І обгорнув жах великий усіх, що це чули!</p>
  <p class="verse" id="Acts.5.6"><sup><a href="#Acts.5.6" class="verse-number">6</a></sup> Юнаки ж повставали, обгорнули його, і винесли та й поховали.</p>
  <p class="verse" id="Acts.5.7"><sup><a href="#Acts.5.7" class="verse-number">7</a></sup> І сталось, годин через три прийшла й дружина його, про випадок нічого не знавши.</p>
  <p class="verse" id="Acts.5.8"><sup><a href="#Acts.5.8" class="verse-number">8</a></sup> І промовив до неї Петро: Скажи мені, чи за стільки ви землю оту продали? Вона ж відказала: Так, за стільки.</p>
  <p class="verse" id="Acts.5.9"><sup><a href="#Acts.5.9" class="verse-number">9</a></sup> До неї ж Петро: Чому це ви змовилися спокушувати Господнього Духа? Он ті входять у двері, що чоловіка твого поховали, і тебе вони винесуть...</p>
  <p class="verse" id="Acts.5.10"><sup><a href="#Acts.5.10" class="verse-number">10</a></sup> І вона зараз упала до ніг його, та й умерла. Як ввійшли ж юнаки, то знайшли її мертвою, і, винісши, біля мужа її поховали.</p>
  <p class="verse" id="Acts.5.11"><sup><a href="#Acts.5.11" class="verse-number">11</a></sup> І обгорнув страх великий всю Церкву та всіх, що чули про це...</p>
  <p class="verse" id="Acts.5.12"><sup><a href="#Acts.5.12" class="verse-number">12</a></sup> А руками апостолів стались знамена та чуда великі в народі. І були однодушно всі в Соломоновім ґанку.</p>
  <p class="verse" id="Acts.5.13"><sup><a href="#Acts.5.13" class="verse-number">13</a></sup> А з сторонніх ніхто приставати не важивсь до них, але люд прославляв їх.</p>
  <p class="verse" id="Acts.5.14"><sup><a href="#Acts.5.14" class="verse-number">14</a></sup> І все збільшувалось тих, хто вірує в Господа, безліч чоловіків і жінок,</p>
  <p class="verse" id="Acts.5.15"><sup><a href="#Acts.5.15" class="verse-number">15</a></sup> так що хворих стали виносити на вулиці, та й клали на ложа та ноші, щоб, як ітиме Петро, то хоч тінь його впала б на кого із них.</p>
  <p class="verse" id="Acts.5.16"><sup><a href="#Acts.5.16" class="verse-number">16</a></sup> І безліч люду збиралась до Єрусалиму з довколишніх міст, і несли недужих та хворих від духів нечистих, і були вони всі вздоровлювані!</p>
  <p class="verse" id="Acts.5.17"><sup><a href="#Acts.5.17" class="verse-number">17</a></sup> А первосвященик, уставши, та й усі, хто був із ним, хто належав до саддукейської єресі, переповнились заздрощами,</p>
  <p class="verse" id="Acts.5.18"><sup><a href="#Acts.5.18" class="verse-number">18</a></sup> і руки наклали вони на апостолів, і до в'язниці громадської вкинули їх.</p>
  <p class="verse" id="Acts.5.19"><sup><a href="#Acts.5.19" class="verse-number">19</a></sup> Але Ангол Господній вночі відчинив для них двері в'язничні, і, вивівши їх, проказав:</p>
  <p class="verse" id="Acts.5.20"><sup><a href="#Acts.5.20" class="verse-number">20</a></sup> Ідіть, і, ставши, говоріть до народу у храмі всі слова цього життя.</p>
  <p class="verse" id="Acts.5.21"><sup><a href="#Acts.5.21" class="verse-number">21</a></sup> Як це вчули вони, то в храм рано ввійшли і навчали. А первосвященик і ті, хто був із ним, прийшовши, скликали синедріон і всіх старших з Ізраїлевих синів. І послали в в'язницю, щоб їх привели.</p>
  <p class="verse" id="Acts.5.22"><sup><a href="#Acts.5.22" class="verse-number">22</a></sup> А служба, прийшовши, не знайшла їх у в'язниці, а вернувшись, сповістила,</p>
  <p class="verse" id="Acts.5.23"><sup><a href="#Acts.5.23" class="verse-number">23</a></sup> говорячи: В'язницю знайшли ми з великою пильністю замкнену, і сторожу, що при дверях стояла; а коли відчинили, то нікого всередині ми не знайшли!</p>
  <p class="verse" id="Acts.5.24"><sup><a href="#Acts.5.24" class="verse-number">24</a></sup> Як почули слова ці начальник сторожі храму та первосвященики, не могли зрозуміти вони, що б то сталося.</p>
  <p class="verse" id="Acts.5.25"><sup><a href="#Acts.5.25" class="verse-number">25</a></sup> Та прийшовши один, сповістив їх, говорячи: Ось ті мужі, що ви їх до в'язниці всадили були, у храмі стоять та й навчають народ.</p>
  <p class="verse" id="Acts.5.26"><sup><a href="#Acts.5.26" class="verse-number">26</a></sup> Пішов тоді старший сторожі зо службою, та й привів їх без насильства, бо боялись народу, щоб їх не побили камінням.</p>
  <p class="verse" id="Acts.5.27"><sup><a href="#Acts.5.27" class="verse-number">27</a></sup> Припровадивши ж їх, поставили перед синедріоном. І спитався їх первосвященик, говорячи:</p>
  <p class="verse" id="Acts.5.28"><sup><a href="#Acts.5.28" class="verse-number">28</a></sup> Чи ми не заборонили з погрозою вам, щоб про Те Ім'я не навчати? І ото, ви своєю наукою переповнили Єрусалим, і хочете кров Чоловіка Того припровадити на нас...</p>
  <p class="verse" id="Acts.5.29"><sup><a href="#Acts.5.29" class="verse-number">29</a></sup> Відповів же Петро та сказали апостоли: Бога повинно слухатися більш, як людей!</p>
  <p class="verse" id="Acts.5.30"><sup><a href="#Acts.5.30" class="verse-number">30</a></sup> Бог наших отців воскресив нам Ісуса, Якому ви смерть були заподіяли, повісивши на дереві.</p>
  <p class="verse" id="Acts.5.31"><sup><a href="#Acts.5.31" class="verse-number">31</a></sup> Його Бог підвищив Своєю правицею на Начальника й Спаса, щоб дати Ізраїлеві покаяння і прощення гріхів.</p>
  <p class="verse" id="Acts.5.32"><sup><a href="#Acts.5.32" class="verse-number">32</a></sup> А тих справ Йому свідками ми й Святий Дух, що Його Бог дав тим, хто слухняний Йому.</p>
  <p class="verse" id="Acts.5.33"><sup><a href="#Acts.5.33" class="verse-number">33</a></sup> Як зачули ж оце, запалилися гнівом вони, та й радилися, як їм смерть заподіяти?...</p>
  <p class="verse" id="Acts.5.34"><sup><a href="#Acts.5.34" class="verse-number">34</a></sup> І встав у синедріоні один фарисей, Гамаліїл на ймення, учитель Закону, поважаний від усього народу, та й звелів на часинку апостолів вивести.</p>
  <p class="verse" id="Acts.5.35"><sup><a href="#Acts.5.35" class="verse-number">35</a></sup> І промовив до них: Мужі ізраїльські! Поміркуйте собі про людей цих, що з ними робити ви маєте.</p>
  <p class="verse" id="Acts.5.36"><sup><a href="#Acts.5.36" class="verse-number">36</a></sup> Бо перед цими днями повстав був Тевда та й казав, що великий він хтось, і до нього пристало з чотириста люда. Він забитий, а всі ті, хто слухав його, розпорошились та обернулись в ніщо.</p>
  <p class="verse" id="Acts.5.37"><sup><a href="#Acts.5.37" class="verse-number">37</a></sup> Після нього повстав, під час перепису, Галілеянин Юда, та й багато людей потягнув за собою. Загинув і він, а всі ті, хто слухав його, розпорошились.</p>
  <p class="verse" id="Acts.5.38"><sup><a href="#Acts.5.38" class="verse-number">38</a></sup> І тепер кажу вам: Відступіться від цих людей, і занехайте їх! Бо коли від людей оця рада чи справа ця буде, розпадеться вона.</p>
  <p class="verse" id="Acts.5.39"><sup><a href="#Acts.5.39" class="verse-number">39</a></sup> А коли те від Бога, то того зруйнувати не зможете, щоб випадком не стати і вам богоборцями! І послухались ради його.</p>
  <p class="verse" id="Acts.5.40"><sup><a href="#Acts.5.40" class="verse-number">40</a></sup> І, покликавши знов апостолів, вибили їх, наказали їм не говорити про Ісусове Ймення, та й їх відпустили.</p>
  <p class="verse" id="Acts.5.41"><sup><a href="#Acts.5.41" class="verse-number">41</a></sup> А вони поверталися з синедріону, радіючи, що сподобились прийняти зневагу за Ймення Господа Ісуса.</p>
  <p class="verse" id="Acts.5.42"><sup><a href="#Acts.5.42" class="verse-number">42</a></sup> І щоденно у храмі й домах безупинно навчали, і звіщали Євангелію Ісуса Христа.</p>
  <h2>Chapter 6</h2>
  <p class="verse" id="Acts.6.1"><sup><a href="#Acts.6.1" class="verse-number">1</a></sup> Тими ж днями, як учнів намножилось, зачали нарікати на євреїв огречені, що в щоденному служінні їхні вдовиці занедбані.</p>
  <p class="verse" id="Acts.6.2"><sup><a href="#Acts.6.2" class="verse-number">2</a></sup> Тоді ті Дванадцять покликали багатьох учнів та й сказали: Нам не личить покинути Боже Слово, і служити при столах.</p>
  <p class="verse" id="Acts.6.3"><sup><a href="#Acts.6.3" class="verse-number">3</a></sup> Отож, браття, виглядіть ізпоміж себе сімох мужів доброї слави, повних Духа Святого та мудрости, їх поставимо на службу оцю.</p>
  <p class="verse" id="Acts.6.4"><sup><a href="#Acts.6.4" class="verse-number">4</a></sup> А ми перебуватимемо завжди в молитві та в служінні слову.</p>
  <p class="verse" id="Acts.6.5"><sup><a href="#Acts.6.5" class="verse-number">5</a></sup> І всім людям сподобалося оце слово, і обрали Степана, мужа повного віри та Духа Святого, і Пилипа, і Прохора та Никанора, і Тимона та Пармена, і нововірця Миколу з Антіохії,</p>
  <p class="verse" id="Acts.6.6"><sup><a href="#Acts.6.6" class="verse-number">6</a></sup> їх поставили перед апостолів, і, помолившись, вони руки поклали на них.</p>
  <p class="verse" id="Acts.6.7"><sup><a href="#Acts.6.7" class="verse-number">7</a></sup> І росло Слово Боже, і дуже множилося число учнів у Єрусалимі, і дуже багато священиків були слухняні вірі.</p>
  <p class="verse" id="Acts.6.8"><sup><a href="#Acts.6.8" class="verse-number">8</a></sup> А Степан, повний віри та сили, чинив між народом великі знамена та чуда.</p>
  <p class="verse" id="Acts.6.9"><sup><a href="#Acts.6.9" class="verse-number">9</a></sup> Тому дехто повстав із синагоги, що зветься лібертинська, і кірінейська, і олександрійська, та з тих, хто походить із Кілікії та з Азії, і зачали сперечатись із Степаном.</p>
  <p class="verse" id="Acts.6.10"><sup><a href="#Acts.6.10" class="verse-number">10</a></sup> Але встояти вони не могли проти мудрости й Духа, що він Ним говорив.</p>
  <p class="verse" id="Acts.6.11"><sup><a href="#Acts.6.11" class="verse-number">11</a></sup> Тоді вони підмовили людей, що казали, ніби чули, як він богозневажні слова говорив на Мойсея та Бога.</p>
  <p class="verse" id="Acts.6.12"><sup><a href="#Acts.6.12" class="verse-number">12</a></sup> І людей попідбурювали, і старших та книжників, і, напавши, схопили його, і припровадили в синедріон.</p>
  <p class="verse" id="Acts.6.13"><sup><a href="#Acts.6.13" class="verse-number">13</a></sup> Також свідків фальшивих поставили, які говорили: Чоловік оцей богозневажні слова безперестань говорить на це святе місце та проти Закону.</p>
  <p class="verse" id="Acts.6.14"><sup><a href="#Acts.6.14" class="verse-number">14</a></sup> Бо ми чули, як він говорив, що Ісус Назарянин зруйнує це місце та змінить звичаї, які передав нам Мойсей.</p>
  <p class="verse" id="Acts.6.15"><sup><a href="#Acts.6.15" class="verse-number">15</a></sup> Коли всі, хто в синедріоні сидів, на нього споглянули, то бачили лице його, як лице Ангола!</p>
  <h2>Chapter 7</h2>
  <p class="verse" id="Acts.7.1"><sup><a href="#Acts.7.1" class="verse-number">1</a></sup> Запитав тоді первосвященик: Чи це так?</p>
  <p class="verse" id="Acts.7.2"><sup><a href="#Acts.7.2" class="verse-number">2</a></sup> Степан же промовив: Послухайте, мужі-браття й отці! Бог слави з'явивсь Авраамові, отцеві нашому, як він у Месопотамії був, перше ніж оселився в Харані,</p>
  <p class="verse" id="Acts.7.3"><sup><a href="#Acts.7.3" class="verse-number">3</a></sup> і промовив до нього: Вийди із своєї землі та від роду свого, та й піди до землі, що тобі покажу.</p>
  <p class="verse" id="Acts.7.4"><sup><a href="#Acts.7.4" class="verse-number">4</a></sup> Тоді він вийшов із землі халдейської, та й оселився в Харані. А звідти, як умер йому батько, Він переселив його в землю оцю, що на ній ви живете тепер.</p>
  <p class="verse" id="Acts.7.5"><sup><a href="#Acts.7.5" class="verse-number">5</a></sup> Та спадщини на ній Він не дав йому навіть на крок, але обіцяв дати її на володіння йому й його родові по нім, хоч дитини не мав він.</p>
  <p class="verse" id="Acts.7.6"><sup><a href="#Acts.7.6" class="verse-number">6</a></sup> І сказав Бог отак, що насіння його буде приходьком у краї чужому, і поневолять його, і будуть гнобити чотириста років.</p>
  <p class="verse" id="Acts.7.7"><sup><a href="#Acts.7.7" class="verse-number">7</a></sup> Але Я сказав Бог буду судити народ, що його поневолить. Опісля ж вони вийдуть, і будуть служити Мені на цім місці.</p>
  <p class="verse" id="Acts.7.8"><sup><a href="#Acts.7.8" class="verse-number">8</a></sup> І дав Він йому заповіта обрізання. І породив так Ісака, і восьмого дня він обрізав його. А Ісак породив Якова, а Яків дванадцятьох патріярхів.</p>
  <p class="verse" id="Acts.7.9"><sup><a href="#Acts.7.9" class="verse-number">9</a></sup> А ті патріярхи позаздрили Йосипові, і продали його до Єгипту. Але Бог був із ним,</p>
  <p class="verse" id="Acts.7.10"><sup><a href="#Acts.7.10" class="verse-number">10</a></sup> і його визволив від усіх його утисків, і дав йому благодать та мудрість перед фараоном, царем єгипетським, а він настановив його за правителя над Єгиптом та всім своїм домом.</p>
  <p class="verse" id="Acts.7.11"><sup><a href="#Acts.7.11" class="verse-number">11</a></sup> А як голод прийшов на всю землю єгипетську та ханаанську, та велика біда, то поживи тоді не знаходили наші батьки.</p>
  <p class="verse" id="Acts.7.12"><sup><a href="#Acts.7.12" class="verse-number">12</a></sup> Коли ж Яків зачув, що в Єгипті є збіжжя, то послав батьків наших уперше.</p>
  <p class="verse" id="Acts.7.13"><sup><a href="#Acts.7.13" class="verse-number">13</a></sup> А як удруге послав, то був пізнаний Йосип братами своїми, і фараонові знаний став Йосипів рід.</p>
  <p class="verse" id="Acts.7.14"><sup><a href="#Acts.7.14" class="verse-number">14</a></sup> Тоді Йосип послав, щоб покликати Якова, батька свого, та всю родину свою сімдесят і п'ять душ.</p>
  <p class="verse" id="Acts.7.15"><sup><a href="#Acts.7.15" class="verse-number">15</a></sup> І подався Яків в Єгипет, та й умер там він сам та наші батьки.</p>
  <p class="verse" id="Acts.7.16"><sup><a href="#Acts.7.16" class="verse-number">16</a></sup> І їх перенесли в Сихем, і поклали до гробу, що Авраам був купив за ціну срібла від синів Еммора Сихемового.</p>
  <p class="verse" id="Acts.7.17"><sup><a href="#Acts.7.17" class="verse-number">17</a></sup> А коли наближавсь час обітниці, що нею Бог клявсь Авраамові, розрісся народ і намножився в Єгипті,</p>
  <p class="verse" id="Acts.7.18"><sup><a href="#Acts.7.18" class="verse-number">18</a></sup> аж поки настав інший цар ув Єгипті, що не знав уже Йосипа.</p>
  <p class="verse" id="Acts.7.19"><sup><a href="#Acts.7.19" class="verse-number">19</a></sup> Він хитро наш люд обманив, і силою змушував наших отців викидати дітей своїх, щоб вони не лишались живі.</p>
  <p class="verse" id="Acts.7.20"><sup><a href="#Acts.7.20" class="verse-number">20</a></sup> Того часу родився Мойсей, і гарний він був перед Богом. Він годований був у домі батька свойого три місяці.</p>
  <p class="verse" id="Acts.7.21"><sup><a href="#Acts.7.21" class="verse-number">21</a></sup> А коли він був викинений, то дочка фараона забрала його, та й за сина собі його викохала.</p>
  <p class="verse" id="Acts.7.22"><sup><a href="#Acts.7.22" class="verse-number">22</a></sup> І Мойсей був навчений всієї премудрости єгипетської, і був міцний у словах та в ділах своїх.</p>
  <p class="verse" id="Acts.7.23"><sup><a href="#Acts.7.23" class="verse-number">23</a></sup> А коли йому сповнилося сорок років, йому спало на серце відвідати братів своїх, синів Ізраїлевих.</p>
  <p class="verse" id="Acts.7.24"><sup><a href="#Acts.7.24" class="verse-number">24</a></sup> Як угледів же він, що одному з них діється кривда, заступився, і відомстив за окривдженого, убивши єгиптянина.</p>
  <p class="verse" id="Acts.7.25"><sup><a href="#Acts.7.25" class="verse-number">25</a></sup> Він же думав, що брати розуміють, що рукою його Бог дає їм визволення, та не зрозуміли вони.</p>
  <p class="verse" id="Acts.7.26"><sup><a href="#Acts.7.26" class="verse-number">26</a></sup> А наступного дня, як сварились вони, він з'явився й хотів погодити їх, кажучи: Люди, ви браття, чого один одного кривдите?</p>
  <p class="verse" id="Acts.7.27"><sup><a href="#Acts.7.27" class="verse-number">27</a></sup> А той, що ближнього кривдив, його відіпхнув та сказав: Хто наставив над нами тебе за старшого й суддю?</p>
  <p class="verse" id="Acts.7.28"><sup><a href="#Acts.7.28" class="verse-number">28</a></sup> Чи хочеш убити й мене, як учора вбив ти єгиптянина?</p>
  <p class="verse" id="Acts.7.29"><sup><a href="#Acts.7.29" class="verse-number">29</a></sup> І втік Мойсей через слово оце, і стався приходьком у землі мадіямській, де зродив двох синів.</p>
  <p class="verse" id="Acts.7.30"><sup><a href="#Acts.7.30" class="verse-number">30</a></sup> А коли сорок років проминуло, то з'явивсь йому Ангол Господній у полум'ї куща огняного в пустині Сінайської гори.</p>
  <p class="verse" id="Acts.7.31"><sup><a href="#Acts.7.31" class="verse-number">31</a></sup> А Мойсей, як побачив, дивувався з видіння. А коли підійшов, щоб розглянути, був голос Господній до нього:</p>
  <p class="verse" id="Acts.7.32"><sup><a href="#Acts.7.32" class="verse-number">32</a></sup> Я Бог отців твоїх, Бог Авраамів, і Бог Ісаків, і Бог Яковів! І затрусився Мойсей, і не відваживсь поглянути...</p>
  <p class="verse" id="Acts.7.33"><sup><a href="#Acts.7.33" class="verse-number">33</a></sup> І промовив до нього Господь: Скинь взуття з своїх ніг, бо те місце, на якому стоїш, то святая земля!</p>
  <p class="verse" id="Acts.7.34"><sup><a href="#Acts.7.34" class="verse-number">34</a></sup> Добре бачив Я утиск народу Свого, що в Єгипті, і стогін його Я почув, і зійшов, щоб їх визволити. Тепер ось іди, Я пошлю до Єгипту тебе.</p>
  <p class="verse" id="Acts.7.35"><sup><a href="#Acts.7.35" class="verse-number">35</a></sup> Цього Мойсея, що його відцурались вони, сказавши: Хто наставив тебе за старшого й суддю, цього Бог через Ангола, якому з'явився в кущі, послав за старшого й визвольника.</p>
  <p class="verse" id="Acts.7.36"><sup><a href="#Acts.7.36" class="verse-number">36</a></sup> Він їх вивів, чуда й знамена вчинивши в землі єгипетській, і на Червоному морі, і сорок років у пустині.</p>
  <p class="verse" id="Acts.7.37"><sup><a href="#Acts.7.37" class="verse-number">37</a></sup> Це той Мойсей, що прорік Ізраїлевим синам: Господь Бог вам підійме Пророка від ваших братів, як мене, Його слухайте!</p>
  <p class="verse" id="Acts.7.38"><sup><a href="#Acts.7.38" class="verse-number">38</a></sup> Це той, що в пустині на зборах був з Анголом, який промовляв йому на Сінайській горі, та з отцями нашими, і що прийняв він живі слова, щоб їх нам передати;</p>
  <p class="verse" id="Acts.7.39"><sup><a href="#Acts.7.39" class="verse-number">39</a></sup> що його не хотіли отці наші слухати, але відіпхнули, і звернулися серцем своїм до Єгипту,</p>
  <p class="verse" id="Acts.7.40"><sup><a href="#Acts.7.40" class="verse-number">40</a></sup> промовивши до Аарона: Зроби нам богів, які йшли б перед нами, бо не знаємо, що сталося з тим Мойсеєм, який вивів нас із краю єгипетського...</p>
  <p class="verse" id="Acts.7.41"><sup><a href="#Acts.7.41" class="verse-number">41</a></sup> І зробили вони тими днями теля, і бовванові жертви приносили та веселилися з діл своїх рук.</p>
  <p class="verse" id="Acts.7.42"><sup><a href="#Acts.7.42" class="verse-number">42</a></sup> Але Бог відвернувся від них, і попустив їх вклонятися силі небесній, як написано в книзі Пророків: Чи заколення й жертви Мені ви приносили сорок років у пустині, о доме Ізраїлів?</p>
  <p class="verse" id="Acts.7.43"><sup><a href="#Acts.7.43" class="verse-number">43</a></sup> Ви ж носили намета Молохового, і зорю вашого бога Ромфана, зображення, що їх ви зробили, щоб вклонятися їм... Через те запроваджу вас аж за Вавилон!</p>
  <p class="verse" id="Acts.7.44"><sup><a href="#Acts.7.44" class="verse-number">44</a></sup> У наших отців на пустині була скинія свідоцтва, як Той ізвелів, Хто Мойсею казав, щоб зробив її за зразком, якого він бачив.</p>
  <p class="verse" id="Acts.7.45"><sup><a href="#Acts.7.45" class="verse-number">45</a></sup> Її наші отці й узяли, і внесли з Ісусом у землю народів, яких вигнав Бог з-перед обличчя наших отців, аж до часу Давида.</p>
  <p class="verse" id="Acts.7.46"><sup><a href="#Acts.7.46" class="verse-number">46</a></sup> Він у Бога знайшов благодать, і просив, щоб оселю знайти для Бога Якова.</p>
  <p class="verse" id="Acts.7.47"><sup><a href="#Acts.7.47" class="verse-number">47</a></sup> І Соломон збудував Йому дім.</p>
  <p class="verse" id="Acts.7.48"><sup><a href="#Acts.7.48" class="verse-number">48</a></sup> Але не в рукотворнім Всевишній живе, як говорить пророк:</p>
  <p class="verse" id="Acts.7.49"><sup><a href="#Acts.7.49" class="verse-number">49</a></sup> Мені небо престол, а земля то підніжок ногам Моїм! Який Мені дім ви збудуєте, говорить Господь, або місце яке для Мого відпочинку?</p>
  <p class="verse" id="Acts.7.50"><sup><a href="#Acts.7.50" class="verse-number">50</a></sup> Хіба не рука Моя все це створила?...</p>
  <p class="verse" id="Acts.7.51"><sup><a href="#Acts.7.51" class="verse-number">51</a></sup> О ви, твердошиї, люди серця й вух необрізаних! Ви завжди противитесь Духові Святому, як ваші батьки, так і ви!</p>
  <p class="verse" id="Acts.7.52"><sup><a href="#Acts.7.52" class="verse-number">52</a></sup> Котрого з пророків батьки ваші не переслідували? Вони ж тих повбивали, хто звіщав прихід Праведного, Якому тепер ви сталися зрадниками та убійниками,</p>
  <p class="verse" id="Acts.7.53"><sup><a href="#Acts.7.53" class="verse-number">53</a></sup> ви, що Закона одержали через зарядження Анголів, та не зберігали його!...</p>
  <p class="verse" id="Acts.7.54"><sup><a href="#Acts.7.54" class="verse-number">54</a></sup> Як зачули ж оце, вони запалилися гнівом у серцях своїх, і скреготали зубами на нього...</p>
  <p class="verse" id="Acts.7.55"><sup><a href="#Acts.7.55" class="verse-number">55</a></sup> А Степан, повний Духа Святого, на небо споглянув, і побачив Божу славу й Ісуса, що по Божій правиці стояв,</p>
  <p class="verse" id="Acts.7.56"><sup><a href="#Acts.7.56" class="verse-number">56</a></sup> і промовив: Ось я бачу відчинене небо, і Сина Людського, що по Божій правиці стоїть!...</p>
  <p class="verse" id="Acts.7.57"><sup><a href="#Acts.7.57" class="verse-number">57</a></sup> Та вони гучним голосом стали кричати та вуха собі затуляти, та й кинулися однодушно на нього!...</p>
  <p class="verse" id="Acts.7.58"><sup><a href="#Acts.7.58" class="verse-number">58</a></sup> І за місто вони його вивели, і зачали побивати камінням його. А свідки плащі свої склали в ногах юнака, який звався Савлом.</p>
  <p class="verse" id="Acts.7.59"><sup><a href="#Acts.7.59" class="verse-number">59</a></sup> І побивали камінням Степана, що молився й казав: Господи Ісусе, прийми духа мого!...</p>
  <p class="verse" id="Acts.7.60"><sup><a href="#Acts.7.60" class="verse-number">60</a></sup> Упавши ж навколішки, скрикнув голосом гучним: Не залічи їм, о Господи, цього гріха! І, промовивши це, він спочив...</p>
  <h2>Chapter 8</h2>
  <p class="verse" id="Acts.8.1"><sup><a href="#Acts.8.1" class="verse-number">1</a></sup> А Савл похваляв його вбивство. І утиск великий постав того дня проти єрусалимської Церкви, і всі, крім апостолів, розпорошилися по краях юдейських та самарійських.</p>
  <p class="verse" id="Acts.8.2"><sup><a href="#Acts.8.2" class="verse-number">2</a></sup> І поховали Степана мужі побожні, і плакали ревно за ним.</p>
  <p class="verse" id="Acts.8.3"><sup><a href="#Acts.8.3" class="verse-number">3</a></sup> А Савл нищив Церкву, вдирався в доми, витягав чоловіків і жінок та давав до в'язниці...</p>
  <p class="verse" id="Acts.8.4"><sup><a href="#Acts.8.4" class="verse-number">4</a></sup> Ходили тоді розпорошенці, та Боже Слово благовістили.</p>
  <p class="verse" id="Acts.8.5"><sup><a href="#Acts.8.5" class="verse-number">5</a></sup> Ось Пилип прийшов до самарійського міста, і проповідував їм про Христа.</p>
  <p class="verse" id="Acts.8.6"><sup><a href="#Acts.8.6" class="verse-number">6</a></sup> А люди вважали на те, що Пилип говорив, і згідно слухали й бачили чуда, які він чинив.</p>
  <p class="verse" id="Acts.8.7"><sup><a href="#Acts.8.7" class="verse-number">7</a></sup> Із багатьох бо, що мали їх, духи нечисті виходили з криком великим, і багато розслаблених та кривих уздоровилися.</p>
  <p class="verse" id="Acts.8.8"><sup><a href="#Acts.8.8" class="verse-number">8</a></sup> І радість велика в тім місті була!</p>
  <p class="verse" id="Acts.8.9"><sup><a href="#Acts.8.9" class="verse-number">9</a></sup> Був один чоловік, на ім'я йому Симон, що до того в цім місті займавсь ворожбитством та дурив самарійський народ, видаючи себе за якогось великого.</p>
  <p class="verse" id="Acts.8.10"><sup><a href="#Acts.8.10" class="verse-number">10</a></sup> Його слухали всі, від найменшого аж до найбільшого, кажучи: Він сила Божа, що зветься велика!</p>
  <p class="verse" id="Acts.8.11"><sup><a href="#Acts.8.11" class="verse-number">11</a></sup> Його ж слухалися, бо він їх довший час дивував ворожбитством.</p>
  <p class="verse" id="Acts.8.12"><sup><a href="#Acts.8.12" class="verse-number">12</a></sup> Та коли йняли віри Пилипові, що благовістив про Боже Царство й Ім'я Ісуса Христа, чоловіки й жінки охристилися.</p>
  <p class="verse" id="Acts.8.13"><sup><a href="#Acts.8.13" class="verse-number">13</a></sup> Увірував навіть сам Симон, і, охристившись, тримався Пилипа; а бачивши чуда й знамена великі, він дуже дивувався.</p>
  <p class="verse" id="Acts.8.14"><sup><a href="#Acts.8.14" class="verse-number">14</a></sup> Як зачули ж апостоли, які в Єрусалимі були, що Боже Слово прийняла Самарія, то послали до них Петра та Івана.</p>
  <p class="verse" id="Acts.8.15"><sup><a href="#Acts.8.15" class="verse-number">15</a></sup> А вони, як прийшли, помолились за них, щоб Духа Святого вони прийняли,</p>
  <p class="verse" id="Acts.8.16"><sup><a href="#Acts.8.16" class="verse-number">16</a></sup> бо ще ні на одного з них Він не сходив, а були вони тільки охрищені в Ім'я Господа Ісуса.</p>
  <p class="verse" id="Acts.8.17"><sup><a href="#Acts.8.17" class="verse-number">17</a></sup> Тоді на них руки поклали, і прийняли вони Духа Святого!</p>
  <p class="verse" id="Acts.8.18"><sup><a href="#Acts.8.18" class="verse-number">18</a></sup> Як побачив же Симон, що через накладання апостольських рук Святий Дух подається, то приніс він їм гроші,</p>
  <p class="verse" id="Acts.8.19"><sup><a href="#Acts.8.19" class="verse-number">19</a></sup> і сказав: Дайте й мені таку владу, щоб той, на кого покладу свої руки, одержав би Духа Святого!</p>
  <p class="verse" id="Acts.8.20"><sup><a href="#Acts.8.20" class="verse-number">20</a></sup> Та промовив до нього Петро: Нехай згине з тобою те срібло твоє, бо ти думав набути дар Божий за гроші!</p>
  <p class="verse" id="Acts.8.21"><sup><a href="#Acts.8.21" class="verse-number">21</a></sup> У цім ділі нема тобі частки ні уділу, бо серце твоє перед Богом не слушне.</p>
  <p class="verse" id="Acts.8.22"><sup><a href="#Acts.8.22" class="verse-number">22</a></sup> Тож покайся за це лихе діло своє, і проси Господа, може прощений буде тобі замір серця твого!</p>
  <p class="verse" id="Acts.8.23"><sup><a href="#Acts.8.23" class="verse-number">23</a></sup> Бо я бачу, що ти пробуваєш у жовчі гіркій та в путах неправди.</p>
  <p class="verse" id="Acts.8.24"><sup><a href="#Acts.8.24" class="verse-number">24</a></sup> А Симон озвався й сказав: Помоліться за мене до Господа, щоб мене не спіткало нічого з того, про що ви говорили...</p>
  <p class="verse" id="Acts.8.25"><sup><a href="#Acts.8.25" class="verse-number">25</a></sup> А вони ж, засвідчивши, і Слово Господнє звістивши, повернулись до Єрусалиму, і звіщали Євангелію в багатьох самарійських оселях.</p>
  <p class="verse" id="Acts.8.26"><sup><a href="#Acts.8.26" class="verse-number">26</a></sup> А Ангол Господній промовив Пилипові, кажучи: Устань та на південь іди, на дорогу, що від Єрусалиму до Гази спускається, порожня вона.</p>
  <p class="verse" id="Acts.8.27"><sup><a href="#Acts.8.27" class="verse-number">27</a></sup> І, вставши, пішов він. І ось муж етіопський, скопець, вельможа Кандаки, цариці етіопської, що був над усіма її скарбами, що до Єрусалиму прибув поклонитись,</p>
  <p class="verse" id="Acts.8.28"><sup><a href="#Acts.8.28" class="verse-number">28</a></sup> вертався, і, сидючи на повозі своїм, читав пророка Ісаю.</p>
  <p class="verse" id="Acts.8.29"><sup><a href="#Acts.8.29" class="verse-number">29</a></sup> А Дух до Пилипа промовив: Підійди, та й пристань до цього повозу.</p>
  <p class="verse" id="Acts.8.30"><sup><a href="#Acts.8.30" class="verse-number">30</a></sup> Пилип же підбіг і почув, що той читає пророка Ісаю, та й спитав: Чи розумієш, що ти читаєш?</p>
  <p class="verse" id="Acts.8.31"><sup><a href="#Acts.8.31" class="verse-number">31</a></sup> А той відказав: Як же можу, як ніхто не напутить мене? І впросив він Пилипа піднятись та сісти з ним.</p>
  <p class="verse" id="Acts.8.32"><sup><a href="#Acts.8.32" class="verse-number">32</a></sup> А слово Писання, що його він читав, було це: Як вівцю на заріз Його ведено, і як ягня супроти стрижія безголосе, так Він не відкрив Своїх уст!</p>
  <p class="verse" id="Acts.8.33"><sup><a href="#Acts.8.33" class="verse-number">33</a></sup> У приниженні суд Йому віднятий був, а про рід Його хто розповість? Бо життя Його із землі забирається...</p>
  <p class="verse" id="Acts.8.34"><sup><a href="#Acts.8.34" class="verse-number">34</a></sup> Відізвався ж скопець до Пилипа й сказав: Благаю тебе, це про кого говорить пророк? Чи про себе, чи про іншого кого?</p>
  <p class="verse" id="Acts.8.35"><sup><a href="#Acts.8.35" class="verse-number">35</a></sup> А Пилип відкрив уста свої, і, зачавши від цього Писання, благовістив про Ісуса йому.</p>
  <p class="verse" id="Acts.8.36"><sup><a href="#Acts.8.36" class="verse-number">36</a></sup> І, як шляхом вони їхали, прибули до якоїсь води. І озвався скопець: Ось вода. Що мені заважає христитись?</p>
  <p class="verse" id="Acts.8.37"><sup><a href="#Acts.8.37" class="verse-number">37</a></sup> А Пилип відказав: Якщо віруєш із повного серця свого, то можна. А той відповів і сказав: Я вірую, що Ісус Христос то Син Божий!</p>
  <p class="verse" id="Acts.8.38"><sup><a href="#Acts.8.38" class="verse-number">38</a></sup> І звелів, щоб повіз спинився. І обидва Пилип та скопець увійшли до води, і охристив він його.</p>
  <p class="verse" id="Acts.8.39"><sup><a href="#Acts.8.39" class="verse-number">39</a></sup> А коли вони вийшли з води, Дух Господній Пилипа забрав, і скопець уже більше не бачив його. І він їхав, радіючи, шляхом своїм.</p>
  <p class="verse" id="Acts.8.40"><sup><a href="#Acts.8.40" class="verse-number">40</a></sup> А Пилип опинився в Азоті, і, переходячи, звіщав Євангелію всім містам, аж поки прийшов у Кесарію.</p>
  <h2>Chapter 9</h2>
  <p class="verse" id="Acts.9.1"><sup><a href="#Acts.9.1" class="verse-number">1</a></sup> А Савл, іще дишучи грізьбою й убивством на учнів Господніх, приступивши до первосвященика,</p>
  <p class="verse" id="Acts.9.2"><sup><a href="#Acts.9.2" class="verse-number">2</a></sup> попросив від нього листи у Дамаск синагогам, щоб, коли знайде яких чоловіків та жінок, що тієї дороги вони, то зв'язати й привести до Єрусалиму.</p>
  <p class="verse" id="Acts.9.3"><sup><a href="#Acts.9.3" class="verse-number">3</a></sup> А коли він ішов й наближався до Дамаску, то ось нагло осяяло світло із неба його,</p>
  <p class="verse" id="Acts.9.4"><sup><a href="#Acts.9.4" class="verse-number">4</a></sup> а він повалився на землю, і голос почув, що йому говорив: Савле, Савле, чому ти Мене переслідуєш?</p>
  <p class="verse" id="Acts.9.5"><sup><a href="#Acts.9.5" class="verse-number">5</a></sup> А він запитав: Хто Ти, Пане? А Той: Я Ісус, що Його переслідуєш ти. Трудно тобі бити ногою колючку!</p>
  <p class="verse" id="Acts.9.6"><sup><a href="#Acts.9.6" class="verse-number">6</a></sup> А він, затрусившися та налякавшися, каже: Чого, Господи, хочеш, щоб я вчинив? А до нього Господь: Уставай, та до міста подайся, а там тобі скажуть, що маєш робити!</p>
  <p class="verse" id="Acts.9.7"><sup><a href="#Acts.9.7" class="verse-number">7</a></sup> А люди, що йшли з ним, онімілі стояли, бо вони чули голос, та нікого не бачили.</p>
  <p class="verse" id="Acts.9.8"><sup><a href="#Acts.9.8" class="verse-number">8</a></sup> Тоді Савл підвівся з землі, і хоч очі розплющені мав, нікого не бачив... І за руку його повели й привели до Дамаску.</p>
  <p class="verse" id="Acts.9.9"><sup><a href="#Acts.9.9" class="verse-number">9</a></sup> І три дні невидющий він був, і не їв, і не пив.</p>
  <p class="verse" id="Acts.9.10"><sup><a href="#Acts.9.10" class="verse-number">10</a></sup> А в Дамаску був учень один, на ймення Ананій. І Господь у видінні промовив до нього: Ананію! А він відказав: Ось я, Господи!</p>
  <p class="verse" id="Acts.9.11"><sup><a href="#Acts.9.11" class="verse-number">11</a></sup> Господь же до нього: Устань, і піди на вулицю, що Простою зветься, і пошукай в домі Юдовім Савла на ймення, тарсянина, ось бо він молиться,</p>
  <p class="verse" id="Acts.9.12"><sup><a href="#Acts.9.12" class="verse-number">12</a></sup> і мужа в видінні він бачив, на ймення Ананія, що до нього прийшов і руку на нього поклав, щоб став він видющий...</p>
  <p class="verse" id="Acts.9.13"><sup><a href="#Acts.9.13" class="verse-number">13</a></sup> Відповів же Ананій: Чув я, Господи, від багатьох про цього чоловіка, скільки зла він учинив в Єрусалимі святим Твоїм!</p>
  <p class="verse" id="Acts.9.14"><sup><a href="#Acts.9.14" class="verse-number">14</a></sup> І тут має владу від первосвящеників, щоб в'язати усіх, хто кличе Ім'я Твоє.</p>
  <p class="verse" id="Acts.9.15"><sup><a href="#Acts.9.15" class="verse-number">15</a></sup> І промовив до нього Господь: Іди, бо для Мене посудина вибрана він, щоб носити Ім'я Моє перед народами, і царями, і синами Ізраїля.</p>
  <p class="verse" id="Acts.9.16"><sup><a href="#Acts.9.16" class="verse-number">16</a></sup> Бо Я покажу йому, скільки має він витерпіти за Ім'я Моє.</p>
  <p class="verse" id="Acts.9.17"><sup><a href="#Acts.9.17" class="verse-number">17</a></sup> І Ананій пішов, і до дому ввійшов, і руки поклавши на нього, промовив: Савле брате, Господь Ісус, що з'явився тобі на дорозі, якою ти йшов, послав ось мене, щоб став ти видющий, і наповнився Духа Святого!</p>
  <p class="verse" id="Acts.9.18"><sup><a href="#Acts.9.18" class="verse-number">18</a></sup> І хвилі тієї відпала з очей йому ніби луска, і зараз видющий він став... І, вставши, охристився,</p>
  <p class="verse" id="Acts.9.19"><sup><a href="#Acts.9.19" class="verse-number">19</a></sup> і, прийнявши поживу, на силах зміцнів.</p>
  <p class="verse" id="Acts.9.20"><sup><a href="#Acts.9.20" class="verse-number">20</a></sup> І він зараз зачав у синагогах звіщати про Ісуса, що Він Божий Син,</p>
  <p class="verse" id="Acts.9.21"><sup><a href="#Acts.9.21" class="verse-number">21</a></sup> І дивом усі дивувалися, хто чув, і говорили: Хіба це не той, що переслідував в Єрусалимі визнавців оцього Ім'я, та й сюди не на те він прибув, щоб отих пов'язати й привести до первосвящеників?</p>
  <p class="verse" id="Acts.9.22"><sup><a href="#Acts.9.22" class="verse-number">22</a></sup> А Савл іще більше зміцнявся, і непокоїв юдеїв, що в Дамаску жили, удоводнюючи, що Той то Христос.</p>
  <p class="verse" id="Acts.9.23"><sup><a href="#Acts.9.23" class="verse-number">23</a></sup> А як часу минуло доволі, юдеї змовилися його вбити,</p>
  <p class="verse" id="Acts.9.24"><sup><a href="#Acts.9.24" class="verse-number">24</a></sup> та Савлові стала відома їхня змова. А вони день і ніч чатували в воротях, щоб убити його.</p>
  <p class="verse" id="Acts.9.25"><sup><a href="#Acts.9.25" class="verse-number">25</a></sup> Тому учні забрали його вночі, та й із муру спустили в коші.</p>
  <p class="verse" id="Acts.9.26"><sup><a href="#Acts.9.26" class="verse-number">26</a></sup> А коли він до Єрусалиму прибув, то силкувався пристати до учнів, та його всі лякалися, не вірячи, що він учень.</p>
  <p class="verse" id="Acts.9.27"><sup><a href="#Acts.9.27" class="verse-number">27</a></sup> Варнава тоді взяв його та й привів до апостолів, і їм розповів, як дорогою той бачив Господа, і як Він йому промовляв, і як сміливо навчав у Дамаску в Ісусове Ймення.</p>
  <p class="verse" id="Acts.9.28"><sup><a href="#Acts.9.28" class="verse-number">28</a></sup> І він із ними входив і виходив до Єрусалиму, і відважно звіщав в Ім'я Господа.</p>
  <p class="verse" id="Acts.9.29"><sup><a href="#Acts.9.29" class="verse-number">29</a></sup> Він також розмовляв й сперечався з огреченими, а вони намагалися вбити його.</p>
  <p class="verse" id="Acts.9.30"><sup><a href="#Acts.9.30" class="verse-number">30</a></sup> Тому браття, довідавшися, відвели його до Кесарії, і до Тарсу його відіслали.</p>
  <p class="verse" id="Acts.9.31"><sup><a href="#Acts.9.31" class="verse-number">31</a></sup> А Церква по всій Юдеї, і Галілеї, і Самарії мала мир, будуючись і ходячи в страсі Господньому, і сповнялася втіхою Духа Святого.</p>
  <p class="verse" id="Acts.9.32"><sup><a href="#Acts.9.32" class="verse-number">32</a></sup> І сталося, як Петро всіх обходив, то прибув і до святих, що мешкали в Лідді.</p>
  <p class="verse" id="Acts.9.33"><sup><a href="#Acts.9.33" class="verse-number">33</a></sup> Знайшов же він там чоловіка одного, на ймення Еней, що на ліжку лежав вісім років, він розслаблений був.</p>
  <p class="verse" id="Acts.9.34"><sup><a href="#Acts.9.34" class="verse-number">34</a></sup> І промовив до нього Петро: Енею, тебе вздоровляє Ісус Христос. Уставай, і постели собі сам! І той зараз устав...</p>
  <p class="verse" id="Acts.9.35"><sup><a href="#Acts.9.35" class="verse-number">35</a></sup> І його оглядали усі, хто мешкав у Лідді й Сароні, які навернулися до Господа.</p>
  <p class="verse" id="Acts.9.36"><sup><a href="#Acts.9.36" class="verse-number">36</a></sup> А в Йоппії була одна учениця, на ймення Тавіта, що в перекладі Сарною зветься. Вона повна була добрих вчинків та милостині, що чинила.</p>
  <p class="verse" id="Acts.9.37"><sup><a href="#Acts.9.37" class="verse-number">37</a></sup> І трапилося тими днями, що вона занедужала й умерла. Обмили ж її й поклали в горниці.</p>
  <p class="verse" id="Acts.9.38"><sup><a href="#Acts.9.38" class="verse-number">38</a></sup> А що Лідда лежить недалеко Йоппії, то учні, прочувши, що в ній пробуває Петро, послали до нього двох мужів, що благали: Не гайся прибути до нас!</p>
  <p class="verse" id="Acts.9.39"><sup><a href="#Acts.9.39" class="verse-number">39</a></sup> І, вставши Петро, пішов із ними. А коли він прибув, то ввели його в горницю. І обступили його всі вдовиці, плачучи та показуючи йому сукні й плащі, що їх Сарна робила, як із ними була.</p>
  <p class="verse" id="Acts.9.40"><sup><a href="#Acts.9.40" class="verse-number">40</a></sup> Петро ж із кімнати всіх випровадив, і, ставши навколішки, помолився, і, звернувшись до тіла, промовив: Тавіто, вставай! А вона свої очі розплющила, і сіла, уздрівши Петра...</p>
  <p class="verse" id="Acts.9.41"><sup><a href="#Acts.9.41" class="verse-number">41</a></sup> Він же руку подав їй, і підвів її, і закликав святих і вдовиць, та й поставив живою її.</p>
  <p class="verse" id="Acts.9.42"><sup><a href="#Acts.9.42" class="verse-number">42</a></sup> А це стало відоме по цілій Йоппії, і багато-хто в Господа ввірували.</p>
  <p class="verse" id="Acts.9.43"><sup><a href="#Acts.9.43" class="verse-number">43</a></sup> І сталось, що він багато днів пробув у Йоппії, в одного гарбарника Симона.</p>
  <h2>Chapter 10</h2>
  <p class="verse" id="Acts.10.1"><sup><a href="#Acts.10.1" class="verse-number">1</a></sup> Проживав же один чоловік у Кесарії, на ймення Корнилій, сотник полку, що звавсь Італійським.</p>
  <p class="verse" id="Acts.10.2"><sup><a href="#Acts.10.2" class="verse-number">2</a></sup> З усім домом своїм він побожний був та богобійний, подавав людям щедру милостиню, і завжди Богові молився.</p>
  <p class="verse" id="Acts.10.3"><sup><a href="#Acts.10.3" class="verse-number">3</a></sup> Явно він у видінні, десь коло години дев'ятої дня, бачив Ангола Божого, що до нього зійшов і промовив йому: Корнилію!</p>
  <p class="verse" id="Acts.10.4"><sup><a href="#Acts.10.4" class="verse-number">4</a></sup> Він поглянув на нього й жахнувся, й сказав: Що, Господи? Той же йому відказав: Молитви твої й твоя милостиня перед Богом згадалися.</p>
  <p class="verse" id="Acts.10.5"><sup><a href="#Acts.10.5" class="verse-number">5</a></sup> Тепер же пошли до Йоппії людей, та й приклич Симона, що зветься Петром.</p>
  <p class="verse" id="Acts.10.6"><sup><a href="#Acts.10.6" class="verse-number">6</a></sup> Він гостює в одного гарбарника Симона, що дім має при морі. Він скаже тобі, що ти маєш робити.</p>
  <p class="verse" id="Acts.10.7"><sup><a href="#Acts.10.7" class="verse-number">7</a></sup> Коли ж Ангол, що йому говорив, відійшов, той закликав двох із своїх слуг домових, і вояка богобійного з тих, що служили при ньому,</p>
  <p class="verse" id="Acts.10.8"><sup><a href="#Acts.10.8" class="verse-number">8</a></sup> і розповів їм усе та й послав їх в Йоппію.</p>
  <p class="verse" id="Acts.10.9"><sup><a href="#Acts.10.9" class="verse-number">9</a></sup> А наступного дня, як у дорозі були вони та наближались до міста, Петро вийшов на горницю, щоб помолитись, о годині десь шостій.</p>
  <p class="verse" id="Acts.10.10"><sup><a href="#Acts.10.10" class="verse-number">10</a></sup> І став він голодний, і їсти схотів. Як йому ж готували, захоплення на нього найшло,</p>
  <p class="verse" id="Acts.10.11"><sup><a href="#Acts.10.11" class="verse-number">11</a></sup> і бачить він небо відкрите, і якуюсь посудину, що сходила, немов простирало велике, яка, за чотири кінці прив'язана, спускалась додолу.</p>
  <p class="verse" id="Acts.10.12"><sup><a href="#Acts.10.12" class="verse-number">12</a></sup> У ній же знаходились чотириногі всілякі, і земне гаддя, і небесні пташки.</p>
  <p class="verse" id="Acts.10.13"><sup><a href="#Acts.10.13" class="verse-number">13</a></sup> І голос почувся до нього: Устань, заколи, Петре, і їж!</p>
  <p class="verse" id="Acts.10.14"><sup><a href="#Acts.10.14" class="verse-number">14</a></sup> А Петро відказав: Жадним способом, Господи, бо ніколи не їв я нічого огидного чи то нечистого!</p>
  <p class="verse" id="Acts.10.15"><sup><a href="#Acts.10.15" class="verse-number">15</a></sup> І знов голос удруге до нього: Що від Бога очищене, не вважай за огидне того!</p>
  <p class="verse" id="Acts.10.16"><sup><a href="#Acts.10.16" class="verse-number">16</a></sup> І це сталося тричі, і посудина знов була взята на небо.</p>
  <p class="verse" id="Acts.10.17"><sup><a href="#Acts.10.17" class="verse-number">17</a></sup> Як Петро ж у собі бентежився, що б то значило те видіння, що бачив, то ось посланці від Корнилія, розпитавши про Симонів дім, спинилися перед ворітьми,</p>
  <p class="verse" id="Acts.10.18"><sup><a href="#Acts.10.18" class="verse-number">18</a></sup> і спиталися, крикнувши: Чи то тут сидить Симон, що зветься Петро?</p>
  <p class="verse" id="Acts.10.19"><sup><a href="#Acts.10.19" class="verse-number">19</a></sup> Як Петро ж над видінням роздумував, Дух промовив до нього: Онде три чоловіки шукають тебе.</p>
  <p class="verse" id="Acts.10.20"><sup><a href="#Acts.10.20" class="verse-number">20</a></sup> Але встань і зійди, і піди з ними без жадного сумніву, бо то Я їх послав!</p>
  <p class="verse" id="Acts.10.21"><sup><a href="#Acts.10.21" class="verse-number">21</a></sup> І зійшовши Петро до тих мужів, промовив: Ось я той, що його ви шукаєте. З якої причини прийшли ви?</p>
  <p class="verse" id="Acts.10.22"><sup><a href="#Acts.10.22" class="verse-number">22</a></sup> А вони відказали: Сотник Корнилій, муж праведний та богобійний, слави доброї в усього люду юдейського, святим Анголом був у видінні наставлений, щоб до дому свого покликати тебе та послухати слів твоїх.</p>
  <p class="verse" id="Acts.10.23"><sup><a href="#Acts.10.23" class="verse-number">23</a></sup> Тоді він покликав й гостинно прийняв їх. А другого дня він устав та й із ними пішов; також дехто з братів із Йоппії пішли з ним.</p>
  <p class="verse" id="Acts.10.24"><sup><a href="#Acts.10.24" class="verse-number">24</a></sup> І назавтра прийшли вони до Кесарії. А Корнилій чекав їх, рідню й близьких друзів покликавши.</p>
  <p class="verse" id="Acts.10.25"><sup><a href="#Acts.10.25" class="verse-number">25</a></sup> А як увіходив Петро, Корнилій зустрінув його, і до ніг йому впав і вклонився.</p>
  <p class="verse" id="Acts.10.26"><sup><a href="#Acts.10.26" class="verse-number">26</a></sup> Та Петро його підвів, промовляючи: Устань, бо й сам я людина!</p>
  <p class="verse" id="Acts.10.27"><sup><a href="#Acts.10.27" class="verse-number">27</a></sup> І, розмовляючи з ним, увійшов, і знайшов багатьох, що зібралися,</p>
  <p class="verse" id="Acts.10.28"><sup><a href="#Acts.10.28" class="verse-number">28</a></sup> і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</p>
  <p class="verse" id="Acts.10.29"><sup><a href="#Acts.10.29" class="verse-number">29</a></sup> Тому я без вагання прибув, як покликано. Тож питаю я вас: З якої причини ви слали по мене?</p>
  <p class="verse" id="Acts.10.30"><sup><a href="#Acts.10.30" class="verse-number">30</a></sup> А Корнилій сказав: Четвертого дня аж до цієї години я постив, а о дев'ятій годині молився я в домі своїм. І ото, перед мене став муж у блискучій одежі</p>
  <p class="verse" id="Acts.10.31"><sup><a href="#Acts.10.31" class="verse-number">31</a></sup> й сказав: Корнилію, почута молитва твоя, і твої милостині перед Богом згадалися.</p>
  <p class="verse" id="Acts.10.32"><sup><a href="#Acts.10.32" class="verse-number">32</a></sup> Тож пошли до Йоппії, і приклич Симона, що зветься Петром. Він гостює в гарбарника Симона, у господі край моря, він прийде й розповість тобі.</p>
  <p class="verse" id="Acts.10.33"><sup><a href="#Acts.10.33" class="verse-number">33</a></sup> Я зараз по тебе послав, ти добре зробив, що прийшов. Тож тепер перед Богом ми всі стоїмо, щоб почути все те, що Господь наказав був тобі.</p>
  <p class="verse" id="Acts.10.34"><sup><a href="#Acts.10.34" class="verse-number">34</a></sup> А Петро відкрив уста свої та й промовив: Пізнаю я поправді, що не дивиться Бог на обличчя,</p>
  <p class="verse" id="Acts.10.35"><sup><a href="#Acts.10.35" class="verse-number">35</a></sup> але в кожнім народі приємний Йому, хто боїться Його й чинить правду.</p>
  <p class="verse" id="Acts.10.36"><sup><a href="#Acts.10.36" class="verse-number">36</a></sup> Він слово послав для Ізраїлевих синів, благовістячи мир через Ісуса Христа, що Господь Він усім.</p>
  <p class="verse" id="Acts.10.37"><sup><a href="#Acts.10.37" class="verse-number">37</a></sup> Ви знаєте справу, що по всій Юдеї була й зачалась з Галілеї, після хрищення, що Іван проповідував,</p>
  <p class="verse" id="Acts.10.38"><sup><a href="#Acts.10.38" class="verse-number">38</a></sup> Ісуса, що був із Назарету, як помазав Його Святим Духом і силою Бог. І ходив Він, добро чинячи й усіх уздоровлюючи, кого поневолив диявол, бо Бог був із Ним.</p>
  <p class="verse" id="Acts.10.39"><sup><a href="#Acts.10.39" class="verse-number">39</a></sup> І ми свідки всьому, що Він учинив у Юдейському краї та в Єрусалимі, та вбили Його, на дереві повісивши...</p>
  <p class="verse" id="Acts.10.40"><sup><a href="#Acts.10.40" class="verse-number">40</a></sup> Але Бог воскресив Його третього дня, і дав Йому, щоб з'явився,</p>
  <p class="verse" id="Acts.10.41"><sup><a href="#Acts.10.41" class="verse-number">41</a></sup> не всьому народові, але наперед Богом вибраним свідкам, нам, що з Ним їли й пили, як воскрес Він із мертвих.</p>
  <p class="verse" id="Acts.10.42"><sup><a href="#Acts.10.42" class="verse-number">42</a></sup> І Він нам звелів, щоб народові ми проповідували та засвідчили, що то Він є призначений Богом Суддя для живих і для мертвих.</p>
  <p class="verse" id="Acts.10.43"><sup><a href="#Acts.10.43" class="verse-number">43</a></sup> Усі пророки свідкують про Нього, що кожен, хто вірує в Нього, одержить прощення гріхів Його Йменням.</p>
  <p class="verse" id="Acts.10.44"><sup><a href="#Acts.10.44" class="verse-number">44</a></sup> Як Петро говорив ще слова ці, злинув Святий Дух на всіх, хто слухав слова.</p>
  <p class="verse" id="Acts.10.45"><sup><a href="#Acts.10.45" class="verse-number">45</a></sup> А обрізані віруючі, що з Петром прибули, здивувалися дивом, що дар Духа Святого пролився також на поган!</p>
  <p class="verse" id="Acts.10.46"><sup><a href="#Acts.10.46" class="verse-number">46</a></sup> Бо чули вони, що мовами різними ті розмовляли та Бога звеличували... Петро тоді відповів:</p>
  <p class="verse" id="Acts.10.47"><sup><a href="#Acts.10.47" class="verse-number">47</a></sup> Чи хто може заборонити христитись водою оцим, що одержали Духа Святого, як і ми?</p>
  <p class="verse" id="Acts.10.48"><sup><a href="#Acts.10.48" class="verse-number">48</a></sup> І звелів охриститися їм у Ймення Ісуса Христа. Тоді просили його позостатися в них кілька днів.</p>
  <h2>Chapter 11</h2>
  <p class="verse" id="Acts.11.1"><sup><a href="#Acts.11.1" class="verse-number">1</a></sup> Почули ж апостоли й браття, що в Юдеї були, що й погани прийняли Слово Боже.</p>
  <p class="verse" id="Acts.11.2"><sup><a href="#Acts.11.2" class="verse-number">2</a></sup> І, як Петро повернувся до Єрусалиму, з ним стали змагатися ті, хто з обрізання,</p>
  <p class="verse" id="Acts.11.3"><sup><a href="#Acts.11.3" class="verse-number">3</a></sup> кажучи: Чого ти ходив до людей необрізаних та споживав із ними?</p>
  <p class="verse" id="Acts.11.4"><sup><a href="#Acts.11.4" class="verse-number">4</a></sup> Петро ж розпочав і їм розповів за порядком, говорячи:</p>
  <p class="verse" id="Acts.11.5"><sup><a href="#Acts.11.5" class="verse-number">5</a></sup> Був я в місті йоппійськім і молився, і бачив в захопленні видіння: якась посудина сходила, немов простирало велике, яка, за чотири кінці прив'язана, спускалася з неба й підійшла аж до мене.</p>
  <p class="verse" id="Acts.11.6"><sup><a href="#Acts.11.6" class="verse-number">6</a></sup> Зазирнувши до неї, я поглянув, і побачив там чотириногих землі, і звірів, і гаддя, і небесних пташок.</p>
  <p class="verse" id="Acts.11.7"><sup><a href="#Acts.11.7" class="verse-number">7</a></sup> І голос почув я, що мені промовляв: Устань, Петре, заколи та й їж!</p>
  <p class="verse" id="Acts.11.8"><sup><a href="#Acts.11.8" class="verse-number">8</a></sup> А я відказав: Жадним способом, Господи, бо ніколи нічого огидного чи то нечистого в уста мої не ввіходило!</p>
  <p class="verse" id="Acts.11.9"><sup><a href="#Acts.11.9" class="verse-number">9</a></sup> І відповів мені голос із неба вдруге: Що від Бога очищене, не вважай за огидне того!</p>
  <p class="verse" id="Acts.11.10"><sup><a href="#Acts.11.10" class="verse-number">10</a></sup> І це сталося тричі, і все знов було взяте на небо.</p>
  <p class="verse" id="Acts.11.11"><sup><a href="#Acts.11.11" class="verse-number">11</a></sup> І ось три чоловіки, посланці з Кесарії до мене, перед домом, де був я, спинилися зараз.</p>
  <p class="verse" id="Acts.11.12"><sup><a href="#Acts.11.12" class="verse-number">12</a></sup> І сказав мені Дух іти з ними без жадного сумніву. Зо мною ж пішли й оці шестеро браття, і ввійшли ми до дому того чоловіка.</p>
  <p class="verse" id="Acts.11.13"><sup><a href="#Acts.11.13" class="verse-number">13</a></sup> І він нам розповів, як у домі своїм бачив Ангола, який став і сказав: Пошли до Йоппії, та приклич того Симона, що зветься Петром,</p>
  <p class="verse" id="Acts.11.14"><sup><a href="#Acts.11.14" class="verse-number">14</a></sup> він слова тобі скаже, якими спасешся і ти, і ввесь дім твій.</p>
  <p class="verse" id="Acts.11.15"><sup><a href="#Acts.11.15" class="verse-number">15</a></sup> А як я промовляв, злинув на них Святий Дух, як спочатку й на нас.</p>
  <p class="verse" id="Acts.11.16"><sup><a href="#Acts.11.16" class="verse-number">16</a></sup> І я згадав слово Господнє, як Він говорив: Іван ось водою христив, ви ж охрищені будете Духом Святим.</p>
  <p class="verse" id="Acts.11.17"><sup><a href="#Acts.11.17" class="verse-number">17</a></sup> Отож, коли Бог дав однаковий дар їм, як і нам, що ввірували в Господа Ісуса Христа, то хто ж я такий, щоб міг заперечити Богові?</p>
  <p class="verse" id="Acts.11.18"><sup><a href="#Acts.11.18" class="verse-number">18</a></sup> І, почувши таке, замовкли вони, і Бога хвалили, говорячи: Отож, і поганам Бог дав покаяння в життя!</p>
  <p class="verse" id="Acts.11.19"><sup><a href="#Acts.11.19" class="verse-number">19</a></sup> А ті, хто розпорошився від переслідування, що знялося було через Степана, перейшли навіть до Фінікії, і Кіпру, і Антіохії, не звістуючи слова нікому, крім юдеїв.</p>
  <p class="verse" id="Acts.11.20"><sup><a href="#Acts.11.20" class="verse-number">20</a></sup> А між ними були мужі деякі з Кіпру та з Кірінеї, що до Антіохії прийшли, і промовляли й до греків, благовістячи про Господа Ісуса.</p>
  <p class="verse" id="Acts.11.21"><sup><a href="#Acts.11.21" class="verse-number">21</a></sup> І Господня рука була з ними; і велике число їх увірувало, і навернулось до Господа!</p>
  <p class="verse" id="Acts.11.22"><sup><a href="#Acts.11.22" class="verse-number">22</a></sup> І вістка про них досягла до вух єрусалимської Церкви, і до Антіохії послали Варнаву.</p>
  <p class="verse" id="Acts.11.23"><sup><a href="#Acts.11.23" class="verse-number">23</a></sup> А він, як прийшов і благодать Божу побачив, звеселився, і всіх став просити, щоб серцем рішучим трималися Господа.</p>
  <p class="verse" id="Acts.11.24"><sup><a href="#Acts.11.24" class="verse-number">24</a></sup> Бо він добрий був муж, повний Духа Святого та віри. І прилучилось багато народу до Господа!</p>
  <p class="verse" id="Acts.11.25"><sup><a href="#Acts.11.25" class="verse-number">25</a></sup> Після того подався Варнава до Тарсу, щоб Савла шукати.</p>
  <p class="verse" id="Acts.11.26"><sup><a href="#Acts.11.26" class="verse-number">26</a></sup> А знайшовши, привів в Антіохію. І збирались у Церкві вони цілий рік, і навчали багато народу, і в Антіохії найперш християнами названо учнів.</p>
  <p class="verse" id="Acts.11.27"><sup><a href="#Acts.11.27" class="verse-number">27</a></sup> Прибули ж тими днями пророки від Єрусалиму до Антіохії.</p>
  <p class="verse" id="Acts.11.28"><sup><a href="#Acts.11.28" class="verse-number">28</a></sup> І встав один з них, на ймення Агав, і Духом прорік, що голод великий у цілому світі настане, як за Клавдія був.</p>
  <p class="verse" id="Acts.11.29"><sup><a href="#Acts.11.29" class="verse-number">29</a></sup> Тоді учні, усякий із своєї спроможности, постановили послати допомогу братам, що в Юдеї жили.</p>
  <p class="verse" id="Acts.11.30"><sup><a href="#Acts.11.30" class="verse-number">30</a></sup> Що й зробили, через руки Варнави та Савла, пославши до старших.</p>
  <h2>Chapter 12</h2>
  <p class="verse" id="Acts.12.1"><sup><a href="#Acts.12.1" class="verse-number">1</a></sup> А Цар Ірод тоді підніс руки, щоб декого з Церкви гнобити.</p>
  <p class="verse" id="Acts.12.2"><sup><a href="#Acts.12.2" class="verse-number">2</a></sup> І мечем він стяв Якова, брата Іванового.</p>
  <p class="verse" id="Acts.12.3"><sup><a href="#Acts.12.3" class="verse-number">3</a></sup> А бачивши, що подобалося це юдеям, він задумав схопити й Петра. Були ж дні Опрісноків.</p>
  <p class="verse" id="Acts.12.4"><sup><a href="#Acts.12.4" class="verse-number">4</a></sup> І, схопивши його, посадив до в'язниці, і передав чотирьом чвіркам вояків, щоб його стерегли, бажаючи вивести людям його по Пасці.</p>
  <p class="verse" id="Acts.12.5"><sup><a href="#Acts.12.5" class="verse-number">5</a></sup> Отож, у в'язниці Петра стерегли, а Церква ревно молилася Богові за нього.</p>
  <p class="verse" id="Acts.12.6"><sup><a href="#Acts.12.6" class="verse-number">6</a></sup> А як Ірод хотів його вивести, Петро спав тієї ночі між двома вояками, закутий у два ланцюги, і сторожа пильнувала в'язницю при дверях.</p>
  <p class="verse" id="Acts.12.7"><sup><a href="#Acts.12.7" class="verse-number">7</a></sup> І ось Ангол Господній з'явився, і в в'язниці засяяло світло. І, доторкнувшись до боку Петрового, він збудив його, кажучи: Мерщій вставай! І ланцюги йому з рук поспадали.</p>
  <p class="verse" id="Acts.12.8"><sup><a href="#Acts.12.8" class="verse-number">8</a></sup> А Ангол до нього промовив: Підпережися, і взуй сандалі свої. І він так учинив. І каже йому: Зодягнися в плаща свого, та й за мною йди.</p>
  <p class="verse" id="Acts.12.9"><sup><a href="#Acts.12.9" class="verse-number">9</a></sup> І, вийшовши, він ішов услід за ним, і не знав, чи то правда, що робилось від Ангола, бо думав, що видіння він бачить.</p>
  <p class="verse" id="Acts.12.10"><sup><a href="#Acts.12.10" class="verse-number">10</a></sup> Як сторожу минули вони першу й другу, то прийшли до залізної брами, що до міста веде, і вона відчинилась сама їм. І, вийшовши, пройшли одну вулицю, і відступив Ангол зараз від нього.</p>
  <p class="verse" id="Acts.12.11"><sup><a href="#Acts.12.11" class="verse-number">11</a></sup> Сказав же Петро, опритомнівши: Тепер знаю правдиво, що Господь послав Свого Ангола, і видер мене із рук Іродових та від усього чекання народу юдейського.</p>
  <p class="verse" id="Acts.12.12"><sup><a href="#Acts.12.12" class="verse-number">12</a></sup> А зміркувавши, він прийшов до садиби Марії, матері Івана, званого Марком, де багато зібралося й молилося.</p>
  <p class="verse" id="Acts.12.13"><sup><a href="#Acts.12.13" class="verse-number">13</a></sup> І як Петро в фіртку брами постукав, то вийшла послухати служниця, що звалася Рода,</p>
  <p class="verse" id="Acts.12.14"><sup><a href="#Acts.12.14" class="verse-number">14</a></sup> та голос Петрів розпізнавши, вона з радощів не відчинила воріт, а прибігши, сказала, що Петро при воротях стоїть!...</p>
  <p class="verse" id="Acts.12.15"><sup><a href="#Acts.12.15" class="verse-number">15</a></sup> А вони їй сказали: Чи ти навісна? Та вона запевняла своє, що є так. Вони ж говорили: То Ангол його!</p>
  <p class="verse" id="Acts.12.16"><sup><a href="#Acts.12.16" class="verse-number">16</a></sup> А Петро й далі стукав. Коли ж відчинили, вони його вгледіли та й дивувалися.</p>
  <p class="verse" id="Acts.12.17"><sup><a href="#Acts.12.17" class="verse-number">17</a></sup> Махнувши ж рукою до них, щоб мовчали, він їм розповів, як Господь його вивів із в'язниці. І сказав: Сповістіть про це Якова й браттю. І, вийшовши, він до іншого місця пішов.</p>
  <p class="verse" id="Acts.12.18"><sup><a href="#Acts.12.18" class="verse-number">18</a></sup> Коли ж настав день, поміж вояками зчинилась велика тривога, що то сталось з Петром.</p>
  <p class="verse" id="Acts.12.19"><sup><a href="#Acts.12.19" class="verse-number">19</a></sup> А Ірод, пошукавши його й не знайшовши, віддав варту під суд, і звелів їх стратити. А сам із Юдеї відбув в Кесарію, і там перебував.</p>
  <p class="verse" id="Acts.12.20"><sup><a href="#Acts.12.20" class="verse-number">20</a></sup> А Ірод розгніваний був на тирян та сидонян. І вони однодушно до нього прийшли, і вблагали царського постельника Власта, та й миру просили, бо їхня земля годувалась з царської.</p>
  <p class="verse" id="Acts.12.21"><sup><a href="#Acts.12.21" class="verse-number">21</a></sup> Дня ж призначеного Ірод убрався в одежу царську, і на підвищенні сів та й до них говорив.</p>
  <p class="verse" id="Acts.12.22"><sup><a href="#Acts.12.22" class="verse-number">22</a></sup> А натовп кричав: Голос Божий, а не людський!</p>
  <p class="verse" id="Acts.12.23"><sup><a href="#Acts.12.23" class="verse-number">23</a></sup> І Ангол Господній уразив зненацька його, бо він не віддав слави Богові. І черва його з'їла, і він умер...</p>
  <p class="verse" id="Acts.12.24"><sup><a href="#Acts.12.24" class="verse-number">24</a></sup> Слово ж Боже росло та помножувалось.</p>
  <p class="verse" id="Acts.12.25"><sup><a href="#Acts.12.25" class="verse-number">25</a></sup> А Варнава та Савл, службу виконавши, повернулись із Єрусалиму, узявши з собою Івана, що прозваний Марком.</p>
  <h2>Chapter 13</h2>
  <p class="verse" id="Acts.13.1"><sup><a href="#Acts.13.1" class="verse-number">1</a></sup> А в Антіохії, у тамошній Церкві були ці пророки та вчителі: Варнава й Семен, званий Ніґер, і кірінеянин Луцій, і Манаїл, що був вигодуваний із тетрархом Іродом, та ще Савл.</p>
  <p class="verse" id="Acts.13.2"><sup><a href="#Acts.13.2" class="verse-number">2</a></sup> Як служили ж вони Господеві та постили, прорік Святий Дух: Відділіть Варнаву та Савла для Мене на справу, до якої покликав Я їх!</p>
  <p class="verse" id="Acts.13.3"><sup><a href="#Acts.13.3" class="verse-number">3</a></sup> Тоді, попостивши та помолившись, вони руки поклали на них, і відпустили.</p>
  <p class="verse" id="Acts.13.4"><sup><a href="#Acts.13.4" class="verse-number">4</a></sup> Вони ж, послані бувши від Духа Святого, прийшли в Селевкію, а звідти до Кіпру відплинули.</p>
  <p class="verse" id="Acts.13.5"><sup><a href="#Acts.13.5" class="verse-number">5</a></sup> Як були ж в Саламіні, то звіщали вони Слово Боже по синагогах юдейських; до послуг же мали й Івана.</p>
  <p class="verse" id="Acts.13.6"><sup><a href="#Acts.13.6" class="verse-number">6</a></sup> А коли перейшли аж до Пафи ввесь острів, то знайшли ворожбита одного, лжепророка юдеянина, йому на ім'я Варісус.</p>
  <p class="verse" id="Acts.13.7"><sup><a href="#Acts.13.7" class="verse-number">7</a></sup> Він був при проконсулі Сергії Павлі, чоловіку розумнім. Той закликав Варнаву та Савла, і прагнув послухати Божого Слова.</p>
  <p class="verse" id="Acts.13.8"><sup><a href="#Acts.13.8" class="verse-number">8</a></sup> Але їм опирався Еліма ворожбит той, бо ім'я його перекладається так, і намагавсь відвернути від віри проконсула.</p>
  <p class="verse" id="Acts.13.9"><sup><a href="#Acts.13.9" class="verse-number">9</a></sup> Але Савл, що й Павло він, переповнився Духом Святим і на нього споглянув,</p>
  <p class="verse" id="Acts.13.10"><sup><a href="#Acts.13.10" class="verse-number">10</a></sup> і промовив: О сину дияволів, повний всякого підступу та всілякої злости, ти ворогу всякої правди! Чи не перестанеш ти плутати простих Господніх доріг?</p>
  <p class="verse" id="Acts.13.11"><sup><a href="#Acts.13.11" class="verse-number">11</a></sup> І тепер ось на тебе Господня рука, ти станеш сліпий, і сонця бачити не будеш до часу! І миттю обняв того морок та темрява, і став він ходити навпомацки та шукати поводатора...</p>
  <p class="verse" id="Acts.13.12"><sup><a href="#Acts.13.12" class="verse-number">12</a></sup> Тоді той проконсул, як побачив, що сталося, увірував, і дивувався науці Господній!</p>
  <p class="verse" id="Acts.13.13"><sup><a href="#Acts.13.13" class="verse-number">13</a></sup> І, як від Пафа Павло й ті, хто з ним був, відпливли, то вони прибули в Памфілійську Пергію. А Іван, відлучившись від них, повернувся до Єрусалиму.</p>
  <p class="verse" id="Acts.13.14"><sup><a href="#Acts.13.14" class="verse-number">14</a></sup> А вони, пішовши з Пергії, прийшли до Пісідійської Антіохії, і дня суботнього до синагоги ввійшли й посідали.</p>
  <p class="verse" id="Acts.13.15"><sup><a href="#Acts.13.15" class="verse-number">15</a></sup> А по відчитанні Закону й Пророків, старші синагоги послали до них, переказуючи: Мужі-браття, якщо маєте слово потіхи для люду, промовте!</p>
  <p class="verse" id="Acts.13.16"><sup><a href="#Acts.13.16" class="verse-number">16</a></sup> Тоді Павло встав, і давши знака рукою, промовив: Послухайте, мужі ізраїльтяни, та ви, богобійні!</p>
  <p class="verse" id="Acts.13.17"><sup><a href="#Acts.13.17" class="verse-number">17</a></sup> Бог цих Ізраїлевих людей вибрав Собі отців наших, і підвищив народ, як він перебував у єгипетськім краї, і рукою потужною вивів їх із нього,</p>
  <p class="verse" id="Acts.13.18"><sup><a href="#Acts.13.18" class="verse-number">18</a></sup> і літ із сорок Він їх годував у пустині,</p>
  <p class="verse" id="Acts.13.19"><sup><a href="#Acts.13.19" class="verse-number">19</a></sup> а вигубивши сім народів в землі ханаанській, поділив жеребком їхню землю між ними,</p>
  <p class="verse" id="Acts.13.20"><sup><a href="#Acts.13.20" class="verse-number">20</a></sup> майже що по чотириста й п'ятидесяти роках. Після того аж до Самуїла пророка Він їм суддів давав.</p>
  <p class="verse" id="Acts.13.21"><sup><a href="#Acts.13.21" class="verse-number">21</a></sup> А потім забажали царя, і Бог дав їм Саула, сина Кісового, мужа з Веніяминового племени, на чотири десятки років.</p>
  <p class="verse" id="Acts.13.22"><sup><a href="#Acts.13.22" class="verse-number">22</a></sup> А його віддаливши, поставив царем їм Давида, про якого й сказав, засвідчуючи: Знайшов Я Давида, сина Єссеєвого, чоловіка за серцем Своїм, що всю волю Мою він виконувати буде.</p>
  <p class="verse" id="Acts.13.23"><sup><a href="#Acts.13.23" class="verse-number">23</a></sup> За обітницею, із його насіння підняв Бог Ісуса, як спасіння Ізраїлеві,</p>
  <p class="verse" id="Acts.13.24"><sup><a href="#Acts.13.24" class="verse-number">24</a></sup> як Іван перед самим приходом Його усьому народові Ізраїлевому проповідував хрищення на покаяння.</p>
  <p class="verse" id="Acts.13.25"><sup><a href="#Acts.13.25" class="verse-number">25</a></sup> А коли свою путь Іван виконав, то він промовляв: Я не Той, за Кого ви мене вважаєте, але йде он за мною, що Йому розв'язати ремінця від узуття Його я недостойний.</p>
  <p class="verse" id="Acts.13.26"><sup><a href="#Acts.13.26" class="verse-number">26</a></sup> Мужі-браття, сини роду Авраамового, та хто богобоязний із вас! Для вас було послане слово спасіння цього.</p>
  <p class="verse" id="Acts.13.27"><sup><a href="#Acts.13.27" class="verse-number">27</a></sup> Бо мешканці Єрусалиму та їхня старшина Його не пізнали, а пророчі слова які щосуботи читаються вони сповнили присудом,</p>
  <p class="verse" id="Acts.13.28"><sup><a href="#Acts.13.28" class="verse-number">28</a></sup> і хоч жадної провини смертельної в Ісусі вони не знайшли, все ж просили Пилата вбити Його.</p>
  <p class="verse" id="Acts.13.29"><sup><a href="#Acts.13.29" class="verse-number">29</a></sup> Коли ж усе виповнилось, що про Нього написане, то зняли Його з дерева, та й до гробу поклали.</p>
  <p class="verse" id="Acts.13.30"><sup><a href="#Acts.13.30" class="verse-number">30</a></sup> Але Бог воскресив Його з мертвих!</p>
  <p class="verse" id="Acts.13.31"><sup><a href="#Acts.13.31" class="verse-number">31</a></sup> Він з'являвся багато днів тим, що були поприходили з Ним із Галілеї до Єрусалиму, і що тепер вони свідки Його перед людьми.</p>
  <p class="verse" id="Acts.13.32"><sup><a href="#Acts.13.32" class="verse-number">32</a></sup> І ми благовістимо вам ту обітницю, що дана була нашим отцям,</p>
  <p class="verse" id="Acts.13.33"><sup><a href="#Acts.13.33" class="verse-number">33</a></sup> що її нам, їхнім дітям, Бог виконав, воскресивши Ісуса, як написано в другім псалмі: Ти Мій Син, Я сьогодні Тебе породив!</p>
  <p class="verse" id="Acts.13.34"><sup><a href="#Acts.13.34" class="verse-number">34</a></sup> А що Він воскресив Його з мертвих, щоб більш не вернувся в зотління, те так заповів: Я дам вам ті милості, що обіцяні вірно Давиду були!</p>
  <p class="verse" id="Acts.13.35"><sup><a href="#Acts.13.35" class="verse-number">35</a></sup> Тому то й деінде говорить: Не даси Ти Своєму Святому побачити тління!</p>
  <p class="verse" id="Acts.13.36"><sup><a href="#Acts.13.36" class="verse-number">36</a></sup> Бо Давид, що часу свого послужив волі Божій, спочив, і злучився з отцями своїми, і тління побачив.</p>
  <p class="verse" id="Acts.13.37"><sup><a href="#Acts.13.37" class="verse-number">37</a></sup> Але Той, що Бог воскресив Його з мертвих, тління не побачив.</p>
  <p class="verse" id="Acts.13.38"><sup><a href="#Acts.13.38" class="verse-number">38</a></sup> Отже, мужі-браття, хай відомо вам буде, що прощення гріхів через Нього звіщається вам.</p>
  <p class="verse" id="Acts.13.39"><sup><a href="#Acts.13.39" class="verse-number">39</a></sup> І в усім, у чому ви не могли виправдатись Законом Мойсеєвим, через Нього виправдується кожен віруючий.</p>
  <p class="verse" id="Acts.13.40"><sup><a href="#Acts.13.40" class="verse-number">40</a></sup> Отож, стережіться, щоб на вас не прийшло, що в Пророків провіщене:</p>
  <p class="verse" id="Acts.13.41"><sup><a href="#Acts.13.41" class="verse-number">41</a></sup> Дивіться, погордющі, і дивуйтеся та пощезайте, бо Я діло роблю за днів ваших, те діло, що йому не повірите ви, якби хто розповів вам!</p>
  <p class="verse" id="Acts.13.42"><sup><a href="#Acts.13.42" class="verse-number">42</a></sup> А як стали виходити вони, то їх прошено, щоб на другу суботу до них говорили ті самі слова.</p>
  <p class="verse" id="Acts.13.43"><sup><a href="#Acts.13.43" class="verse-number">43</a></sup> А коли розійшлась синагога, то багато з юдеїв та й із нововірців побожних пішли за Павлом та Варнавою, а вони промовляли до них і намовляли їх перебувати в благодаті Божій.</p>
  <p class="verse" id="Acts.13.44"><sup><a href="#Acts.13.44" class="verse-number">44</a></sup> А в наступну суботу зібралося майже все місто послухати Божого Слова.</p>
  <p class="verse" id="Acts.13.45"><sup><a href="#Acts.13.45" class="verse-number">45</a></sup> Як юдеї ж побачили натовп, то наповнились заздрощів, і стали перечити мові Павла та богозневажати.</p>
  <p class="verse" id="Acts.13.46"><sup><a href="#Acts.13.46" class="verse-number">46</a></sup> Тоді Павло та Варнава мужньо промовили: До вас перших потрібно було говорить Слово Боже; та коли ви його відкидаєте, а себе вважаєте за недостойних вічного життя, то ось до поган ми звертаємось.</p>
  <p class="verse" id="Acts.13.47"><sup><a href="#Acts.13.47" class="verse-number">47</a></sup> Бо так заповів нам Господь: Я світлом поставив Тебе для поган, щоб спасінням Ти був аж до краю землі!</p>
  <p class="verse" id="Acts.13.48"><sup><a href="#Acts.13.48" class="verse-number">48</a></sup> А погани, почувши таке, раділи та Слово Господнє хвалили. І всі ті, хто призначений був в життя вічне, увірували.</p>
  <p class="verse" id="Acts.13.49"><sup><a href="#Acts.13.49" class="verse-number">49</a></sup> І ширилось Слово Господнє по цілій країні.</p>
  <p class="verse" id="Acts.13.50"><sup><a href="#Acts.13.50" class="verse-number">50</a></sup> Юдеї ж підбили побожних впливових жінок та значніших у місті, і зняли переслідування на Павла та Варнаву, та й вигнали їх із своєї землі.</p>
  <p class="verse" id="Acts.13.51"><sup><a href="#Acts.13.51" class="verse-number">51</a></sup> Вони ж, обтрусивши із ніг своїх порох на них, подалися в Іконію.</p>
  <p class="verse" id="Acts.13.52"><sup><a href="#Acts.13.52" class="verse-number">52</a></sup> А учні сповнялися радощів і Духа Святого.</p>
  <h2>Chapter 14</h2>
  <p class="verse" id="Acts.14.1"><sup><a href="#Acts.14.1" class="verse-number">1</a></sup> І трапилось, що в Іконії вкупі ввійшли вони до синагоги юдейської, і промовили так, що безліч юдеїв й огречених увірували.</p>
  <p class="verse" id="Acts.14.2"><sup><a href="#Acts.14.2" class="verse-number">2</a></sup> Невірні ж юдеї підбурили та роз'ятрили душі поган на братів.</p>
  <p class="verse" id="Acts.14.3"><sup><a href="#Acts.14.3" class="verse-number">3</a></sup> Та проте довгий час пробули вони там, промовляючи мужньо про Господа, що свідоцтво давав слову благодаті Своєї, і робив, щоб знамена та чуда чинились їхніми руками.</p>
  <p class="verse" id="Acts.14.4"><sup><a href="#Acts.14.4" class="verse-number">4</a></sup> А в місті народ поділився, і пристали одні до юдеїв, а інші тримались апостолів.</p>
  <p class="verse" id="Acts.14.5"><sup><a href="#Acts.14.5" class="verse-number">5</a></sup> Коли ж кинулися ті погани й юдеї з своїми старшими, щоб зневажити їх та камінням побити,</p>
  <p class="verse" id="Acts.14.6"><sup><a href="#Acts.14.6" class="verse-number">6</a></sup> то, дізнавшись про це, вони повтікали до міст лікаонських, до Лістри та Дервії, та в околиці їхні,</p>
  <p class="verse" id="Acts.14.7"><sup><a href="#Acts.14.7" class="verse-number">7</a></sup> і Євангелію там звіщали.</p>
  <p class="verse" id="Acts.14.8"><sup><a href="#Acts.14.8" class="verse-number">8</a></sup> А в Лістрі сидів один чоловік, безвладний на ноги, що кривий був з утроби своєї матері, і ніколи ходити не міг.</p>
  <p class="verse" id="Acts.14.9"><sup><a href="#Acts.14.9" class="verse-number">9</a></sup> Він слухав, як Павло говорив, який пильно на нього споглянув, і побачив, що має він віру вздоровленим бути,</p>
  <p class="verse" id="Acts.14.10"><sup><a href="#Acts.14.10" class="verse-number">10</a></sup> то голосом гучним промовив: Устань просто на ноги свої! А той скочив, і ходити почав...</p>
  <p class="verse" id="Acts.14.11"><sup><a href="#Acts.14.11" class="verse-number">11</a></sup> А люди, побачивши, що Павло вчинив, піднесли свій голос, говорячи по-лікаонському: Боги людям вподібнились, та до нас ось зійшли!...</p>
  <p class="verse" id="Acts.14.12"><sup><a href="#Acts.14.12" class="verse-number">12</a></sup> І Варнаву вони звали Зевсом, а Гермесом Павла, бо він провід мав у слові.</p>
  <p class="verse" id="Acts.14.13"><sup><a href="#Acts.14.13" class="verse-number">13</a></sup> А жрець Зевса, що святиня його перед містом була, припровадив бики та вінки до воріт, та й з народом приносити жертву хотів.</p>
  <p class="verse" id="Acts.14.14"><sup><a href="#Acts.14.14" class="verse-number">14</a></sup> Та коли про це почули апостоли Варнава й Павло, то роздерли одежі свої, та й кинулися між народ, кричачи</p>
  <p class="verse" id="Acts.14.15"><sup><a href="#Acts.14.15" class="verse-number">15</a></sup> та говорячи: Що це робите, люди? Таж і ми такі самі смертельні, подібні вам люди, і благовістимо вам, від оцих ось марнот навернутись до Бога Живого, що створив небо й землю, і море, і все, що в них є.</p>
  <p class="verse" id="Acts.14.16"><sup><a href="#Acts.14.16" class="verse-number">16</a></sup> За минулих родів попустив Він усім народам, щоб ходили стежками своїми,</p>
  <p class="verse" id="Acts.14.17"><sup><a href="#Acts.14.17" class="verse-number">17</a></sup> але не зоставив Себе Він без свідчення, добро чинячи: подавав нам із неба дощі та врожайні часи, та наповнював їжею й радощами серця наші.</p>
  <p class="verse" id="Acts.14.18"><sup><a href="#Acts.14.18" class="verse-number">18</a></sup> І, говорячи це, заледве спинили народ не приносити їм жертов.</p>
  <p class="verse" id="Acts.14.19"><sup><a href="#Acts.14.19" class="verse-number">19</a></sup> А з Антіохії та з Іконії посходились юдеї, і, підбуривши натовп, камінням побили Павла, та й за місто геть виволікли, мавши думку, що вмер він...</p>
  <p class="verse" id="Acts.14.20"><sup><a href="#Acts.14.20" class="verse-number">20</a></sup> Коли ж учні його оточили, то він устав, та й вернувся до міста. А наступного дня він відбув із Варнавою в Дервію.</p>
  <p class="verse" id="Acts.14.21"><sup><a href="#Acts.14.21" class="verse-number">21</a></sup> І, як звістили Євангелію тому містові, і учнів багато придбали, вони повернулися в Лістру, та в Іконію, та в Антіохію,</p>
  <p class="verse" id="Acts.14.22"><sup><a href="#Acts.14.22" class="verse-number">22</a></sup> душі учнів зміцняючи, просячи перебувати в вірі, та навчаючи, що через великі утиски треба нам входити у Боже Царство.</p>
  <p class="verse" id="Acts.14.23"><sup><a href="#Acts.14.23" class="verse-number">23</a></sup> І рукопоклали їм пресвітерів по Церквах, і помолилися з постом та й їх передали Господеві, в Якого ввірували.</p>
  <p class="verse" id="Acts.14.24"><sup><a href="#Acts.14.24" class="verse-number">24</a></sup> Як вони ж перейшли Пісідію, прибули в Памфілію;</p>
  <p class="verse" id="Acts.14.25"><sup><a href="#Acts.14.25" class="verse-number">25</a></sup> і, звістивши Господнє Слово в Пергії, вони в Атталію ввійшли,</p>
  <p class="verse" id="Acts.14.26"><sup><a href="#Acts.14.26" class="verse-number">26</a></sup> а звідти поплинули в Антіохію, звідки були благодаті Божій віддані на діло, що його й закінчили.</p>
  <p class="verse" id="Acts.14.27"><sup><a href="#Acts.14.27" class="verse-number">27</a></sup> А прибувши та скликавши Церкву, вони розповіли, як багато вчинив Бог із ними, і що відкрив двері і віри поганам.</p>
  <p class="verse" id="Acts.14.28"><sup><a href="#Acts.14.28" class="verse-number">28</a></sup> І перебували вони немалий час із учнями.</p>
  <h2>Chapter 15</h2>
  <p class="verse" id="Acts.15.1"><sup><a href="#Acts.15.1" class="verse-number">1</a></sup> А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</p>
  <p class="verse" id="Acts.15.2"><sup><a href="#Acts.15.2" class="verse-number">2</a></sup> Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</p>
  <p class="verse" id="Acts.15.3"><sup><a href="#Acts.15.3" class="verse-number">3</a></sup> Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</p>
  <p class="verse" id="Acts.15.4"><sup><a href="#Acts.15.4" class="verse-number">4</a></sup> Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</p>
  <p class="verse" id="Acts.15.5"><sup><a href="#Acts.15.5" class="verse-number">5</a></sup> Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</p>
  <p class="verse" id="Acts.15.6"><sup><a href="#Acts.15.6" class="verse-number">6</a></sup> І зібрались апостоли й старші, щоб розглянути справу оцю.</p>
  <p class="verse" id="Acts.15.7"><sup><a href="#Acts.15.7" class="verse-number">7</a></sup> Як велике ж змагання повстало, Петро встав і промовив до них: Мужі-браття, ви знаєте, що з давнішніх днів вибрав Бог поміж нами мене, щоб погани почули слово Євангелії через уста мої, та й увірували.</p>
  <p class="verse" id="Acts.15.8"><sup><a href="#Acts.15.8" class="verse-number">8</a></sup> І засвідчив їм Бог Серцезнавець, давши їм Духа Святого, як і нам,</p>
  <p class="verse" id="Acts.15.9"><sup><a href="#Acts.15.9" class="verse-number">9</a></sup> і між нами та ними різниці Він жадної не вчинив, очистивши вірою їхні серця.</p>
  <p class="verse" id="Acts.15.10"><sup><a href="#Acts.15.10" class="verse-number">10</a></sup> Отож, чого Бога тепер спокушуєте, щоб учням на шию покласти ярмо, якого ані наші отці, ані ми не здолали понести?</p>
  <p class="verse" id="Acts.15.11"><sup><a href="#Acts.15.11" class="verse-number">11</a></sup> Та ми віруємо, що спасемося благодаттю Господа Ісуса так само, як і вони.</p>
  <p class="verse" id="Acts.15.12"><sup><a href="#Acts.15.12" class="verse-number">12</a></sup> І вся громада замовкла, і слухали пильно Варнаву й Павла, що розповідали, які то знамена та чуда вчинив через них Бог між поганами!</p>
  <p class="verse" id="Acts.15.13"><sup><a href="#Acts.15.13" class="verse-number">13</a></sup> Як замовкли ж вони, то Яків озвався й промовив: Мужі-браття, послухайте також мене.</p>
  <p class="verse" id="Acts.15.14"><sup><a href="#Acts.15.14" class="verse-number">14</a></sup> Симон ось розповів, як зглянувся Бог від початку, щоб вибрати люд із поганів для Ймення Свого.</p>
  <p class="verse" id="Acts.15.15"><sup><a href="#Acts.15.15" class="verse-number">15</a></sup> І пророчі слова з цим погоджуються, як написано:</p>
  <p class="verse" id="Acts.15.16"><sup><a href="#Acts.15.16" class="verse-number">16</a></sup> Потому вернуся, і відбудую Давидову скинію занепалу, і відбудую руїни її, і наново поставлю її,</p>
  <p class="verse" id="Acts.15.17"><sup><a href="#Acts.15.17" class="verse-number">17</a></sup> щоб шукали Господа люди зосталі та всі народи, над якими Ім'я Моє кликано, говорить Господь, що чинить це все!</p>
  <p class="verse" id="Acts.15.18"><sup><a href="#Acts.15.18" class="verse-number">18</a></sup> Господеві відвіку відомі всі вчинки Його.</p>
  <p class="verse" id="Acts.15.19"><sup><a href="#Acts.15.19" class="verse-number">19</a></sup> Тому думаю я, щоб не турбувати поган, що до Бога навертаються,</p>
  <p class="verse" id="Acts.15.20"><sup><a href="#Acts.15.20" class="verse-number">20</a></sup> але написати до них, щоб стримувались від занечищення ідольського, та від блуду, і задушенини, і від крови.</p>
  <p class="verse" id="Acts.15.21"><sup><a href="#Acts.15.21" class="verse-number">21</a></sup> Бо своїх проповідників має Мойсей по містах здавендавна, і щосуботи читають його в синагогах.</p>
  <p class="verse" id="Acts.15.22"><sup><a href="#Acts.15.22" class="verse-number">22</a></sup> Тоді постановили апостоли й старші з цілою Церквою вибрати мужів із них, і послати до Антіохії з Павлом та Варнавою Юду, що зветься Варсавва, і Силу, мужів проводирів між братами,</p>
  <p class="verse" id="Acts.15.23"><sup><a href="#Acts.15.23" class="verse-number">23</a></sup> написавши своїми руками оце: Апостоли й старші брати до братів, що з поган в Антіохії, і Сирії, і Кілікії: Вітаємо вас!</p>
  <p class="verse" id="Acts.15.24"><sup><a href="#Acts.15.24" class="verse-number">24</a></sup> Через те, що ми чули, що деякі з вас, яким ми того не доручували, стурбували наукою вас, і захитали вам душі,</p>
  <p class="verse" id="Acts.15.25"><sup><a href="#Acts.15.25" class="verse-number">25</a></sup> то ми постановили однодушно, зібравшися, щоб обраних мужів послати до вас із коханими нашими Варнавою та Павлом,</p>
  <p class="verse" id="Acts.15.26"><sup><a href="#Acts.15.26" class="verse-number">26</a></sup> людьми тими, що душі свої віддали за Ім'я Господа нашого Ісуса Христа.</p>
  <p class="verse" id="Acts.15.27"><sup><a href="#Acts.15.27" class="verse-number">27</a></sup> Тож ми Юду та Силу послали, що вияснять усно те саме.</p>
  <p class="verse" id="Acts.15.28"><sup><a href="#Acts.15.28" class="verse-number">28</a></sup> Бо зволилось Духові Святому і нам, тягару вже ніякого не накладати на вас, окрім цього необхідного:</p>
  <p class="verse" id="Acts.15.29"><sup><a href="#Acts.15.29" class="verse-number">29</a></sup> стримуватися від ідольських жертов та крови, і задушенини, та від блуду. Оберегаючися від того, ви зробите добре. Бувайте здорові!...</p>
  <p class="verse" id="Acts.15.30"><sup><a href="#Acts.15.30" class="verse-number">30</a></sup> Посланці ж прийшли в Антіохію, і, зібравши народ, доручили листа.</p>
  <p class="verse" id="Acts.15.31"><sup><a href="#Acts.15.31" class="verse-number">31</a></sup> А перечитавши, раділи з потішення того.</p>
  <p class="verse" id="Acts.15.32"><sup><a href="#Acts.15.32" class="verse-number">32</a></sup> А Юда та Сила, самі бувши пророками, частим словом підбадьорували та зміцняли братів.</p>
  <p class="verse" id="Acts.15.33"><sup><a href="#Acts.15.33" class="verse-number">33</a></sup> А як перебули вони там якийсь час, то брати їх відпустили з миром до тих, хто їх вислав.</p>
  <p class="verse" id="Acts.15.34"><sup><a href="#Acts.15.34" class="verse-number">34</a></sup> Але Сила схотів лишитися там, а Юда вернувся до Єрусалиму.</p>
  <p class="verse" id="Acts.15.35"><sup><a href="#Acts.15.35" class="verse-number">35</a></sup> А Павло з Варнавою в Антіохії жили, навчаючи та благовістячи разом із іншими багатьома Слово Господнє.</p>
  <p class="verse" id="Acts.15.36"><sup><a href="#Acts.15.36" class="verse-number">36</a></sup> А по декількох днях промовив Павло до Варнави: Ходімо знов, і відвідаймо наших братів у кожному місті, де ми провіщали Слово Господнє, як вони пробувають.</p>
  <p class="verse" id="Acts.15.37"><sup><a href="#Acts.15.37" class="verse-number">37</a></sup> А Варнава хотів був узяти з собою Івана, що званий був Марком.</p>
  <p class="verse" id="Acts.15.38"><sup><a href="#Acts.15.38" class="verse-number">38</a></sup> Та Павло вважав за потрібне не брати з собою того, хто від них відлучився з Памфілії, та з ними на працю не йшов.</p>
  <p class="verse" id="Acts.15.39"><sup><a href="#Acts.15.39" class="verse-number">39</a></sup> І повстала незгода, і розлучились вони між собою. Тож Варнава взяв Марка, і поплинув до Кіпру.</p>
  <p class="verse" id="Acts.15.40"><sup><a href="#Acts.15.40" class="verse-number">40</a></sup> А Павло вибрав Силу й пішов, Божій благодаті братами доручений.</p>
  <p class="verse" id="Acts.15.41"><sup><a href="#Acts.15.41" class="verse-number">41</a></sup> І проходив він Сирію та Кілікію, Церкви зміцнюючи.</p>
  <h2>Chapter 16</h2>
  <p class="verse" id="Acts.16.1"><sup><a href="#Acts.16.1" class="verse-number">1</a></sup> І прибув він у Дервію й Лістру. І ото був там один учень, на ім'я Тимофій, син наверненої однієї юдеянки, а батько був геллен.</p>
  <p class="verse" id="Acts.16.2"><sup><a href="#Acts.16.2" class="verse-number">2</a></sup> Добре свідоцтво про нього давали брати, що були в Лістрі та в Іконії.</p>
  <p class="verse" id="Acts.16.3"><sup><a href="#Acts.16.3" class="verse-number">3</a></sup> Павло захотів його взяти з собою, і, взявши, обрізав його через юдеїв, що були в тих місцях, бо всі знали про батька його, що був геллен.</p>
  <p class="verse" id="Acts.16.4"><sup><a href="#Acts.16.4" class="verse-number">4</a></sup> Як міста ж переходили, то їм передавали, щоб вони берегли оті постанови, які видали в Єрусалимі апостоли та старші.</p>
  <p class="verse" id="Acts.16.5"><sup><a href="#Acts.16.5" class="verse-number">5</a></sup> А Церкви зміцнювалися в вірі, і щоденно зростали кількістю.</p>
  <p class="verse" id="Acts.16.6"><sup><a href="#Acts.16.6" class="verse-number">6</a></sup> А що Дух Святий їм не звелів провіщати слово в Азії, то вони перейшли через Фрігію та через країну галатську.</p>
  <p class="verse" id="Acts.16.7"><sup><a href="#Acts.16.7" class="verse-number">7</a></sup> Дійшовши ж до Мізії, хотіли піти до Вітінії, та їм не дозволив Дух Ісусів.</p>
  <p class="verse" id="Acts.16.8"><sup><a href="#Acts.16.8" class="verse-number">8</a></sup> Обминувши ж Мізію, прибули до Троади.</p>
  <p class="verse" id="Acts.16.9"><sup><a href="#Acts.16.9" class="verse-number">9</a></sup> І Павлові з'явилось видіння вночі: якийсь македонянин став перед ним і благав його, кажучи: Прийди в Македонію, і нам поможи!</p>
  <p class="verse" id="Acts.16.10"><sup><a href="#Acts.16.10" class="verse-number">10</a></sup> Як побачив він це видіння, то ми зараз хотіли піти в Македонію, зрозумівши, що Господь нас покликав звіщати їм Євангелію.</p>
  <p class="verse" id="Acts.16.11"><sup><a href="#Acts.16.11" class="verse-number">11</a></sup> Тож відпливши з Троади, прибули ми навпрост у Самотракію, а другого дня до Неаполя,</p>
  <p class="verse" id="Acts.16.12"><sup><a href="#Acts.16.12" class="verse-number">12</a></sup> звідтіля ж у Филипи, що є перше місто-осада в тій частині Македонії. І пробули ми в цім місті днів кілька.</p>
  <p class="verse" id="Acts.16.13"><sup><a href="#Acts.16.13" class="verse-number">13</a></sup> Дня ж суботнього вийшли ми з міста над річку, де, за звичаєм, було місце молитви, і, посідавши, розмовляли з жінками, що посходились.</p>
  <p class="verse" id="Acts.16.14"><sup><a href="#Acts.16.14" class="verse-number">14</a></sup> Прислухалася й жінка одна, що звалася Лідія, купчиха кармазином з міста Тіятір, що Бога вона шанувала. Господь же їй серце відкрив, щоб уважати на те, що Павло говорив.</p>
  <p class="verse" id="Acts.16.15"><sup><a href="#Acts.16.15" class="verse-number">15</a></sup> А коли охристилась вона й її дім, то благала нас, кажучи: Якщо ви признали, що вірна я Господеві, то прийдіть до господи моєї й живіть. І змусила нас.</p>
  <p class="verse" id="Acts.16.16"><sup><a href="#Acts.16.16" class="verse-number">16</a></sup> І сталось, як ми йшли на молитву, то нас перестріла служниця одна, що мала віщунського духа, яка ворожбитством давала великий прибуток панам своїм.</p>
  <p class="verse" id="Acts.16.17"><sup><a href="#Acts.16.17" class="verse-number">17</a></sup> Вона йшла слідкома за Павлом та за нами, і кричала, говорячи: Оці люди це раби Всевишнього Бога, що вам провіщають дорогу спасіння!</p>
  <p class="verse" id="Acts.16.18"><sup><a href="#Acts.16.18" class="verse-number">18</a></sup> І багато днів вона це робила. І обуривсь Павло, і, обернувшись, промовив до духа: У Ім'я Ісуса Христа велю я тобі вийди з неї! І того часу той вийшов.</p>
  <p class="verse" id="Acts.16.19"><sup><a href="#Acts.16.19" class="verse-number">19</a></sup> А пани її, бачивши, що пропала надія на їхній прибуток, схопили Павла й Силу, і потягли їх на ринок до старших.</p>
  <p class="verse" id="Acts.16.20"><sup><a href="#Acts.16.20" class="verse-number">20</a></sup> Коли ж їх привели до начальників, то сказали: Ці люди, юдеї, наше місто бунтують,</p>
  <p class="verse" id="Acts.16.21"><sup><a href="#Acts.16.21" class="verse-number">21</a></sup> і навчають звичаїв, яких нам, римлянам, не годиться приймати, ані виконувати.</p>
  <p class="verse" id="Acts.16.22"><sup><a href="#Acts.16.22" class="verse-number">22</a></sup> І натовп піднявся на них. А начальники здерли одежу із них, та звеліли їх різками сікти.</p>
  <p class="verse" id="Acts.16.23"><sup><a href="#Acts.16.23" class="verse-number">23</a></sup> І, завдавши багато їм ран, посадили в в'язницю, наказавши в'язничному дозорцеві, щоб їх пильно стеріг.</p>
  <p class="verse" id="Acts.16.24"><sup><a href="#Acts.16.24" class="verse-number">24</a></sup> Одержавши такого наказа, той їх повкидав до внутрішньої в'язниці, а їхні ноги забив у колоди.</p>
  <p class="verse" id="Acts.16.25"><sup><a href="#Acts.16.25" class="verse-number">25</a></sup> А північної пори Павло й Сила молилися, і Богові співали, а ув'язнені слухали їх.</p>
  <p class="verse" id="Acts.16.26"><sup><a href="#Acts.16.26" class="verse-number">26</a></sup> І ось нагло повстало велике трясіння землі, аж основи в'язничні були захиталися! І повідчинялися зараз усі двері, а кайдани з усіх поспадали...</p>
  <p class="verse" id="Acts.16.27"><sup><a href="#Acts.16.27" class="verse-number">27</a></sup> Як прокинувся ж сторож в'язничний, і побачив відчинені двері в'язниці, то витяг меча та й хотів себе вбити, мавши думку, що повтікали ув'язнені.</p>
  <p class="verse" id="Acts.16.28"><sup><a href="#Acts.16.28" class="verse-number">28</a></sup> А Павло скрикнув голосом гучним, говорячи: Не чини собі жодного зла, бо всі ми ось тут!</p>
  <p class="verse" id="Acts.16.29"><sup><a href="#Acts.16.29" class="verse-number">29</a></sup> Зажадавши ж той світла, ускочив, і тремтячий припав до Павла та до Сили.</p>
  <p class="verse" id="Acts.16.30"><sup><a href="#Acts.16.30" class="verse-number">30</a></sup> І вивів їх звідти й спитав: Добродії! Що треба робити мені, щоб спастися?</p>
  <p class="verse" id="Acts.16.31"><sup><a href="#Acts.16.31" class="verse-number">31</a></sup> А вони відказали: Віруй в Господа Ісуса, і будеш спасений ти сам та твій дім.</p>
  <p class="verse" id="Acts.16.32"><sup><a href="#Acts.16.32" class="verse-number">32</a></sup> І Слово Господнє звіщали йому та й усім, хто був у домі його.</p>
  <p class="verse" id="Acts.16.33"><sup><a href="#Acts.16.33" class="verse-number">33</a></sup> І сторож забрав їх того ж часу вночі, їхні рани обмив, і охристився негайно він сам та його всі домашні.</p>
  <p class="verse" id="Acts.16.34"><sup><a href="#Acts.16.34" class="verse-number">34</a></sup> І він їх запровадив до дому свого, і поживу поставив, і радів із усім домом своїм, що ввірував у Бога.</p>
  <p class="verse" id="Acts.16.35"><sup><a href="#Acts.16.35" class="verse-number">35</a></sup> А коли настав день, то прислали начальники слуг поліційних, наказуючи: Відпусти тих людей!</p>
  <p class="verse" id="Acts.16.36"><sup><a href="#Acts.16.36" class="verse-number">36</a></sup> І сказав той в'язничний дозорець слова ці Павлові: що прислали начальники, щоб вас відпустити. Отож, вийдіть тепер та й з миром ідіть!</p>
  <p class="verse" id="Acts.16.37"><sup><a href="#Acts.16.37" class="verse-number">37</a></sup> А Павло відказав їм: Нас, римлян, незасуджених, різками сікли прилюдно, і до в'язниці всадили, а тепер нас таємно виводять? Але ні! Хай вони самі прийдуть, та й виведуть нас!</p>
  <p class="verse" id="Acts.16.38"><sup><a href="#Acts.16.38" class="verse-number">38</a></sup> Ці ж слова поліційні слуги донесли начальникам. А ті налякались, почувши, що римляни вони.</p>
  <p class="verse" id="Acts.16.39"><sup><a href="#Acts.16.39" class="verse-number">39</a></sup> І прийшли, та їх перепросили, а вивівши, благали, щоб із міста пішли.</p>
  <p class="verse" id="Acts.16.40"><sup><a href="#Acts.16.40" class="verse-number">40</a></sup> І, вийшовши з в'язниці, прибули вони до Лідії, а з братами побачившись, потішили їх та й пішли.</p>
  <h2>Chapter 17</h2>
  <p class="verse" id="Acts.17.1"><sup><a href="#Acts.17.1" class="verse-number">1</a></sup> Як вони перейшли Амфіполь й Аполлонію, то прийшли до Солуня, де була синагога юдейська.</p>
  <p class="verse" id="Acts.17.2"><sup><a href="#Acts.17.2" class="verse-number">2</a></sup> І Павло, за звичаєм своїм, до них увійшов, і з ними змагавсь три суботі з Писання,</p>
  <p class="verse" id="Acts.17.3"><sup><a href="#Acts.17.3" class="verse-number">3</a></sup> виказуючи та доводячи, що мусів Христос постраждати й воскреснути з мертвих, і що Христос Той Ісус, про Якого я вам проповідую.</p>
  <p class="verse" id="Acts.17.4"><sup><a href="#Acts.17.4" class="verse-number">4</a></sup> І ввірували дехто з них і до Павла та до Сили пристали, безліч побожних із гелленів та немало з шляхетних жінок.</p>
  <p class="verse" id="Acts.17.5"><sup><a href="#Acts.17.5" class="verse-number">5</a></sup> А невірні юдеї були запалилися заздрістю, і якихсь негідних людей назбирали на вулицях, учинили збіговисько та й бунтували те місто, а набігши на хату Ясонову, шукали апостолів, щоб до натовпу вивести їх.</p>
  <p class="verse" id="Acts.17.6"><sup><a href="#Acts.17.6" class="verse-number">6</a></sup> А як їх не знайшли, потягли до начальників міста Ясона та декого з братті, кричачи: Ті, що світ сколотили, і сюди ось вони поприходили!</p>
  <p class="verse" id="Acts.17.7"><sup><a href="#Acts.17.7" class="verse-number">7</a></sup> А Ясон їх до себе прийняв. Вони всі проти наказів кесаря чинять, говорячи, ніби інший є цар Ісус...</p>
  <p class="verse" id="Acts.17.8"><sup><a href="#Acts.17.8" class="verse-number">8</a></sup> І вони зворохобили народ та начальників міста, що слухали це.</p>
  <p class="verse" id="Acts.17.9"><sup><a href="#Acts.17.9" class="verse-number">9</a></sup> Але, узявши поруку з Ясона та з інших, вони їх відпустили.</p>
  <p class="verse" id="Acts.17.10"><sup><a href="#Acts.17.10" class="verse-number">10</a></sup> А брати відіслали негайно вночі Павла й Силу до Верії. І, прибувши вони, пішли в синагогу юдейську.</p>
  <p class="verse" id="Acts.17.11"><sup><a href="#Acts.17.11" class="verse-number">11</a></sup> Ці були шляхетніші за солунян, і слова прийняли з повним запалом, і Писання досліджували день-у-день, чи так воно є.</p>
  <p class="verse" id="Acts.17.12"><sup><a href="#Acts.17.12" class="verse-number">12</a></sup> Тож багато із них тоді ввірували, і з почесних гелленських жінок та немало із мужів.</p>
  <p class="verse" id="Acts.17.13"><sup><a href="#Acts.17.13" class="verse-number">13</a></sup> Як солунські ж юдеї довідалися, що Павло проповідує Боже Слово й у Верії, прибули вони, і там баламутили та бунтували народ.</p>
  <p class="verse" id="Acts.17.14"><sup><a href="#Acts.17.14" class="verse-number">14</a></sup> Тоді браття негайно Павла відпустили, щоб до моря йшов; а Сила та Тимофій позосталися там.</p>
  <p class="verse" id="Acts.17.15"><sup><a href="#Acts.17.15" class="verse-number">15</a></sup> А ті, що Павла відпроваджували, провели його аж до Атен, а прийнявши наказа про Силу та Тимофія, щоб до нього вернулися якнайшвидше, відбули.</p>
  <p class="verse" id="Acts.17.16"><sup><a href="#Acts.17.16" class="verse-number">16</a></sup> Як Павло ж їх чекав ув Атенах, у ньому кипів його дух, як бачив це місто, повне ідолів.</p>
  <p class="verse" id="Acts.17.17"><sup><a href="#Acts.17.17" class="verse-number">17</a></sup> Тож він розмовляв у синагозі з юдеями та з богобійними, і на ринку щоденно зо стрічними.</p>
  <p class="verse" id="Acts.17.18"><sup><a href="#Acts.17.18" class="verse-number">18</a></sup> А дехто з філософів епікуреїв та стоїків сперечалися з ним. Одні говорили: Що то хоче сказати оцей пустомов? А інші: Здається, він проповідник чужих богів, бо він їм звіщав Євангелію про Ісуса й воскресення.</p>
  <p class="verse" id="Acts.17.19"><sup><a href="#Acts.17.19" class="verse-number">19</a></sup> І, взявши його, повели в ареопаг та й казали: Чи можемо знати, що то є ця наука нова, яку проповідуєш ти?</p>
  <p class="verse" id="Acts.17.20"><sup><a href="#Acts.17.20" class="verse-number">20</a></sup> Бо чудне щось вкладаєш до наших вух. Отже хочемо знати, що то значити має?</p>
  <p class="verse" id="Acts.17.21"><sup><a href="#Acts.17.21" class="verse-number">21</a></sup> А всі атеняни та захожі чужинці нічим іншим радніш не займалися, як аби щось нове говорити чи слухати.</p>
  <p class="verse" id="Acts.17.22"><sup><a href="#Acts.17.22" class="verse-number">22</a></sup> Тоді Павло став посередині ареопагу й промовив: Мужі атенські! Із усього я бачу, що ви дуже побожні.</p>
  <p class="verse" id="Acts.17.23"><sup><a href="#Acts.17.23" class="verse-number">23</a></sup> Бо, проходячи та оглядаючи святощі ваші, я знайшов також жертівника, що на ньому написано: Незнаному Богові. Ось Того, Кого навмання ви шануєте, Того я проповідую вам.</p>
  <p class="verse" id="Acts.17.24"><sup><a href="#Acts.17.24" class="verse-number">24</a></sup> Бог, що створив світ і все, що в ньому, бувши Господом неба й землі, проживає не в храмах, рукою збудованих,</p>
  <p class="verse" id="Acts.17.25"><sup><a href="#Acts.17.25" class="verse-number">25</a></sup> і Він не вимагає служіння рук людських, ніби в чомусь Він мав би потребу, бо Сам дає всім і життя, і дихання, і все.</p>
  <p class="verse" id="Acts.17.26"><sup><a href="#Acts.17.26" class="verse-number">26</a></sup> І ввесь людський рід Він з одного створив, щоб замешкати всю поверхню землі, і призначив окреслені доби й границі замешкання їх,</p>
  <p class="verse" id="Acts.17.27"><sup><a href="#Acts.17.27" class="verse-number">27</a></sup> щоб Бога шукали вони, чи Його не відчують і не знайдуть, хоч Він недалеко від кожного з нас.</p>
  <p class="verse" id="Acts.17.28"><sup><a href="#Acts.17.28" class="verse-number">28</a></sup> Бо ми в Нім живемо, і рухаємось, і існуємо, як і деякі з ваших поетів казали: Навіть рід ми Його!</p>
  <p class="verse" id="Acts.17.29"><sup><a href="#Acts.17.29" class="verse-number">29</a></sup> Отож, бувши Божим тим родом, не повинні ми думати, що Божество подібне до золота, або срібла, чи до каменю, твору мистецтва чи людської вигадки.</p>
  <p class="verse" id="Acts.17.30"><sup><a href="#Acts.17.30" class="verse-number">30</a></sup> Не зважаючи ж Бог на часи невідомости, ось тепер усім людям наказує, щоб скрізь каялися,</p>
  <p class="verse" id="Acts.17.31"><sup><a href="#Acts.17.31" class="verse-number">31</a></sup> бо Він визначив день, коли хоче судити поправді ввесь світ через Мужа, що Його наперед Він поставив, і Він подав доказа всім, із мертвих Його воскресивши.</p>
  <p class="verse" id="Acts.17.32"><sup><a href="#Acts.17.32" class="verse-number">32</a></sup> Як почули ж вони про воскресення мертвих, то одні насміхатися стали, а інші казали: Про це будемо слухати тебе іншим разом...</p>
  <p class="verse" id="Acts.17.33"><sup><a href="#Acts.17.33" class="verse-number">33</a></sup> Так вийшов Павло з-поміж них.</p>
  <p class="verse" id="Acts.17.34"><sup><a href="#Acts.17.34" class="verse-number">34</a></sup> А деякі мужі пристали до нього й увірували, серед них і Діонисій Ареопагіт, і жінка, Дамара ім'ям, та інші із ними.</p>
  <h2>Chapter 18</h2>
  <p class="verse" id="Acts.18.1"><sup><a href="#Acts.18.1" class="verse-number">1</a></sup> Після цього він вийшов з Атен і прибув до Коринту.</p>
  <p class="verse" id="Acts.18.2"><sup><a href="#Acts.18.2" class="verse-number">2</a></sup> І знайшов він одного юдея, на ймення Акилу, родом із Понту, що недавно прибув із Італії, та Прискиллу, його дружину, бо Клавдій звелів усім юдеям, щоб покинули Рим. І до них він прийшов,</p>
  <p class="verse" id="Acts.18.3"><sup><a href="#Acts.18.3" class="verse-number">3</a></sup> а що був він того ж ремесла, то в них позостався та працював; ремесло ж їхнє було виробляти намети.</p>
  <p class="verse" id="Acts.18.4"><sup><a href="#Acts.18.4" class="verse-number">4</a></sup> І він щосуботи розмову точив у синагозі, переконуючи юдеїв та гелленів.</p>
  <p class="verse" id="Acts.18.5"><sup><a href="#Acts.18.5" class="verse-number">5</a></sup> А коли прибули Сила та Тимофій з Македонії, Павло слову віддався, і він свідчив юдеям, що Ісус то Христос.</p>
  <p class="verse" id="Acts.18.6"><sup><a href="#Acts.18.6" class="verse-number">6</a></sup> Як вони ж спротивлялися та богозневажали, то він обтрусив одежу свою та промовив до них: Ваша кров на голову вашу! Я чистий. Відтепер я піду до поган.</p>
  <p class="verse" id="Acts.18.7"><sup><a href="#Acts.18.7" class="verse-number">7</a></sup> І, вийшовши звідти, він прибув до господи одного, на ім'я Тита Юста, що був богобійний, його ж дім межував із синагогою.</p>
  <p class="verse" id="Acts.18.8"><sup><a href="#Acts.18.8" class="verse-number">8</a></sup> А Крисп, старший синагоги, увірував в Господа з усім домом своїм; і багато з коринтян, почувши, увірували й охристились.</p>
  <p class="verse" id="Acts.18.9"><sup><a href="#Acts.18.9" class="verse-number">9</a></sup> Сказав же Павлові Господь у видінні вночі: Не бійся, але говори й не мовчи,</p>
  <p class="verse" id="Acts.18.10"><sup><a href="#Acts.18.10" class="verse-number">10</a></sup> бо з тобою ось Я, і на тебе ніхто не накинеться, щоб тобі заподіяти зло, бо Я маю в цім місті багато людей.</p>
  <p class="verse" id="Acts.18.11"><sup><a href="#Acts.18.11" class="verse-number">11</a></sup> І позостався він рік і шість місяців, навчаючи в них Слова Божого.</p>
  <p class="verse" id="Acts.18.12"><sup><a href="#Acts.18.12" class="verse-number">12</a></sup> А коли Галліон був в Ахаї проконсулом, то проти Павла однодушно повстали юдеї, і на суд привели його,</p>
  <p class="verse" id="Acts.18.13"><sup><a href="#Acts.18.13" class="verse-number">13</a></sup> кажучи: Цей людей намовляє, щоб Богові честь віддавали незгідно з Законом!</p>
  <p class="verse" id="Acts.18.14"><sup><a href="#Acts.18.14" class="verse-number">14</a></sup> Як Павло ж хотів уста відкрити, сказав Галліон до юдеїв: О юдеї, якби сталася кривда яка, або злий учинок, то я б справедливо вас вислухав.</p>
  <p class="verse" id="Acts.18.15"><sup><a href="#Acts.18.15" class="verse-number">15</a></sup> Та коли спір іде про слово та ймення й Закон ваш, то самі доглядайте, я суддею цього бути не хочу.</p>
  <p class="verse" id="Acts.18.16"><sup><a href="#Acts.18.16" class="verse-number">16</a></sup> І прогнав їх від суду.</p>
  <p class="verse" id="Acts.18.17"><sup><a href="#Acts.18.17" class="verse-number">17</a></sup> Тоді всі схопили Состена, начальника над синагогою, та й перед судом його били. Галліон же на те зовсім не зважав.</p>
  <p class="verse" id="Acts.18.18"><sup><a href="#Acts.18.18" class="verse-number">18</a></sup> А Павло, перебувши доволі ще днів, попрощався з братами, і поплинув у Сирію, і з ним Прискилла й Акила; він у Кенхреях обстриг собі голову, бо обітницю дав був.</p>
  <p class="verse" id="Acts.18.19"><sup><a href="#Acts.18.19" class="verse-number">19</a></sup> І прибув він в Ефес, і там їх позоставив, а сам у синагогу ввійшов і розмовляв із юдеями.</p>
  <p class="verse" id="Acts.18.20"><sup><a href="#Acts.18.20" class="verse-number">20</a></sup> Як просили ж його довший час позостатися в них, то він не згодився,</p>
  <p class="verse" id="Acts.18.21"><sup><a href="#Acts.18.21" class="verse-number">21</a></sup> але попрощався й сказав: Знов вернуся до вас, коли буде на те воля Божа! І відплив із Ефесу.</p>
  <p class="verse" id="Acts.18.22"><sup><a href="#Acts.18.22" class="verse-number">22</a></sup> І, побувши в Кесарії, він піднявся, і, привіт славши Церкві, відбув в Антіохію.</p>
  <p class="verse" id="Acts.18.23"><sup><a href="#Acts.18.23" class="verse-number">23</a></sup> І, пробувши там деякий час, він вибрався в подорож знову, за порядком проходячи через країну галатську та Фріґію, та всіх учнів зміцняючи.</p>
  <p class="verse" id="Acts.18.24"><sup><a href="#Acts.18.24" class="verse-number">24</a></sup> Один же юдей, на ім'я Аполлос, родом з Олександрії, красномовець та сильний в Писанні, прибув до Ефесу.</p>
  <p class="verse" id="Acts.18.25"><sup><a href="#Acts.18.25" class="verse-number">25</a></sup> Він був навчений дороги Господньої, і, палаючи духом, промовляв і про Господа пильно навчав, знаючи тільки Іванове хрищення.</p>
  <p class="verse" id="Acts.18.26"><sup><a href="#Acts.18.26" class="verse-number">26</a></sup> І він сміливо став промовляти в синагозі. Як Акила й Прискилла почули його, то його прийняли, і докладніш розповіли йому про дорогу Господню.</p>
  <p class="verse" id="Acts.18.27"><sup><a href="#Acts.18.27" class="verse-number">27</a></sup> А коли він схотів перейти до Ахаї, брати написали до учнів, нагадуючи, щоб його прийняли. А прибувши, помагав він багато тим, хто ввірував благодаттю,</p>
  <p class="verse" id="Acts.18.28"><sup><a href="#Acts.18.28" class="verse-number">28</a></sup> бо він переконував пильно юдеїв, Писанням прилюдно доводячи, що Ісус то Христос.</p>
  <h2>Chapter 19</h2>
  <p class="verse" id="Acts.19.1"><sup><a href="#Acts.19.1" class="verse-number">1</a></sup> І сталося, що коли Аполлос перебував у Коринті, то Павло, перейшовши горішні країни, прибув до Ефесу, і деяких учнів знайшов,</p>
  <p class="verse" id="Acts.19.2"><sup><a href="#Acts.19.2" class="verse-number">2</a></sup> та й спитав їх: Чи ви Духа Святого одержали, як увірували? А вони відказали йому: Та ми навіть не чули, чи є Дух Святий!</p>
  <p class="verse" id="Acts.19.3"><sup><a href="#Acts.19.3" class="verse-number">3</a></sup> І він запитав: Тож у що ви христились? Вони ж відказали: В Іванове хрищення.</p>
  <p class="verse" id="Acts.19.4"><sup><a href="#Acts.19.4" class="verse-number">4</a></sup> І промовив Павло: Таж Іван христив хрищенням на покаяння, говорячи людям, щоб вірили в Того, Хто прийде по ньому, цебто в Ісуса.</p>
  <p class="verse" id="Acts.19.5"><sup><a href="#Acts.19.5" class="verse-number">5</a></sup> Як почули ж оце, то христились вони в Ім'я Господа Ісуса.</p>
  <p class="verse" id="Acts.19.6"><sup><a href="#Acts.19.6" class="verse-number">6</a></sup> А коли Павло руки на них поклав, то зійшов на них Дух Святий, і різними мовами стали вони промовляти та пророкувати!</p>
  <p class="verse" id="Acts.19.7"><sup><a href="#Acts.19.7" class="verse-number">7</a></sup> А всіх їх було чоловіка з дванадцять.</p>
  <p class="verse" id="Acts.19.8"><sup><a href="#Acts.19.8" class="verse-number">8</a></sup> А до синагоги ввійшовши, промовляв він відважно, три місяці про Боже Царство навчаючи та переконуючи.</p>
  <p class="verse" id="Acts.19.9"><sup><a href="#Acts.19.9" class="verse-number">9</a></sup> А коли опиралися дехто й не вірували, і дорогу Господню лихословили перед народом, то він їх покинув і виділив учнів, і щодня проповідував у школі одного Тирана.</p>
  <p class="verse" id="Acts.19.10"><sup><a href="#Acts.19.10" class="verse-number">10</a></sup> Це ж два роки продовжувалось, так що всі, хто замешкував в Азії, юдеї та геллени, слухали слово про Господа.</p>
  <p class="verse" id="Acts.19.11"><sup><a href="#Acts.19.11" class="verse-number">11</a></sup> І Бог чуда чинив надзвичайні руками Павловими,</p>
  <p class="verse" id="Acts.19.12"><sup><a href="#Acts.19.12" class="verse-number">12</a></sup> так що навіть хустки й пояси з його тіла приносили хворим, і хвороби їх кидали, і духи лукаві виходили з них.</p>
  <p class="verse" id="Acts.19.13"><sup><a href="#Acts.19.13" class="verse-number">13</a></sup> Дехто ж із мандрівних ворожбитів юдейських зачали закликати Ім'я Господа Ісуса над тими, хто мав злих духів, проказуючи: Заклинаємо вас Ісусом, Якого Павло проповідує!</p>
  <p class="verse" id="Acts.19.14"><sup><a href="#Acts.19.14" class="verse-number">14</a></sup> Це ж робили якісь сім синів юдейського первосвященика Скеви.</p>
  <p class="verse" id="Acts.19.15"><sup><a href="#Acts.19.15" class="verse-number">15</a></sup> Відповів же злий дух і сказав їм: Я знаю Ісуса, і знаю Павла, а ви хто такі?</p>
  <p class="verse" id="Acts.19.16"><sup><a href="#Acts.19.16" class="verse-number">16</a></sup> І скочив на них чоловік, що в ньому злий дух був, і, перемігши обох, подужав їх так, що втекли вони з дому нагі та поранені.</p>
  <p class="verse" id="Acts.19.17"><sup><a href="#Acts.19.17" class="verse-number">17</a></sup> І це стало відоме юдеям та гелленам, усім, що в Ефесі замешкують, і острах напав на всіх їх, і славилося Ім'я Господа Ісуса.</p>
  <p class="verse" id="Acts.19.18"><sup><a href="#Acts.19.18" class="verse-number">18</a></sup> І багато-хто з тих, що ввірували, приходили, визнаваючи та відкриваючи вчинки свої.</p>
  <p class="verse" id="Acts.19.19"><sup><a href="#Acts.19.19" class="verse-number">19</a></sup> І багато-хто з тих, що займалися чарами, позносили книги свої та й перед усіма попалили. І злічили ціну їх, і вийшло на срібло п'ятдесят тисяч драхм.</p>
  <p class="verse" id="Acts.19.20"><sup><a href="#Acts.19.20" class="verse-number">20</a></sup> Так могуче росло та зміцнялося Божеє Слово!</p>
  <p class="verse" id="Acts.19.21"><sup><a href="#Acts.19.21" class="verse-number">21</a></sup> А як сповнилось це, Павло в Дусі задумав перейти Македонію та Ахаю, та й удатись у Єрусалим, говорячи: Як побуду я там, то треба мені й Рим побачити.</p>
  <p class="verse" id="Acts.19.22"><sup><a href="#Acts.19.22" class="verse-number">22</a></sup> Тож він послав у Македонію двох із тих, що служили йому, Тимофія й Ераста, а сам позостався якийсь час ув Азії.</p>
  <p class="verse" id="Acts.19.23"><sup><a href="#Acts.19.23" class="verse-number">23</a></sup> І розрух чималий був стався там часу того за Господню дорогу.</p>
  <p class="verse" id="Acts.19.24"><sup><a href="#Acts.19.24" class="verse-number">24</a></sup> Бо один золотар, Дмитро на ім'я, що робив срібляні Артемідині храмки, та ремісникам заробіток чималий давав,</p>
  <p class="verse" id="Acts.19.25"><sup><a href="#Acts.19.25" class="verse-number">25</a></sup> згромадив він їх і ще інших подібних робітників, та й промовив: Ви знаєте, мужі, що з цього ремесла заробіток ми маємо.</p>
  <p class="verse" id="Acts.19.26"><sup><a href="#Acts.19.26" class="verse-number">26</a></sup> І ви бачите й чуєте, що не тільки в Ефесі, але мало не в усій Азії цей Павло збаламутив і відвернув багатенно народу, говорячи, ніби то не боги, що руками пороблені.</p>
  <p class="verse" id="Acts.19.27"><sup><a href="#Acts.19.27" class="verse-number">27</a></sup> І не тільки оце нам загрожує, що прийде зайняття в упадок, а й храм богині великої Артеміди в ніщо зарахується, і буде зруйнована й велич тієї, що шанує її ціла Азія та цілий світ.</p>
  <p class="verse" id="Acts.19.28"><sup><a href="#Acts.19.28" class="verse-number">28</a></sup> Почувши ж оце, вони переповнились гнівом, та й стали кричати, говорячи: Артеміда ефеська велика!</p>
  <p class="verse" id="Acts.19.29"><sup><a href="#Acts.19.29" class="verse-number">29</a></sup> І місто наповнилось заколотом. І кинулися однодушно до видовища, схопивши Павлових супутників Гая та Аристарха, македонян.</p>
  <p class="verse" id="Acts.19.30"><sup><a href="#Acts.19.30" class="verse-number">30</a></sup> Як Павло ж хотів у народ увійти, то учні його не пустили.</p>
  <p class="verse" id="Acts.19.31"><sup><a href="#Acts.19.31" class="verse-number">31</a></sup> Також дехто з азійських начальників, що були йому приятелі, послали до нього й просили, щоб він не вдававсь на видовище.</p>
  <p class="verse" id="Acts.19.32"><sup><a href="#Acts.19.32" class="verse-number">32</a></sup> І кожен що інше кричав, бо збори бурхливі були, і багатенно з них навіть не знали, чого ради зібралися.</p>
  <p class="verse" id="Acts.19.33"><sup><a href="#Acts.19.33" class="verse-number">33</a></sup> А з народу взяли Олександра, бо юдеї його висували. І Олександер дав знака рукою, і хотів виправдатися перед народом.</p>
  <p class="verse" id="Acts.19.34"><sup><a href="#Acts.19.34" class="verse-number">34</a></sup> А коли розпізнали, що юдеянин він, то злилися всі в один голос, і годин зо дві гукали: Артеміда ефеська велика!</p>
  <p class="verse" id="Acts.19.35"><sup><a href="#Acts.19.35" class="verse-number">35</a></sup> А як писар міський заспокоїв народ, то промовив: Мужі ефеські, яка ж то людина не знає, що місто Ефес то храмовий доглядач Артеміди великої й її образу, упалого з неба?</p>
  <p class="verse" id="Acts.19.36"><sup><a href="#Acts.19.36" class="verse-number">36</a></sup> Коли ж цьому перечити не можна, то потрібно вам бути спокійними, і не робити необачно нічого.</p>
  <p class="verse" id="Acts.19.37"><sup><a href="#Acts.19.37" class="verse-number">37</a></sup> А ви ж привели цих людей, що ані святокрадці, ані вашої богині не зневажили.</p>
  <p class="verse" id="Acts.19.38"><sup><a href="#Acts.19.38" class="verse-number">38</a></sup> Отож, як Дмитро та його ремісники мають справу на кого, то суди є на ринку й проконсули, один одного хай позивають.</p>
  <p class="verse" id="Acts.19.39"><sup><a href="#Acts.19.39" class="verse-number">39</a></sup> А коли чогось іншого допоминаєтеся, то те вирішиться на законнім зібранні.</p>
  <p class="verse" id="Acts.19.40"><sup><a href="#Acts.19.40" class="verse-number">40</a></sup> Бо ось є небезпека, що нас за сьогоднішній розрух оскаржити можуть, і немає жадної причини, якою могли б виправдати це зборище.</p>
  <p class="verse" id="Acts.19.41"><sup><a href="#Acts.19.41" class="verse-number">41</a></sup> (19-40) І, промовивши це, розпустив він громаду.</p>
  <h2>Chapter 20</h2>
  <p class="verse" id="Acts.20.1"><sup><a href="#Acts.20.1" class="verse-number">1</a></sup> А як заколот стих, то Павло скликав учнів, і, потішивши та попрощавшись із ними, вибрався йти в Македонію.</p>
  <p class="verse" id="Acts.20.2"><sup><a href="#Acts.20.2" class="verse-number">2</a></sup> Перейшовши ж ті сторони та підбадьоривши їх довгим словом, прибув до Геллади,</p>
  <p class="verse" id="Acts.20.3"><sup><a href="#Acts.20.3" class="verse-number">3</a></sup> і прожив там три місяці. А як він захотів був відплинути в Сирію, то змову на нього вчинили юдеї, тому він узяв думку вертатись через Македонію.</p>
  <p class="verse" id="Acts.20.4"><sup><a href="#Acts.20.4" class="verse-number">4</a></sup> Разом із ним пішов Сопатер Піррів із Верії, Аристарх та Секунд із Солуня, і Гай дерв'янин, і Тимофій, а з азійців Тихик та Трохим.</p>
  <p class="verse" id="Acts.20.5"><sup><a href="#Acts.20.5" class="verse-number">5</a></sup> Вони відбули наперед, і нас дожидали в Троаді.</p>
  <p class="verse" id="Acts.20.6"><sup><a href="#Acts.20.6" class="verse-number">6</a></sup> А ми відпливли із Филипів по святах Опрісноків, і прибули днів за п'ять у Троаду до них, де сім день прожили.</p>
  <p class="verse" id="Acts.20.7"><sup><a href="#Acts.20.7" class="verse-number">7</a></sup> А дня першого в тижні, як учні зібралися на ламання хліба, Павло мав промову до них, бо вранці збирався відбути, і затягнув своє слово до півночі.</p>
  <p class="verse" id="Acts.20.8"><sup><a href="#Acts.20.8" class="verse-number">8</a></sup> А в горниці, де зібралися ми, було багато світел.</p>
  <p class="verse" id="Acts.20.9"><sup><a href="#Acts.20.9" class="verse-number">9</a></sup> Юнак же один, Євтих на ім'я, сидів на вікні. Його обгорнув міцний сон, бо задовго Павло промовляв, і він сонний хитнувся, і додолу упав із третього поверху, і підняли його мертвого...</p>
  <p class="verse" id="Acts.20.10"><sup><a href="#Acts.20.10" class="verse-number">10</a></sup> Зійшов же Павло та до нього припав, і, обнявши його, проказав: Заспокойтесь, бо душа його в ньому!</p>
  <p class="verse" id="Acts.20.11"><sup><a href="#Acts.20.11" class="verse-number">11</a></sup> А вернувшись, він хліб переломив і спожив, і бесіду довго точив, аж до досвітку, потім відбув.</p>
  <p class="verse" id="Acts.20.12"><sup><a href="#Acts.20.12" class="verse-number">12</a></sup> А хлопця живим привели, і зраділи немало.</p>
  <p class="verse" id="Acts.20.13"><sup><a href="#Acts.20.13" class="verse-number">13</a></sup> А ми наперед пішли до корабля, та в Асс попливли, щоб звідти забрати Павла, бо він так ізвелів, сам бажаючи пішки піти.</p>
  <p class="verse" id="Acts.20.14"><sup><a href="#Acts.20.14" class="verse-number">14</a></sup> А коли він із нами зійшовся в Ассі, ми взяли його та прибули в Мітілену.</p>
  <p class="verse" id="Acts.20.15"><sup><a href="#Acts.20.15" class="verse-number">15</a></sup> І, відплинувши звідти, ми назавтра пристали навпроти Хіосу, а другого дня припливли до Самосу, наступного ж ми прибули до Мілету.</p>
  <p class="verse" id="Acts.20.16"><sup><a href="#Acts.20.16" class="verse-number">16</a></sup> Бо Павло захотів поминути Ефес, щоб йому не баритися в Азії, бо він квапився, коли буде можливе, бути в Єрусалимі на день П'ятдесятниці.</p>
  <p class="verse" id="Acts.20.17"><sup><a href="#Acts.20.17" class="verse-number">17</a></sup> А з Мілету послав до Ефесу, і прикликав пресвітерів Церкви.</p>
  <p class="verse" id="Acts.20.18"><sup><a href="#Acts.20.18" class="verse-number">18</a></sup> І, як до нього вони прибули, він промовив до них: Ви знаєте, як із першого дня, відколи прибув в Азію, я з вами ввесь час перебував,</p>
  <p class="verse" id="Acts.20.19"><sup><a href="#Acts.20.19" class="verse-number">19</a></sup> і служив Господеві з усією покорою, і з рясними слізьми та напастями, що спіткали мене від юдейської змови,</p>
  <p class="verse" id="Acts.20.20"><sup><a href="#Acts.20.20" class="verse-number">20</a></sup> як нічого корисного я не минув, щоб його вам звістити й навчити вас прилюдно і в домах.</p>
  <p class="verse" id="Acts.20.21"><sup><a href="#Acts.20.21" class="verse-number">21</a></sup> І я свідчив юдеям та гелленам, щоб вони перед Богом покаялись, та ввірували в Господа нашого Ісуса Христа.</p>
  <p class="verse" id="Acts.20.22"><sup><a href="#Acts.20.22" class="verse-number">22</a></sup> І ось тепер, побуджений Духом, подаюсь я в Єрусалим, не відаючи, що там трапитись має мені,</p>
  <p class="verse" id="Acts.20.23"><sup><a href="#Acts.20.23" class="verse-number">23</a></sup> тільки Дух Святий в кожному місті засвідчує, кажучи, що кайдани та муки чекають мене...</p>
  <p class="verse" id="Acts.20.24"><sup><a href="#Acts.20.24" class="verse-number">24</a></sup> Але я ні про що не турбуюсь, і свого життя не вважаю для себе цінним, аби но скінчити дорогу свою та служіння, яке я одержав від Господа Ісуса, щоб засвідчити Євангелію благодаті Божої.</p>
  <p class="verse" id="Acts.20.25"><sup><a href="#Acts.20.25" class="verse-number">25</a></sup> І ось я знаю тепер, що обличчя мого більш не будете бачити всі ви, між якими ходив я, проповідуючи Царство Боже...</p>
  <p class="verse" id="Acts.20.26"><sup><a href="#Acts.20.26" class="verse-number">26</a></sup> Тому дня сьогоднішнього вам свідкую, що я чистий від крови всіх,</p>
  <p class="verse" id="Acts.20.27"><sup><a href="#Acts.20.27" class="verse-number">27</a></sup> бо я не вхилявсь об'являти вам усю волю Божу!</p>
  <p class="verse" id="Acts.20.28"><sup><a href="#Acts.20.28" class="verse-number">28</a></sup> Пильнуйте себе та всієї отари, в якій Святий Дух вас поставив єпископами, щоб пасти Церкву Божу, яку власною кров'ю набув Він.</p>
  <p class="verse" id="Acts.20.29"><sup><a href="#Acts.20.29" class="verse-number">29</a></sup> Бо я знаю, що як я відійду, то ввійдуть між вас вовки люті, що отари щадити не будуть...</p>
  <p class="verse" id="Acts.20.30"><sup><a href="#Acts.20.30" class="verse-number">30</a></sup> Із вас самих навіть мужі постануть, що будуть казати перекручене, аби тільки учнів тягнути за собою...</p>
  <p class="verse" id="Acts.20.31"><sup><a href="#Acts.20.31" class="verse-number">31</a></sup> Тому то пильнуйте, пам'ятаючи, що я кожного з вас день і ніч безперестань навчав зо слізьми ось три роки.</p>
  <p class="verse" id="Acts.20.32"><sup><a href="#Acts.20.32" class="verse-number">32</a></sup> А тепер доручаю вас Богові та слову благодаті Його, Який має силу будувати та дати спадщину, серед усіх освячених.</p>
  <p class="verse" id="Acts.20.33"><sup><a href="#Acts.20.33" class="verse-number">33</a></sup> Ні срібла, ані золота, ні одежі чиєїсь я не побажав...</p>
  <p class="verse" id="Acts.20.34"><sup><a href="#Acts.20.34" class="verse-number">34</a></sup> Самі знаєте, що ці руки мої послужили потребам моїм та отих, хто був зо мною.</p>
  <p class="verse" id="Acts.20.35"><sup><a href="#Acts.20.35" class="verse-number">35</a></sup> Я вам усе показав, що, працюючи так, треба поміч давати слабим, та пам'ятати слова Господа Ісуса, бо Він Сам проказав: Блаженніше давати, ніж брати!</p>
  <p class="verse" id="Acts.20.36"><sup><a href="#Acts.20.36" class="verse-number">36</a></sup> Проказавши ж оце, він навколішки впав, та й із ними всіма помолився.</p>
  <p class="verse" id="Acts.20.37"><sup><a href="#Acts.20.37" class="verse-number">37</a></sup> І знявсь між усіма плач великий, і вони припадали на Павлову шию, і його цілували...</p>
  <p class="verse" id="Acts.20.38"><sup><a href="#Acts.20.38" class="verse-number">38</a></sup> А найтяжче вони сумували з-за слова, яке він прорік, що не бачитимуть більш обличчя його. І вони провели його до корабля.</p>
  <h2>Chapter 21</h2>
  <p class="verse" id="Acts.21.1"><sup><a href="#Acts.21.1" class="verse-number">1</a></sup> А як ми розлучилися з ними й відплинули, то дорогою простою в Кос прибули, а другого дня до Родосу, а звідти в Патару.</p>
  <p class="verse" id="Acts.21.2"><sup><a href="#Acts.21.2" class="verse-number">2</a></sup> І знайшли корабля, що плив у Фінікію, увійшли та й поплинули.</p>
  <p class="verse" id="Acts.21.3"><sup><a href="#Acts.21.3" class="verse-number">3</a></sup> А коли показався нам Кіпр, ми лишили ліворуч його та й поплинули в Сирію. І пристали ми в Тирі, бо там корабель вантажа мав скласти.</p>
  <p class="verse" id="Acts.21.4"><sup><a href="#Acts.21.4" class="verse-number">4</a></sup> І, учнів знайшовши, перебули тут сім день. Вони через Духа казали Павлові, щоб до Єрусалиму не йшов.</p>
  <p class="verse" id="Acts.21.5"><sup><a href="#Acts.21.5" class="verse-number">5</a></sup> І, як дні побуту скінчилися, то ми вийшли й пішли, а всі нас проводили з дружинами й дітьми аж за місто. І, ставши навколішки, помолились на березі.</p>
  <p class="verse" id="Acts.21.6"><sup><a href="#Acts.21.6" class="verse-number">6</a></sup> І, попрощавшись один із одним, ми ввійшли в корабель, а вони повернулись додому.</p>
  <p class="verse" id="Acts.21.7"><sup><a href="#Acts.21.7" class="verse-number">7</a></sup> А ми, закінчивши від Тиру плавбу, пристали до Птолемаїди, і, братів привітавши, один день перебули в них.</p>
  <p class="verse" id="Acts.21.8"><sup><a href="#Acts.21.8" class="verse-number">8</a></sup> А назавтра в дорогу ми вибрались, і прийшли в Кесарію. І ввійшли до господи благовісника Пилипа, одного з семи, і позосталися в нього.</p>
  <p class="verse" id="Acts.21.9"><sup><a href="#Acts.21.9" class="verse-number">9</a></sup> Він мав чотири панні дочки, що пророкували.</p>
  <p class="verse" id="Acts.21.10"><sup><a href="#Acts.21.10" class="verse-number">10</a></sup> І коли ми багато днів у них зоставались, то прибув із Юдеї якийсь пророк, Агав на ім'я.</p>
  <p class="verse" id="Acts.21.11"><sup><a href="#Acts.21.11" class="verse-number">11</a></sup> І прийшов він до нас, і взяв пояса Павлового, та й зв'язав свої руки та ноги й сказав: Дух Святий так звіщає: Отак зв'яжуть в Єрусалимі юдеї того мужа, що цей пояс його, і видадуть в руки поган...</p>
  <p class="verse" id="Acts.21.12"><sup><a href="#Acts.21.12" class="verse-number">12</a></sup> Як почули ж оце, то благали ми та тамтешні Павла, щоб до Єрусалиму не йшов.</p>
  <p class="verse" id="Acts.21.13"><sup><a href="#Acts.21.13" class="verse-number">13</a></sup> А Павло відповів: Що робите ви, плачучи та серце мені розриваючи? Бо за Ім'я Господа Ісуса я готовий не тільки зв'язаним бути, а й померти в Єрусалимі!</p>
  <p class="verse" id="Acts.21.14"><sup><a href="#Acts.21.14" class="verse-number">14</a></sup> І не могли ми його вмовити, і замовкли, сказавши: Нехай діється Божая воля!</p>
  <p class="verse" id="Acts.21.15"><sup><a href="#Acts.21.15" class="verse-number">15</a></sup> А після оцих днів приготувались ми, та до Єрусалиму вирушили.</p>
  <p class="verse" id="Acts.21.16"><sup><a href="#Acts.21.16" class="verse-number">16</a></sup> А з нами пішли й деякі учні із Кесарії, ведучи якогось кіпрянина Мнасона, давнього учня, що ми в нього спинитися мали.</p>
  <p class="verse" id="Acts.21.17"><sup><a href="#Acts.21.17" class="verse-number">17</a></sup> А коли ми прийшли в Єрусалим, то брати прийняли нас гостинно.</p>
  <p class="verse" id="Acts.21.18"><sup><a href="#Acts.21.18" class="verse-number">18</a></sup> А другого дня Павло з нами подався до Якова. І всі старші посходились.</p>
  <p class="verse" id="Acts.21.19"><sup><a href="#Acts.21.19" class="verse-number">19</a></sup> Поздоровивши ж їх, розповів він докладно, що Бог через служіння його вчинив між поганами.</p>
  <p class="verse" id="Acts.21.20"><sup><a href="#Acts.21.20" class="verse-number">20</a></sup> Як вони ж це почули, то славили Бога, а до нього промовили: Бачиш, брате, скільки тисяч серед юдеїв увірувало, і всі вони ревні оборонці Закону!</p>
  <p class="verse" id="Acts.21.21"><sup><a href="#Acts.21.21" class="verse-number">21</a></sup> Вони ж чули про тебе, ніби ти всіх юдеїв, що живуть між поганами, навчаєш відступлення від Мойсея, говорячи, щоб дітей не обрізували й не тримались звичаїв.</p>
  <p class="verse" id="Acts.21.22"><sup><a href="#Acts.21.22" class="verse-number">22</a></sup> Що ж почати? Люд збереться напевно, бо почують, що прибув ти.</p>
  <p class="verse" id="Acts.21.23"><sup><a href="#Acts.21.23" class="verse-number">23</a></sup> Отже, зроби це, що порадимо тобі. Ми маємо чотирьох мужів, що обітницю склали на себе.</p>
  <p class="verse" id="Acts.21.24"><sup><a href="#Acts.21.24" class="verse-number">24</a></sup> Візьми їх, та й із ними очисться, і видатки за них заплати, щоб постригли їм голови. І пізнають усі, що неправда про тебе їм сказане, та й що сам ти Закона пильнуєш.</p>
  <p class="verse" id="Acts.21.25"><sup><a href="#Acts.21.25" class="verse-number">25</a></sup> А про тих із поган, що ввірували, ми писали, розсудивши, щоб вони береглися від ідольських жертов та крови й задушенини, та від блуду.</p>
  <p class="verse" id="Acts.21.26"><sup><a href="#Acts.21.26" class="verse-number">26</a></sup> Тоді взяв Павло мужів отих, і назавтра очистився з ними, і ввійшов у храм, і звістив про виконання днів очищення, так, аж за кожного з них була жертва принесена.</p>
  <p class="verse" id="Acts.21.27"><sup><a href="#Acts.21.27" class="verse-number">27</a></sup> А коли ті сім день закінчитися мали, то азійські юдеї, як побачили в храмі його, підбурили ввесь народ, та руки на нього наклали,</p>
  <p class="verse" id="Acts.21.28"><sup><a href="#Acts.21.28" class="verse-number">28</a></sup> кричачи: Ізраїльські мужі, рятуйте! Це людина ота, що проти народу й Закону та місця цього всіх усюди навчає!... А до того у храм упровадив і гелленів, і занечистив це місце святе!</p>
  <p class="verse" id="Acts.21.29"><sup><a href="#Acts.21.29" class="verse-number">29</a></sup> Бо перед тим вони бачили в місті з ним разом Трохима ефесянина, і гадали про нього, що Павло то його ввів у храм.</p>
  <p class="verse" id="Acts.21.30"><sup><a href="#Acts.21.30" class="verse-number">30</a></sup> І порушилося ціле місто, і повстало збіговисько люду. І, схопивши Павла, потягли його поза храм, а двері негайно зачинено...</p>
  <p class="verse" id="Acts.21.31"><sup><a href="#Acts.21.31" class="verse-number">31</a></sup> Як хотіли ж забити його, то вістка досталась до полкового тисяцього, що ввесь Єрусалим збунтувався!</p>
  <p class="verse" id="Acts.21.32"><sup><a href="#Acts.21.32" class="verse-number">32</a></sup> І він зараз узяв вояків та сотників, і подався до них. А вони, як угледіли тисяцького й вояків, то бити Павла перестали.</p>
  <p class="verse" id="Acts.21.33"><sup><a href="#Acts.21.33" class="verse-number">33</a></sup> Приступив тоді тисяцький, та й ухопив його, і двома ланцюгами зв'язати звелів, і допитувати став: хто такий він і що він зробив?</p>
  <p class="verse" id="Acts.21.34"><sup><a href="#Acts.21.34" class="verse-number">34</a></sup> Але кожен що інше викрикував у натовпі. І, не мігши довідатись певного через заколот, він звелів відпровадити його до фортеці.</p>
  <p class="verse" id="Acts.21.35"><sup><a href="#Acts.21.35" class="verse-number">35</a></sup> А коли він до сходів прийшов, то трапилося, що мусіли нести його вояки із-за натовпу людського,</p>
  <p class="verse" id="Acts.21.36"><sup><a href="#Acts.21.36" class="verse-number">36</a></sup> бо безліч народу йшла слідкома та кричала: Геть із ним!</p>
  <p class="verse" id="Acts.21.37"><sup><a href="#Acts.21.37" class="verse-number">37</a></sup> А коли Павло входив до фортеці, то тисяцького поспитався: Чи можна мені щось сказати тобі? А той відказав: То ти вмієш по-грецькому?</p>
  <p class="verse" id="Acts.21.38"><sup><a href="#Acts.21.38" class="verse-number">38</a></sup> Чи не той ти єгиптянин, що перед цими днями призвів був до бунту, і випровадив до пустині чотири тисячі потаємних убійників?</p>
  <p class="verse" id="Acts.21.39"><sup><a href="#Acts.21.39" class="verse-number">39</a></sup> А Павло відказав: Я юдеянин із Тарсу, громадянин відомого міста в Кілікії. Благаю тебе, дозволь мені до народу промовити!</p>
  <p class="verse" id="Acts.21.40"><sup><a href="#Acts.21.40" class="verse-number">40</a></sup> А коли той дозволив, то Павло став на сходах, і дав знака рукою народові. А як тиша велика настала, промовив єврейською мовою, кажучи:</p>
  <h2>Chapter 22</h2>
  <p class="verse" id="Acts.22.1"><sup><a href="#Acts.22.1" class="verse-number">1</a></sup> Мужі-браття й батьки! Послухайте ось тепер виправдання мого перед вами!</p>
  <p class="verse" id="Acts.22.2"><sup><a href="#Acts.22.2" class="verse-number">2</a></sup> Як зачули ж вони, що до них він говорить єврейською мовою, то тиша ще більша настала. А він промовляв:</p>
  <p class="verse" id="Acts.22.3"><sup><a href="#Acts.22.3" class="verse-number">3</a></sup> Я юдеянин, що родився в кілікійському Тарсі, а вихований у цім місті, у ніг Гамаліїла докладно навчений Закону отців; горливець я Божий, як і всі ви сьогодні.</p>
  <p class="verse" id="Acts.22.4"><sup><a href="#Acts.22.4" class="verse-number">4</a></sup> Переслідував я аж до смерти цю путь, і в'язав, і до в'язниці вкидав чоловіків і жінок,</p>
  <p class="verse" id="Acts.22.5"><sup><a href="#Acts.22.5" class="verse-number">5</a></sup> як засвідчить про мене первосвященик та вся старшина. Я від них був узяв навіть листи на братів, і пішов до Дамаску, щоб тамтешніх зв'язати й привести до Єрусалиму на кару.</p>
  <p class="verse" id="Acts.22.6"><sup><a href="#Acts.22.6" class="verse-number">6</a></sup> І сталося, як у дорозі я був, і наближавсь до Дамаску опівдня, то ось мене нагло осяяло світло велике з неба!</p>
  <p class="verse" id="Acts.22.7"><sup><a href="#Acts.22.7" class="verse-number">7</a></sup> І я повалився на землю, і голос почув, що мені говорив: Савле, Савле, чому ти Мене переслідуєш?</p>
  <p class="verse" id="Acts.22.8"><sup><a href="#Acts.22.8" class="verse-number">8</a></sup> А я запитав: Хто Ти, Господи? А Він мені відказав: Я Ісус Назарянин, що Його переслідуєш ти...</p>
  <p class="verse" id="Acts.22.9"><sup><a href="#Acts.22.9" class="verse-number">9</a></sup> А ті, що зо мною були, правда, бачили світло, але не почули вони того голосу, що мені говорив.</p>
  <p class="verse" id="Acts.22.10"><sup><a href="#Acts.22.10" class="verse-number">10</a></sup> А я запитав: Що я, Господи, маю робити? Господь же до мене промовив: Уставай та й іди до Дамаску, а там тобі скажуть про все, що тобі призначено робити.</p>
  <p class="verse" id="Acts.22.11"><sup><a href="#Acts.22.11" class="verse-number">11</a></sup> А від ясности світла того невидющим я став... І присутні зо мною за руку мене повели, і до Дамаску прибув я.</p>
  <p class="verse" id="Acts.22.12"><sup><a href="#Acts.22.12" class="verse-number">12</a></sup> А один муж Ананій, у Законі побожний, що добре свідоцтво про нього дають усі юдеї в Дамаску,</p>
  <p class="verse" id="Acts.22.13"><sup><a href="#Acts.22.13" class="verse-number">13</a></sup> до мене прибув, і, ставши, промовив мені: Савле брате, стань видющий! І я хвилі тієї побачив його...</p>
  <p class="verse" id="Acts.22.14"><sup><a href="#Acts.22.14" class="verse-number">14</a></sup> І озвавсь він до мене: Бог отців наших вибрав тебе, щоб ти волю Його зрозумів, і щоб бачив ти Праведника, і почув голос із уст Його.</p>
  <p class="verse" id="Acts.22.15"><sup><a href="#Acts.22.15" class="verse-number">15</a></sup> Бо будеш ти свідком Йому перед усіма людьми про оте, що ти бачив та чув!</p>
  <p class="verse" id="Acts.22.16"><sup><a href="#Acts.22.16" class="verse-number">16</a></sup> А тепер чого гаєшся? Уставай й охристися, і обмий гріхи свої, прикликавши Ймення Його!</p>
  <p class="verse" id="Acts.22.17"><sup><a href="#Acts.22.17" class="verse-number">17</a></sup> І сталось, як вернувся я в Єрусалим, і молився у храмі, то в захоплення впав я,</p>
  <p class="verse" id="Acts.22.18"><sup><a href="#Acts.22.18" class="verse-number">18</a></sup> і побачив Його, що до мене сказав: Поспіши, і піди хутчій з Єрусалиму, бо не приймуть свідоцтва твого про Мене...</p>
  <p class="verse" id="Acts.22.19"><sup><a href="#Acts.22.19" class="verse-number">19</a></sup> А я відказав: Самі вони, Господи, знають, що я до в'язниць садовив та бив по синагогах отих, хто вірував у Тебе.</p>
  <p class="verse" id="Acts.22.20"><sup><a href="#Acts.22.20" class="verse-number">20</a></sup> А коли лилась кров Твого свідка Степана, то сам я стояв та вбивство його похваляв, і одежу вбивців його сторожив...</p>
  <p class="verse" id="Acts.22.21"><sup><a href="#Acts.22.21" class="verse-number">21</a></sup> Але Він до мене промовив: Іди, бо пошлю Я далеко тебе, до поган!</p>
  <p class="verse" id="Acts.22.22"><sup><a href="#Acts.22.22" class="verse-number">22</a></sup> І аж до слова цього його слухали. Аж ось піднесли вони голос свій, гукаючи: Геть такого з землі, бо жити йому не годиться!...</p>
  <p class="verse" id="Acts.22.23"><sup><a href="#Acts.22.23" class="verse-number">23</a></sup> І як вони верещали, і одежу шпурляли, і кидали порох у повітря,</p>
  <p class="verse" id="Acts.22.24"><sup><a href="#Acts.22.24" class="verse-number">24</a></sup> то звелів тисяцький у фортецю його відвести, і звелів бичуванням його допитати, щоб довідатися, з якої причини на нього вони так кричали.</p>
  <p class="verse" id="Acts.22.25"><sup><a href="#Acts.22.25" class="verse-number">25</a></sup> І як його розтягли для ремінних бичів, то Павло сказав сотникові, що стояв: Хіба бичувати дозволено вам громадянина римського та ще й незасудженого?</p>
  <p class="verse" id="Acts.22.26"><sup><a href="#Acts.22.26" class="verse-number">26</a></sup> Якже сотник це почув, то подався до тисяцького, і завідомив, говорячи: Що хочеш робити? Бож римлянин цей чоловік!</p>
  <p class="verse" id="Acts.22.27"><sup><a href="#Acts.22.27" class="verse-number">27</a></sup> Підійшов тоді тисяцький, та й поспитався його: Скажи мені, чи ти римлянин? А він: Так! відказав.</p>
  <p class="verse" id="Acts.22.28"><sup><a href="#Acts.22.28" class="verse-number">28</a></sup> Відповів на те тисяцький: За великі гроші громадянство оце я набув... А Павло відказав: А я в нім і родився!</p>
  <p class="verse" id="Acts.22.29"><sup><a href="#Acts.22.29" class="verse-number">29</a></sup> І відступили негайно від нього оті, що хотіли допитувати його. І злякався тисяцький, довідавшись, що той римлянин, і що він ізв'язав був його.</p>
  <p class="verse" id="Acts.22.30"><sup><a href="#Acts.22.30" class="verse-number">30</a></sup> А другого дня, бажавши довідатись правди, у чому юдеї його оскаржають, він звільнив його та звелів, щоб зібралися первосвященики та ввесь синедріон. І він вивів Павла, і поставив його перед ними.</p>
  <h2>Chapter 23</h2>
  <p class="verse" id="Acts.23.1"><sup><a href="#Acts.23.1" class="verse-number">1</a></sup> І вп'явся очима Павло на той синедріон і промовив: Мужі-браття, я аж по сьогоднішній день жив для Бога всім добрим сумлінням!</p>
  <p class="verse" id="Acts.23.2"><sup><a href="#Acts.23.2" class="verse-number">2</a></sup> Але первосвященик Ананій звелів тим, що стояли при ньому, щоб били його по устах.</p>
  <p class="verse" id="Acts.23.3"><sup><a href="#Acts.23.3" class="verse-number">3</a></sup> Тоді промовив до нього Павло: Тебе битиме Бог, ти стіно побілена... Ти ж сидиш, щоб судити мене за Законом, наказуєш бити мене проти Закону?</p>
  <p class="verse" id="Acts.23.4"><sup><a href="#Acts.23.4" class="verse-number">4</a></sup> А присутні сказали: То ти Божому первосвященикові лихословиш?</p>
  <p class="verse" id="Acts.23.5"><sup><a href="#Acts.23.5" class="verse-number">5</a></sup> І промовив Павло: Не знав я, брати, що то первосвященик. Бо написано: На начальника люду твого не лихослов.</p>
  <p class="verse" id="Acts.23.6"><sup><a href="#Acts.23.6" class="verse-number">6</a></sup> І Павло, спостерігши, що частина одна саддукеї, а друга фарисеї, покликнув у синедріоні: Мужі-браття, я фарисей, і син фарисея. За надію на воскресення мертвих мене судять!</p>
  <p class="verse" id="Acts.23.7"><sup><a href="#Acts.23.7" class="verse-number">7</a></sup> Якже він це промовив, колотнеча постала поміж саддукеями та фарисеями, і розділилась юрба.</p>
  <p class="verse" id="Acts.23.8"><sup><a href="#Acts.23.8" class="verse-number">8</a></sup> Саддукеї бо твердять, що немає воскресення, ані Ангола, ані духа, фарисеї ж оце визнають.</p>
  <p class="verse" id="Acts.23.9"><sup><a href="#Acts.23.9" class="verse-number">9</a></sup> І галас великий зчинився. А деякі книжники, із фарисейської групи, уставши, почали сперечатися, кажучи: У чоловікові цьому ми жадного лиха не знаходимо! А коли промовляв Дух до нього, чи Ангол, не противмося Богові.</p>
  <p class="verse" id="Acts.23.10"><sup><a href="#Acts.23.10" class="verse-number">10</a></sup> А коли колотнеча велика зчинилась, то тисяцький, боячись, щоб Павла не роздерли, звелів воякам увійти та забрати його з-поміж них, і відвести в фортецю.</p>
  <p class="verse" id="Acts.23.11"><sup><a href="#Acts.23.11" class="verse-number">11</a></sup> А наступної ночі став Господь перед ним і промовив: Будь бадьорий! Бо як в Єрусалимі про Мене ти свідчив, так треба тобі свідкувати й у Римі!</p>
  <p class="verse" id="Acts.23.12"><sup><a href="#Acts.23.12" class="verse-number">12</a></sup> А коли настав день, то дехто з юдеїв зібрались, та клятву склали, говорячи, що ні їсти, ні пити не будуть, аж доки Павла не заб'ють!</p>
  <p class="verse" id="Acts.23.13"><sup><a href="#Acts.23.13" class="verse-number">13</a></sup> А тих, що закляття таке поклали, було більш сорока.</p>
  <p class="verse" id="Acts.23.14"><sup><a href="#Acts.23.14" class="verse-number">14</a></sup> І вони приступили до первосвящеників та старших і сказали: Ми клятву склали нічого не їсти, аж поки заб'ємо Павла!</p>
  <p class="verse" id="Acts.23.15"><sup><a href="#Acts.23.15" class="verse-number">15</a></sup> Отож разом із синедріоном передайте тисяцькому, щоб до вас він привів його, ніби хочете ви докладніш розізнати про нього. А ми, перше ніж він наблизиться, готові забити його...</p>
  <p class="verse" id="Acts.23.16"><sup><a href="#Acts.23.16" class="verse-number">16</a></sup> Як зачув же сестрінець Павлів про цю змову, то прибув, і ввійшов у фортецю, і Павла завідомив.</p>
  <p class="verse" id="Acts.23.17"><sup><a href="#Acts.23.17" class="verse-number">17</a></sup> Павло ж зараз покликав одного з сотників, та й сказав: Цього юнака запровадь до тисяцького, бо він має йому щось сказати.</p>
  <p class="verse" id="Acts.23.18"><sup><a href="#Acts.23.18" class="verse-number">18</a></sup> Той же взяв його, та й запровадив до тисяцького та сказав: Павло в'язень покликав мене, і просив запровадити до тебе цього юнака, що має тобі щось сказати.</p>
  <p class="verse" id="Acts.23.19"><sup><a href="#Acts.23.19" class="verse-number">19</a></sup> І взяв тисяцький того за руку, і набік відвів і спитав: Що ти маєш звістити мені?</p>
  <p class="verse" id="Acts.23.20"><sup><a href="#Acts.23.20" class="verse-number">20</a></sup> А той розповів: Змову склали юдеї, просити тебе, щоб ти взавтра до синедріону Павла припровадив, ніби хочуть вони докладніш розпізнати про нього.</p>
  <p class="verse" id="Acts.23.21"><sup><a href="#Acts.23.21" class="verse-number">21</a></sup> Отож, не послухайся їх, бо чигає на нього їх більш сорока чоловіка, що клятву склали ні їсти, ні пити, аж доки його не заб'ють... І тепер он готові вони, і чекають твого приречення.</p>
  <p class="verse" id="Acts.23.22"><sup><a href="#Acts.23.22" class="verse-number">22</a></sup> Тоді тисяцький відпустив юнака, наказавши йому не розповідати ані одному, що мені ти це виявив.</p>
  <p class="verse" id="Acts.23.23"><sup><a href="#Acts.23.23" class="verse-number">23</a></sup> І він закликав котрихсь двох із сотників, і наказа: Пришикуйте на третю годину вночі дві сотні вояків, щоб іти до Кесарії, і кіннотчиків сімдесят, та дві сотні стрільців.</p>
  <p class="verse" id="Acts.23.24"><sup><a href="#Acts.23.24" class="verse-number">24</a></sup> Приготуйте також в'ючаків і Павла посадіть, і здоровим його проведіть до намісника Фелікса.</p>
  <p class="verse" id="Acts.23.25"><sup><a href="#Acts.23.25" class="verse-number">25</a></sup> І листа написав він такого ось змісту:</p>
  <p class="verse" id="Acts.23.26"><sup><a href="#Acts.23.26" class="verse-number">26</a></sup> Клавдій Лісій намісникові вседостойному Феліксові поздоровлення!</p>
  <p class="verse" id="Acts.23.27"><sup><a href="#Acts.23.27" class="verse-number">27</a></sup> Цього мужа, що його юдеї схопили були та хотіли забити, урятувава я, із вояками прийшовши, довідавшися, що він римлянин.</p>
  <p class="verse" id="Acts.23.28"><sup><a href="#Acts.23.28" class="verse-number">28</a></sup> І хотів я довідатися про причину, що за неї його оскаржали, та й привів був його до їхнього синедріону.</p>
  <p class="verse" id="Acts.23.29"><sup><a href="#Acts.23.29" class="verse-number">29</a></sup> Я знайшов, що його винуватять у спірних речах їхнього Закону, і що провини не має він жадної, вартої смерти або ланцюгів.</p>
  <p class="verse" id="Acts.23.30"><sup><a href="#Acts.23.30" class="verse-number">30</a></sup> Як донесли ж мені про ту змову, що юдеї вчинили на мужа цього, я зараз до тебе його відіслав, наказавши також позивальникам, щоб перед тобою сказали, що мають на нього. Будь здоровий!</p>
  <p class="verse" id="Acts.23.31"><sup><a href="#Acts.23.31" class="verse-number">31</a></sup> Отож вояки, як наказано їм, забрали Павла, і вночі попровадили в Антипатриду.</p>
  <p class="verse" id="Acts.23.32"><sup><a href="#Acts.23.32" class="verse-number">32</a></sup> А другого дня, полишивши кіннотчиків, щоб ішли з ним, у фортецю вони повернулись.</p>
  <p class="verse" id="Acts.23.33"><sup><a href="#Acts.23.33" class="verse-number">33</a></sup> А ті прибули в Кесарію, і, листа передавши намісникові, поставили також Павла перед ним.</p>
  <p class="verse" id="Acts.23.34"><sup><a href="#Acts.23.34" class="verse-number">34</a></sup> Намісник листа прочитав і спитав, із якого він краю. А довідавшись, що з Кілікії, промовив:</p>
  <p class="verse" id="Acts.23.35"><sup><a href="#Acts.23.35" class="verse-number">35</a></sup> Я тебе переслухаю, як прийдуть і твої позивальники. І звелів стерегти його в Іродовому преторії.</p>
  <h2>Chapter 24</h2>
  <p class="verse" id="Acts.24.1"><sup><a href="#Acts.24.1" class="verse-number">1</a></sup> А по п'яти днях прибув первосвященик Ананій з якимись старшими, та з промовцем якимсь Тертилом, що перед намісником скаржилися на Павла.</p>
  <p class="verse" id="Acts.24.2"><sup><a href="#Acts.24.2" class="verse-number">2</a></sup> Коли ж він був покликаний, то Тертил оскаржати зачав, промовляючи: Через тебе великий мир маємо ми, і для народу цього добрі речі впроваджено через дбайливість твою,</p>
  <p class="verse" id="Acts.24.3"><sup><a href="#Acts.24.3" class="verse-number">3</a></sup> це ми завжди і скрізь визнаємо з подякою щирою, вседостойний наш Феліксе!</p>
  <p class="verse" id="Acts.24.4"><sup><a href="#Acts.24.4" class="verse-number">4</a></sup> Та щоб довго тебе не турбувати, то благаю тебе, щоб ти коротко вислухав нас зо своєї ласкавости.</p>
  <p class="verse" id="Acts.24.5"><sup><a href="#Acts.24.5" class="verse-number">5</a></sup> Ми переконались, що цей чоловік то зараза, і що він колотнечу викликує між усіма юдеями в цілому світі, і що він провідник Назорейської єресі.</p>
  <p class="verse" id="Acts.24.6"><sup><a href="#Acts.24.6" class="verse-number">6</a></sup> Він відважився навіть збезчестити храм, і його ми схопили були, і судити хотіли за нашим Законом.</p>
  <p class="verse" id="Acts.24.7"><sup><a href="#Acts.24.7" class="verse-number">7</a></sup> Але тисяцький Лісій прибув, і з великим насильством видер його з наших рук,</p>
  <p class="verse" id="Acts.24.8"><sup><a href="#Acts.24.8" class="verse-number">8</a></sup> а його винувальникам звелів йти до тебе. Ти сам зможеш від нього, розпитавши, дізнатись про все, у чому його ми винуємо.</p>
  <p class="verse" id="Acts.24.9"><sup><a href="#Acts.24.9" class="verse-number">9</a></sup> Юдеї також прилучились до того, говорячи, що то так.</p>
  <p class="verse" id="Acts.24.10"><sup><a href="#Acts.24.10" class="verse-number">10</a></sup> І як намісник дав знака йому говорити, то Павло відповів: Я знаю, що від літ багатьох ти суддя для народу цього, тому буду сміліш боронитись.</p>
  <p class="verse" id="Acts.24.11"><sup><a href="#Acts.24.11" class="verse-number">11</a></sup> Ти можеш довідатися, що нема більш дванадцяти день, як прийшов я до Єрусалиму вклонитися.</p>
  <p class="verse" id="Acts.24.12"><sup><a href="#Acts.24.12" class="verse-number">12</a></sup> І вони ані в храмі, ані в синагогах, ні в місті мене не здибали, щоб я з ким сперечався, або колотнечу в народі здіймав.</p>
  <p class="verse" id="Acts.24.13"><sup><a href="#Acts.24.13" class="verse-number">13</a></sup> І не можуть вони довести тобі того, у чому тепер оскаржають мене.</p>
  <p class="verse" id="Acts.24.14"><sup><a href="#Acts.24.14" class="verse-number">14</a></sup> Але признаюсь тобі, що в дорозі оцій, яку звуть вони єрессю, я Богові отців служу так, що вірую всьому, що в Законі й у Пророків написане.</p>
  <p class="verse" id="Acts.24.15"><sup><a href="#Acts.24.15" class="verse-number">15</a></sup> І маю надію я в Бозі, чого й самі вони сподіваються, що настане воскресення праведних і неправедних.</p>
  <p class="verse" id="Acts.24.16"><sup><a href="#Acts.24.16" class="verse-number">16</a></sup> І я пильно дбаю про те, щоб завсіди мати сумління невинне, щодо Бога й людей.</p>
  <p class="verse" id="Acts.24.17"><sup><a href="#Acts.24.17" class="verse-number">17</a></sup> А по довгих роках я прибув, щоб подати моєму народові милостиню та приноси.</p>
  <p class="verse" id="Acts.24.18"><sup><a href="#Acts.24.18" class="verse-number">18</a></sup> Ось при цьому знайшли мене дехто з юдеїв азійських очищеного в храмі, а не з натовпом чи з колотнечею.</p>
  <p class="verse" id="Acts.24.19"><sup><a href="#Acts.24.19" class="verse-number">19</a></sup> Їм належало б ось перед тебе прибути й казати, коли мають вони що на мене.</p>
  <p class="verse" id="Acts.24.20"><sup><a href="#Acts.24.20" class="verse-number">20</a></sup> Або самі ці нехай скажуть, чи якусь неправду знайшли на мені, як я в синедріоні стояв,</p>
  <p class="verse" id="Acts.24.21"><sup><a href="#Acts.24.21" class="verse-number">21</a></sup> крім отого єдиного виразу, що я його крикнув, стоячи серед них: За воскресення мертвих приймаю від вас суд сьогодні!</p>
  <p class="verse" id="Acts.24.22"><sup><a href="#Acts.24.22" class="verse-number">22</a></sup> Але Фелікс, дуже добре дорогу цю знавши, відрочив їм справу, говорячи: Розсуджу вашу справу, коли тисяцький Лісій прибуде.</p>
  <p class="verse" id="Acts.24.23"><sup><a href="#Acts.24.23" class="verse-number">23</a></sup> І він сотникові наказав сторожити Павла, але мати полегшу, і не боронити нікому з близьких його, щоб служили йому.</p>
  <p class="verse" id="Acts.24.24"><sup><a href="#Acts.24.24" class="verse-number">24</a></sup> А по декількох днях прийшов Фелікс із дружиною своєю Друзіллою, що була юдеянка, і покликав Павла, та слухав від нього про віру в Ісуса Христа.</p>
  <p class="verse" id="Acts.24.25"><sup><a href="#Acts.24.25" class="verse-number">25</a></sup> І як розповідав він про праведність, і про здержливість, та про майбутній суд, то Фелікса страх обгорнув, і він відповів: Тепер іди собі, відповідного ж часу покличу тебе!</p>
  <p class="verse" id="Acts.24.26"><sup><a href="#Acts.24.26" class="verse-number">26</a></sup> Разом із тим і сподівався він, що дасть Павло грошей йому, тому й часто його прикликав і розмову з ним вів.</p>
  <p class="verse" id="Acts.24.27"><sup><a href="#Acts.24.27" class="verse-number">27</a></sup> Як минуло ж два роки, то Фелікс одержав наступника, Порція Феста. А Фелікс бажав догодити юдеям, і в в'язниці Павла залишив.</p>
  <h2>Chapter 25</h2>
  <p class="verse" id="Acts.25.1"><sup><a href="#Acts.25.1" class="verse-number">1</a></sup> А коли прибув Фест до свого намісництва, то він по трьох днях відійшов із Кесарії до Єрусалиму.</p>
  <p class="verse" id="Acts.25.2"><sup><a href="#Acts.25.2" class="verse-number">2</a></sup> І поскаржилися йому на Павла первосвященики та головніші з юдеїв, і благали його,</p>
  <p class="verse" id="Acts.25.3"><sup><a href="#Acts.25.3" class="verse-number">3</a></sup> і ніби милости просили для нього, щоб до Єрусалиму його припровадив, вони змову вчинили, щоб смерть заподіяти йому по дорозі.</p>
  <p class="verse" id="Acts.25.4"><sup><a href="#Acts.25.4" class="verse-number">4</a></sup> А Фест відповів, що Павла стережуть у Кесарії, і він сам незабаром туди подається.</p>
  <p class="verse" id="Acts.25.5"><sup><a href="#Acts.25.5" class="verse-number">5</a></sup> Отже, сказав він, хто спроможен із вас, нехай ті вирушають разом зо мною, і коли є неправда яка в чоловікові цьому, нехай оскаржають його.</p>
  <p class="verse" id="Acts.25.6"><sup><a href="#Acts.25.6" class="verse-number">6</a></sup> І, пробувши в них днів не більше як вісім чи десять, він повернувся до Кесарії. А другого дня він засів на суддевім сидінні, і звелів, щоб привести Павла.</p>
  <p class="verse" id="Acts.25.7"><sup><a href="#Acts.25.7" class="verse-number">7</a></sup> Як його ж привели, то стали навколо юдеї, що поприходили з Єрусалиму, і Павлу закидали багато тяжких винувачень, що їх не могли довести,</p>
  <p class="verse" id="Acts.25.8"><sup><a href="#Acts.25.8" class="verse-number">8</a></sup> бо Павло боронився: Я не провинився ні в чім ані проти Закону юдейського, ані проти храму, ані супроти кесаря.</p>
  <p class="verse" id="Acts.25.9"><sup><a href="#Acts.25.9" class="verse-number">9</a></sup> Тоді Фест, що бажав догодити юдеям, промовив Павлові на відповідь: Чи ти хочеш до Єрусалиму піти, і там суд прийняти від мене про це?</p>
  <p class="verse" id="Acts.25.10"><sup><a href="#Acts.25.10" class="verse-number">10</a></sup> Та Павло відказав: Я стою перед судом кесаревим, де належить мені суд прийняти. Юдеїв нічим я не скривдив, як і ти дуже добре те знаєш.</p>
  <p class="verse" id="Acts.25.11"><sup><a href="#Acts.25.11" class="verse-number">11</a></sup> Бо коли допустився я кривди, або гідне смерти вчинив що, то не відмовляюся вмерти. Як нема ж нічого того, у чім вони винуватять мене, то не може ніхто мене видати їм. Відкликаюсь до кесаря!</p>
  <p class="verse" id="Acts.25.12"><sup><a href="#Acts.25.12" class="verse-number">12</a></sup> Тоді Фест, побалакавши з радою, відповідь дав: Ти відкликавсь до кесаря, до кесаря підеш!</p>
  <p class="verse" id="Acts.25.13"><sup><a href="#Acts.25.13" class="verse-number">13</a></sup> Як минуло ж днів кілька, цар Агріппа й Верніка приїхали до Кесарії, щоб Феста вітати.</p>
  <p class="verse" id="Acts.25.14"><sup><a href="#Acts.25.14" class="verse-number">14</a></sup> А що там багато днів вони пробули, то Фест виклав справу Павлову цареві й промовив: Є один чоловік від Фелікса лишений в'язень,</p>
  <p class="verse" id="Acts.25.15"><sup><a href="#Acts.25.15" class="verse-number">15</a></sup> на якого, як в Єрусалимі я був, первосвященики й старші юдейські принесли скаргу, домагаючись його осуду.</p>
  <p class="verse" id="Acts.25.16"><sup><a href="#Acts.25.16" class="verse-number">16</a></sup> Я їм відповів, що римляни не мають звичаю людину якусь видавати на згубу, поки пізваний перед собою не матиме обвинувачів, і не буде йому дано можности для оборони від закидів.</p>
  <p class="verse" id="Acts.25.17"><sup><a href="#Acts.25.17" class="verse-number">17</a></sup> І як зійшлись вони тут, то я, зволікання не роблячи жадного, сів наступного дня на сидіння суддеве, і звелів привести цього мужа.</p>
  <p class="verse" id="Acts.25.18"><sup><a href="#Acts.25.18" class="verse-number">18</a></sup> І винувальники стали круг нього, проте не вказали вини ані жадної з тих, яких я сподівався.</p>
  <p class="verse" id="Acts.25.19"><sup><a href="#Acts.25.19" class="verse-number">19</a></sup> Та мали вони проти нього якісь суперечки про власне своє марновірство, і про якогось Ісуса померлого, про Якого Павло твердив, що живий Він.</p>
  <p class="verse" id="Acts.25.20"><sup><a href="#Acts.25.20" class="verse-number">20</a></sup> І я був непевний у цьому змаганні й спитав, чи не хоче піти він до Єрусалиму, і там суд прийняти про це?</p>
  <p class="verse" id="Acts.25.21"><sup><a href="#Acts.25.21" class="verse-number">21</a></sup> Через те ж, що Павло заявив, щоб залишений був він на кесарів розсуд, я звелів сторожити його, аж поки його не відправлю до кесаря.</p>
  <p class="verse" id="Acts.25.22"><sup><a href="#Acts.25.22" class="verse-number">22</a></sup> А Агріппа промовив до Феста: Хотів би і я цього мужа послухати! Узавтра сказав той почуєш його.</p>
  <p class="verse" id="Acts.25.23"><sup><a href="#Acts.25.23" class="verse-number">23</a></sup> А назавтра Агріппа й Верніка прийшли з превеликою пишнотою, і на залю судову ввійшли разом з тисяцькими та значнішими мужами міста. І як Фест наказав, то Павло був приведений.</p>
  <p class="verse" id="Acts.25.24"><sup><a href="#Acts.25.24" class="verse-number">24</a></sup> І сказав до них Фест: О царю Агріппо, та з нами присутні всі мужі! Ви бачите того, що за нього ввесь люд юдейський мені докучав в Єрусалимі та тут, кричачи, що йому не повинно більш жити.</p>
  <p class="verse" id="Acts.25.25"><sup><a href="#Acts.25.25" class="verse-number">25</a></sup> Я ж дізнавсь, що нічого, вартого смерти, він не вчинив; а що сам він відкликавсь до Августа, розсудив я послати його.</p>
  <p class="verse" id="Acts.25.26"><sup><a href="#Acts.25.26" class="verse-number">26</a></sup> Нічого не маю я певного, що міг би про нього писати до пана. Тому я припровадив його перед вас, а найбільш перед тебе, царю Агріппо, щоб після переслухання мав що писати.</p>
  <p class="verse" id="Acts.25.27"><sup><a href="#Acts.25.27" class="verse-number">27</a></sup> Бо здається мені нерозважливим ув'язненого посилати, і не означити обвинувачень на нього.</p>
  <h2>Chapter 26</h2>
  <p class="verse" id="Acts.26.1"><sup><a href="#Acts.26.1" class="verse-number">1</a></sup> А Агріппа сказав до Павла: Дозволяємо тобі говорити про себе самого. Павло тоді простягнув руку, і промовив у своїй обороні:</p>
  <p class="verse" id="Acts.26.2"><sup><a href="#Acts.26.2" class="verse-number">2</a></sup> О царю Агріппо! Уважаю себе за щасливого, що сьогодні я перед тобою боронитися маю з усього, у чім мене винуватять юдеї,</p>
  <p class="verse" id="Acts.26.3"><sup><a href="#Acts.26.3" class="verse-number">3</a></sup> особливо ж тому, що ти знаєш усі юдейські звичаї та суперечки. Тому я прошу мене вислухати терпляче.</p>
  <p class="verse" id="Acts.26.4"><sup><a href="#Acts.26.4" class="verse-number">4</a></sup> А життя моє змалку, що спочатку точилося в Єрусалимі серед народу мого, знають усі юдеї,</p>
  <p class="verse" id="Acts.26.5"><sup><a href="#Acts.26.5" class="verse-number">5</a></sup> які відають здавна мене, аби тільки схотіли засвідчити, що я жив фарисеєм за найдокладнішою сектою нашої віри.</p>
  <p class="verse" id="Acts.26.6"><sup><a href="#Acts.26.6" class="verse-number">6</a></sup> І тепер я стою отут суджений за надію обітниці, що Бог дав її нашим отцям,</p>
  <p class="verse" id="Acts.26.7"><sup><a href="#Acts.26.7" class="verse-number">7</a></sup> а її виконання чекають побачити наші дванадцять племен, служачи Богові безперестанно вдень та вночі. За цю надію, о царю, мене винуватять юдеї!</p>
  <p class="verse" id="Acts.26.8"><sup><a href="#Acts.26.8" class="verse-number">8</a></sup> Чому ви вважаєте за неймовірне, що Бог воскрешає померлих?</p>
  <p class="verse" id="Acts.26.9"><sup><a href="#Acts.26.9" class="verse-number">9</a></sup> Правда, думав був я, що мені належить чинити багато ворожого проти Ймення Ісуса Назарянина,</p>
  <p class="verse" id="Acts.26.10"><sup><a href="#Acts.26.10" class="verse-number">10</a></sup> що я в Єрусалимі й робив, і багато кого зо святих до в'язниць я замкнув, як отримав був владу від первосвящеників; а як їх убивали, я голос давав проти них.</p>
  <p class="verse" id="Acts.26.11"><sup><a href="#Acts.26.11" class="verse-number">11</a></sup> І часто по всіх синагогах караючи їх, до богозневаги примушував я, а лютуючи вельми на них, переслідував їх навіть по закордонних містах.</p>
  <p class="verse" id="Acts.26.12"><sup><a href="#Acts.26.12" class="verse-number">12</a></sup> Коли в цих справах я йшов до Дамаску зо владою та припорученням первосвящеників,</p>
  <p class="verse" id="Acts.26.13"><sup><a href="#Acts.26.13" class="verse-number">13</a></sup> то опівдні, о царю, на дорозі побачив я світло із неба, ясніше від світлости сонця, що осяяло мене та тих, хто разом зо мною йшов!...</p>
  <p class="verse" id="Acts.26.14"><sup><a href="#Acts.26.14" class="verse-number">14</a></sup> І як ми всі повалились на землю, я голос почув, що мені говорив єврейською мовою: Савле, Савле, чому ти Мене переслідуєш? Трудно тобі бити ногою колючку!</p>
  <p class="verse" id="Acts.26.15"><sup><a href="#Acts.26.15" class="verse-number">15</a></sup> А я запитав: Хто Ти, Господи? А Він відказав: Я Ісус, що Його переслідуєш ти.</p>
  <p class="verse" id="Acts.26.16"><sup><a href="#Acts.26.16" class="verse-number">16</a></sup> Але підведися, і стань на ноги свої. Бо на те Я з'явився тобі, щоб тебе вчинити слугою та свідком того, що ти бачив та що Я відкрию тобі.</p>
  <p class="verse" id="Acts.26.17"><sup><a href="#Acts.26.17" class="verse-number">17</a></sup> Визволяю тебе від твого народу та від поган, до яких Я тебе посилаю,</p>
  <p class="verse" id="Acts.26.18"><sup><a href="#Acts.26.18" class="verse-number">18</a></sup> відкрити їм очі, щоб вони навернулись від темряви в світло та від сатаниної влади до Бога, щоб вірою в Мене отримати їм дарування гріхів і долю з освяченими.</p>
  <p class="verse" id="Acts.26.19"><sup><a href="#Acts.26.19" class="verse-number">19</a></sup> Через це я, о царю Агріппо, не був супротивний видінню небесному,</p>
  <p class="verse" id="Acts.26.20"><sup><a href="#Acts.26.20" class="verse-number">20</a></sup> але мешканцям перше Дамаску, потім Єрусалиму й усякого краю юдейського та поганам я проповідував, щоб покаялися й навернулись до Бога, і чинили діла, гідні покаяння.</p>
  <p class="verse" id="Acts.26.21"><sup><a href="#Acts.26.21" class="verse-number">21</a></sup> Через це юдеї в святині схопили мене та й хотіли роздерти.</p>
  <p class="verse" id="Acts.26.22"><sup><a href="#Acts.26.22" class="verse-number">22</a></sup> Але, поміч від Бога одержавши, я стою аж до дня сьогоднішнього та свідкую малому й великому, нічого не розповідаючи, окрім того, що сказали Пророки й Мойсей, що статися має,</p>
  <p class="verse" id="Acts.26.23"><sup><a href="#Acts.26.23" class="verse-number">23</a></sup> що має Христос постраждати, що Він, як перший воскреснувши з мертвих, проповідувати буде світло народові й поганам!</p>
  <p class="verse" id="Acts.26.24"><sup><a href="#Acts.26.24" class="verse-number">24</a></sup> Коли ж він боронився отак, то Фест проказав гучним голосом: Дурієш ти, Павле! Велика наука доводить тебе до нерозуму!</p>
  <p class="verse" id="Acts.26.25"><sup><a href="#Acts.26.25" class="verse-number">25</a></sup> А Павло: Не дурію сказав, о Фесте достойний, але провіщаю слова правди та щирого розуму.</p>
  <p class="verse" id="Acts.26.26"><sup><a href="#Acts.26.26" class="verse-number">26</a></sup> Цар бо знає про це, до нього з відвагою я й промовляю. Бо не гадаю я, щоб із цього щобудь сховалось від нього, бо не в закутку діялось це.</p>
  <p class="verse" id="Acts.26.27"><sup><a href="#Acts.26.27" class="verse-number">27</a></sup> Чи віруєш, царю Агріппо, Пророкам? Я знаю, що віруєш.</p>
  <p class="verse" id="Acts.26.28"><sup><a href="#Acts.26.28" class="verse-number">28</a></sup> Агріппа ж Павлові: Ти малощо не намовляєш мене, щоб я став християнином...</p>
  <p class="verse" id="Acts.26.29"><sup><a href="#Acts.26.29" class="verse-number">29</a></sup> А Павло: Благав би я Бога, щоб чи мало, чи багато, не тільки но ти, але й усі, хто чує сьогодні мене, зробились такими, як і я, крім оцих ланцюгів...</p>
  <p class="verse" id="Acts.26.30"><sup><a href="#Acts.26.30" class="verse-number">30</a></sup> І встав цар та намісник, і Верніка та ті, хто з ними сидів.</p>
  <p class="verse" id="Acts.26.31"><sup><a href="#Acts.26.31" class="verse-number">31</a></sup> І набік вони відійшли, і розмовляли один до одного й казали: Нічого, вартого смерти або ланцюгів, чоловік цей не робить!</p>
  <p class="verse" id="Acts.26.32"><sup><a href="#Acts.26.32" class="verse-number">32</a></sup> Агріппа ж до Феста сказав: Міг би бути відпущений цей чоловік, якби не відкликавсь був до кесаря.</p>
  <h2>Chapter 27</h2>
  <p class="verse" id="Acts.27.1"><sup><a href="#Acts.27.1" class="verse-number">1</a></sup> А коли постановлено, щоб відплинули ми до Італії, то віддано Павла та ще деяких інших ув'язнених сотникові, Юлієві на ім'я, з полку Августа.</p>
  <p class="verse" id="Acts.27.2"><sup><a href="#Acts.27.2" class="verse-number">2</a></sup> І посідали ми на корабля адрамітського, що пливсти мав біля місць азійських, та й відчалили. Із нами був Арістарх македонець із Солуня.</p>
  <p class="verse" id="Acts.27.3"><sup><a href="#Acts.27.3" class="verse-number">3</a></sup> А другого дня ми пристали в Сидоні. До Павла ж Юлій ставивсь по-людському, і дозволив до друзів піти, та їхньої опіки зазнати.</p>
  <p class="verse" id="Acts.27.4"><sup><a href="#Acts.27.4" class="verse-number">4</a></sup> А вирушивши звідти, припливли ми до Кіпру, бо вітри супротивні були.</p>
  <p class="verse" id="Acts.27.5"><sup><a href="#Acts.27.5" class="verse-number">5</a></sup> Коли ж переплинули море, що біля Кілікії й Памфілії, то ми прибули до Лікійської Міри.</p>
  <p class="verse" id="Acts.27.6"><sup><a href="#Acts.27.6" class="verse-number">6</a></sup> І там сотник знайшов корабля олександрійського, що плинув в Італію, і всадив нас на нього.</p>
  <p class="verse" id="Acts.27.7"><sup><a href="#Acts.27.7" class="verse-number">7</a></sup> І днів багато помалу пливли ми, і насилу насупроти Кніду приплинули, а що вітер нас не допускав, попливли ми додолу на Кріт при Салмоні.</p>
  <p class="verse" id="Acts.27.8"><sup><a href="#Acts.27.8" class="verse-number">8</a></sup> І коли ми насилу минули його, то припливли до одного місця, що зветься Доброю Пристанню, недалеко якого знаходиться місто Ласея.</p>
  <p class="verse" id="Acts.27.9"><sup><a href="#Acts.27.9" class="verse-number">9</a></sup> А як часу минуло багато, і була вже плавба небезпечна, бо минув уже й піст, то зачав Павло радити,</p>
  <p class="verse" id="Acts.27.10"><sup><a href="#Acts.27.10" class="verse-number">10</a></sup> говорячи їм: О мужі! Я бачу, що буде плавба з перешкодами та з великим ущербком не лиш для вантажу й корабля, але й для наших душ.</p>
  <p class="verse" id="Acts.27.11"><sup><a href="#Acts.27.11" class="verse-number">11</a></sup> Та сотник довіряв більше стерничому та власникові корабля, ніж тому, що Павло говорив.</p>
  <p class="verse" id="Acts.27.12"><sup><a href="#Acts.27.12" class="verse-number">12</a></sup> А що пристань була на зимівлю невигідна, то більшість давала пораду відплинути звідти, щоб, як можна, дістатись до Фініка, і перезимувати в пристані крітській, неприступній західнім вітрам із півдня та з півночі.</p>
  <p class="verse" id="Acts.27.13"><sup><a href="#Acts.27.13" class="verse-number">13</a></sup> А як вітер південний повіяв, то подумали, що бажання вони досягли, тому витягли кітви й попливли покрай Кріту.</p>
  <p class="verse" id="Acts.27.14"><sup><a href="#Acts.27.14" class="verse-number">14</a></sup> Але незабаром ударив на них рвачкий вітер, що зветься евроклідон.</p>
  <p class="verse" id="Acts.27.15"><sup><a href="#Acts.27.15" class="verse-number">15</a></sup> А коли корабель був підхоплений, і не міг противитись вітрові, то йому віддались ми й понеслися.</p>
  <p class="verse" id="Acts.27.16"><sup><a href="#Acts.27.16" class="verse-number">16</a></sup> І наїхали ми на один острівець, що Клавдою зветься, і човна насилу затримати змогли.</p>
  <p class="verse" id="Acts.27.17"><sup><a href="#Acts.27.17" class="verse-number">17</a></sup> Коли ж його витягли, то засобів допомічних добирали й корабля підв'язали. А боявшись, щоб не впасти на Сірт, поспускали вітрила, і носилися так.</p>
  <p class="verse" id="Acts.27.18"><sup><a href="#Acts.27.18" class="verse-number">18</a></sup> А коли зачала буря міцно нас кидати, то другого дня стали ми розвантажуватись,</p>
  <p class="verse" id="Acts.27.19"><sup><a href="#Acts.27.19" class="verse-number">19</a></sup> а третього дня корабельне знаряддя ми повикидали власноруч.</p>
  <p class="verse" id="Acts.27.20"><sup><a href="#Acts.27.20" class="verse-number">20</a></sup> А коли довгі дні не з'являлось ні сонце, ні зорі, і буря чимала на нас напирала, то останню надію ми втратили, щоб нам урятуватись...</p>
  <p class="verse" id="Acts.27.21"><sup><a href="#Acts.27.21" class="verse-number">21</a></sup> А як довго не їли вони, то Павло став тоді серед них і промовив: О мужі, тож треба було мене слухатися та не відпливати від Кріту, і обминули б були ці терпіння та шкоди.</p>
  <p class="verse" id="Acts.27.22"><sup><a href="#Acts.27.22" class="verse-number">22</a></sup> А тепер вас благаю триматись на дусі, бо ні одна душа з вас не згине, окрім корабля.</p>
  <p class="verse" id="Acts.27.23"><sup><a href="#Acts.27.23" class="verse-number">23</a></sup> Бо ночі цієї з'явився мені Ангол Бога, Якому належу й Якому служу,</p>
  <p class="verse" id="Acts.27.24"><sup><a href="#Acts.27.24" class="verse-number">24</a></sup> та і прорік: Не бійся, Павле, бо треба тобі перед кесарем стати, і ось Бог дарував тобі всіх, хто з тобою пливе.</p>
  <p class="verse" id="Acts.27.25"><sup><a href="#Acts.27.25" class="verse-number">25</a></sup> Тому то тримайтесь на дусі, о мужі, бо я вірую Богові, що станеться так, як було мені сказано.</p>
  <p class="verse" id="Acts.27.26"><sup><a href="#Acts.27.26" class="verse-number">26</a></sup> І ми мусимо наткнутись на острів якійсь.</p>
  <p class="verse" id="Acts.27.27"><sup><a href="#Acts.27.27" class="verse-number">27</a></sup> А коли надійшла чотирнадцята ніч, і ми носились по Адріятицькому морю, то десь коло півночі стали домислюватись моряки, що наближуються до якоїсь землі.</p>
  <p class="verse" id="Acts.27.28"><sup><a href="#Acts.27.28" class="verse-number">28</a></sup> І, запустивши оливницю, двадцять сяжнів знайшли. А від'їхавши трохи, запустити оливницю знову, і знайшли сяжнів п'ятнадцять.</p>
  <p class="verse" id="Acts.27.29"><sup><a href="#Acts.27.29" class="verse-number">29</a></sup> І боявшись, щоб не натрапити нам на скелясті місця, ми закинули чотири кітві з корми, і благали, щоб настав день.</p>
  <p class="verse" id="Acts.27.30"><sup><a href="#Acts.27.30" class="verse-number">30</a></sup> А коли моряки намагались утекти з корабля, і човна спускали до моря, вдаючи, ніби кітви закинути з носа хочуть,</p>
  <p class="verse" id="Acts.27.31"><sup><a href="#Acts.27.31" class="verse-number">31</a></sup> то сказав Павло сотникові й воякам: Як вони в кораблі не зостануться, то спастись ви не зможете!</p>
  <p class="verse" id="Acts.27.32"><sup><a href="#Acts.27.32" class="verse-number">32</a></sup> Тоді вояки перерізали мотузи в човна, і дали йому впасти.</p>
  <p class="verse" id="Acts.27.33"><sup><a href="#Acts.27.33" class="verse-number">33</a></sup> А коли розвиднятися стало, то благав Павло всіх, щоб поживу прийняти, і казав: Чотирнадцятий день ось сьогодні без їжі ви перебуваєте, очікуючи та нічого не ївши.</p>
  <p class="verse" id="Acts.27.34"><sup><a href="#Acts.27.34" class="verse-number">34</a></sup> Тому то благаю вас їжу прийняти, бо це на рятунок вам буде, бо жадному з вас не спаде з голови й волосина!</p>
  <p class="verse" id="Acts.27.35"><sup><a href="#Acts.27.35" class="verse-number">35</a></sup> А промовивши це, узяв хліб та подякував Богові перед усіма, і, поламавши, став їсти.</p>
  <p class="verse" id="Acts.27.36"><sup><a href="#Acts.27.36" class="verse-number">36</a></sup> Тоді всі піднеслись на дусі, і, стали поживу приймати.</p>
  <p class="verse" id="Acts.27.37"><sup><a href="#Acts.27.37" class="verse-number">37</a></sup> А всіх душ нас було в кораблі двісті сімдесят шість.</p>
  <p class="verse" id="Acts.27.38"><sup><a href="#Acts.27.38" class="verse-number">38</a></sup> І як наїлись вони, то стали полегшувати корабля, викидаючи збіжжя до моря.</p>
  <p class="verse" id="Acts.27.39"><sup><a href="#Acts.27.39" class="verse-number">39</a></sup> А коли настав день, то вони не могли розпізнати землі, одначе затоку якусь там угледіли, що берега плаского мала, до якого й вирішили, як можна, приплисти з кораблем.</p>
  <p class="verse" id="Acts.27.40"><sup><a href="#Acts.27.40" class="verse-number">40</a></sup> Підняли тоді кітви, і повкидали до моря, і порозв'язували поворозки в стерна, і вітрило мале за вітром поставили, та й покерували до берега.</p>
  <p class="verse" id="Acts.27.41"><sup><a href="#Acts.27.41" class="verse-number">41</a></sup> Та ось ми натрапили на місце, що мало з обох сторін море, і корабель опинивсь на мілкому: ніс загруз й позоставсь нерухомий, а корма розбивалася силою хвиль...</p>
  <p class="verse" id="Acts.27.42"><sup><a href="#Acts.27.42" class="verse-number">42</a></sup> Вояки ж були змовилися повбивати в'язнів, щоб котрийсь не поплив і не втік.</p>
  <p class="verse" id="Acts.27.43"><sup><a href="#Acts.27.43" class="verse-number">43</a></sup> Але сотник хотів урятувати Павла, і заборонив їхній намір, і звелів усім тим, хто пливати вміє, щоб скакали та перші на берег виходили,</p>
  <p class="verse" id="Acts.27.44"><sup><a href="#Acts.27.44" class="verse-number">44</a></sup> а інші хто на дошках, а хто на чімбудь з корабля. І таким чином сталось, що всі врятувались на землю!</p>
  <h2>Chapter 28</h2>
  <p class="verse" id="Acts.28.1"><sup><a href="#Acts.28.1" class="verse-number">1</a></sup> А коли врятувалися ми, то довідалися, що острів той зветься Меліта.</p>
  <p class="verse" id="Acts.28.2"><sup><a href="#Acts.28.2" class="verse-number">2</a></sup> Тубільці ж нам виявили надзвичайну людяність, бо вони запалили огонь, ішов бо дощ і був холод, і прийняли нас усіх.</p>
  <p class="verse" id="Acts.28.3"><sup><a href="#Acts.28.3" class="verse-number">3</a></sup> Як Павло ж назбирав купу хмизу та й поклав на огонь, змія вискочила через жар, і почепилась на руку йому...</p>
  <p class="verse" id="Acts.28.4"><sup><a href="#Acts.28.4" class="verse-number">4</a></sup> Як тубільці ж угледіли, що змія почепилась на руку йому, зачали говорити один одному: Либонь цей чоловік душогуб, що йому, від моря врятованому, Помста жити не дозволила!</p>
  <p class="verse" id="Acts.28.5"><sup><a href="#Acts.28.5" class="verse-number">5</a></sup> Він струснув ту звірюку в огонь, і ніякої шкоди не зазнав!</p>
  <p class="verse" id="Acts.28.6"><sup><a href="#Acts.28.6" class="verse-number">6</a></sup> А вони сподівалися, що він спухне або впаде мертвий умить. Коли ж довго чекали того та побачили, що ніякого лиха не сталося з ним, думку змінили й казали, що він бог...</p>
  <p class="verse" id="Acts.28.7"><sup><a href="#Acts.28.7" class="verse-number">7</a></sup> Навкруги ж того місця знаходились, добра начальника острова, на ім'я Публія, він прийняв нас, і три дні ласкаво гостив.</p>
  <p class="verse" id="Acts.28.8"><sup><a href="#Acts.28.8" class="verse-number">8</a></sup> І сталось, що Публіїв батько лежав, слабий на пропасницю та на червінку. До нього Павло ввійшов і помолився, і, руки на нього поклавши, уздоровив його.</p>
  <p class="verse" id="Acts.28.9"><sup><a href="#Acts.28.9" class="verse-number">9</a></sup> Якже трапилось це, то й інші на острові, що мали хвороби, приходили та вздоровлялись.</p>
  <p class="verse" id="Acts.28.10"><sup><a href="#Acts.28.10" class="verse-number">10</a></sup> Вони нас вшанували й великими почестями, а як ми від'їжджали, понакладали, чого було треба.</p>
  <p class="verse" id="Acts.28.11"><sup><a href="#Acts.28.11" class="verse-number">11</a></sup> А по трьох місяцях ми відпливли на олександрійському кораблі, що мав знака братів Діоскурів, і що на острові він перезимував.</p>
  <p class="verse" id="Acts.28.12"><sup><a href="#Acts.28.12" class="verse-number">12</a></sup> І, як ми допливли в Сіракузи, пробули там три дні.</p>
  <p class="verse" id="Acts.28.13"><sup><a href="#Acts.28.13" class="verse-number">13</a></sup> А звідти, пливучи понад берегом, прибули ми до Реґії, а що вітер південний повіяв за день, то другого дня прибули в Путеолі,</p>
  <p class="verse" id="Acts.28.14"><sup><a href="#Acts.28.14" class="verse-number">14</a></sup> де знайшли ми братів, вони ж нас ублагали сім день позостатися в них. І ось так прибули ми до Риму.</p>
  <p class="verse" id="Acts.28.15"><sup><a href="#Acts.28.15" class="verse-number">15</a></sup> А звідти брати, прочувши про нас, назустріч нам вийшли аж до Аппіфору та до Тритаверни. Побачивши їх, Павло дякував Богові та посмілішав.</p>
  <p class="verse" id="Acts.28.16"><sup><a href="#Acts.28.16" class="verse-number">16</a></sup> А коли прибули ми до Риму, Павлові дозволено жити осібно, ураз із вояком, що його сторожив.</p>
  <p class="verse" id="Acts.28.17"><sup><a href="#Acts.28.17" class="verse-number">17</a></sup> І сталось, по трьох днях Павло скликав знатніших з юдеїв. Як зійшлися ж вони, він промовив до них: Мужі-браття! Не вчинив я нічого проти люду чи звичаїв отцівських, та проте мене видано з Єрусалиму ув'язненого в руки римлян.</p>
  <p class="verse" id="Acts.28.18"><sup><a href="#Acts.28.18" class="verse-number">18</a></sup> Вони мене вислухали та й хотіли пустити, бож провини смертельної ні однієї в мені не було.</p>
  <p class="verse" id="Acts.28.19"><sup><a href="#Acts.28.19" class="verse-number">19</a></sup> Та юдеї противилися, тому змушений був я відкликатися на суд кесарів, але не для того, щоб народ свій у чомусь оскаржити.</p>
  <p class="verse" id="Acts.28.20"><sup><a href="#Acts.28.20" class="verse-number">20</a></sup> Тож із цієї причини покликав я вас, щоб побачити й порозмовляти, бо то за надію Ізраїлеву я обкутий цими кайданами...</p>
  <p class="verse" id="Acts.28.21"><sup><a href="#Acts.28.21" class="verse-number">21</a></sup> А вони відказали йому: Не одержали ми ні листів із Юдеї про тебе, ані жоден із братів не прийшов, і не звістив, і не казав чого злого про тебе.</p>
  <p class="verse" id="Acts.28.22"><sup><a href="#Acts.28.22" class="verse-number">22</a></sup> Але прагнемо ми, щоб почути від тебе, яку думку ти маєш, бо відомо про секту цю нам, що їй скрізь спротивляються.</p>
  <p class="verse" id="Acts.28.23"><sup><a href="#Acts.28.23" class="verse-number">23</a></sup> А коли вони визначили йому день, то дуже багато прийшло їх до нього в господу. А він їм від ранку до вечора розповідав, та про Божеє Царство свідоцтва давав, і переконував їх про Ісуса Законом Мойсея й Пророками.</p>
  <p class="verse" id="Acts.28.24"><sup><a href="#Acts.28.24" class="verse-number">24</a></sup> І одні вірили в те, про що він говорив, а інші не вірили.</p>
  <p class="verse" id="Acts.28.25"><sup><a href="#Acts.28.25" class="verse-number">25</a></sup> Вони між собою незгідні були й повиходили, як промовив Павло одне слово, що добре прорік Дух Святий отцям нашим через пророка Ісаю,</p>
  <p class="verse" id="Acts.28.26"><sup><a href="#Acts.28.26" class="verse-number">26</a></sup> промовляючи: Піди до народу цього та й скажи: Ви вухом почуєте, та розуміти не будете, дивитися будете оком, але не побачите!</p>
  <p class="verse" id="Acts.28.27"><sup><a href="#Acts.28.27" class="verse-number">27</a></sup> Затовстіло бо серце людей цих, тяжко чують на вуха вони, і зажмурили очі свої, щоб якось не побачити очима, і не почути вухами, і не зрозуміти їм серцем, і не навернутись, щоб Я їх уздоровив!</p>
  <p class="verse" id="Acts.28.28"><sup><a href="#Acts.28.28" class="verse-number">28</a></sup> Тож нехай для вас буде відоме, що послано Боже спасіння оце до поган, і почують вони!</p>
  <p class="verse" id="Acts.28.29"><sup><a href="#Acts.28.29" class="verse-number">29</a></sup> Як промовив він це, розійшлися юдеї, велику суперечку провадивши поміж собою.</p>
  <p class="verse" id="Acts.28.30"><sup><a href="#Acts.28.30" class="verse-number">30</a></sup> І цілих два роки Павло пробув у найнятім домі своїм, і приймав усіх, хто приходив до нього,</p>
  <p class="verse" id="Acts.28.31"><sup><a href="#Acts.28.31" class="verse-number">31</a></sup> і проповідував він Боже Царство, та з відвагою повною беззаборонно навчав про Господа Ісуса Христа!</p>
</body>
</html>
