<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Ездра</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Ездра</h1>
  <h2>Chapter 1</h2>
  <p class="verse" id="Ezra.1.1"><sup><a href="#Ezra.1.1" class="verse-number">1</a></sup> А першого року Кіра, царя перського, щоб сповнилось слово Господнє, проречене устами Єреміїними, збудив Господь духа Кіра, царя перського, і він оголосив по всьому царству своєму, а також на письмі, говорячи:</p>
  <p class="verse" id="Ezra.1.2"><sup><a href="#Ezra.1.2" class="verse-number">2</a></sup> Так говорить Кір, цар перський: Усі земні царства дав мені Господь, Бог Небесний, і Він наказав мені збудувати Йому храма в Єрусалимі, що в Юдеї.</p>
  <p class="verse" id="Ezra.1.3"><sup><a href="#Ezra.1.3" class="verse-number">3</a></sup> Хто між вами з усього Його народу, нехай буде Бог його з ним, і нехай він іде до Єрусалиму, що в Юдеї, і нехай будує дім Господа, Бога Ізраїлевого. Це той Бог, що в Єрусалимі.</p>
  <p class="verse" id="Ezra.1.4"><sup><a href="#Ezra.1.4" class="verse-number">4</a></sup> А кожному позосталому по всіх тих містах, хто мешкає там, нехай допоможуть йому люди його місця сріблом, і золотом, і маєтком, і худобою, з добровільною жертвою для дому Божого, що в Єрусалимі.</p>
  <p class="verse" id="Ezra.1.5"><sup><a href="#Ezra.1.5" class="verse-number">5</a></sup> І повставали голови батьківських родів Юди та Веніямина, і священики, і Левити, аж до всякого, що Бог збудив духа його, щоб піти будувати дім Господа, що в Єрусалимі.</p>
  <p class="verse" id="Ezra.1.6"><sup><a href="#Ezra.1.6" class="verse-number">6</a></sup> А все їхнє довкілля зміцнило їм руки речами срібними та золотими, маєтком, і худобою, і коштовностями, окрім того, що хто пожертвував був добровільно.</p>
  <p class="verse" id="Ezra.1.7"><sup><a href="#Ezra.1.7" class="verse-number">7</a></sup> А цар Кір повиносив речі Господнього дому, які забрав був Навуходоносор з Єрусалиму, і дав їх до дому бога свого,</p>
  <p class="verse" id="Ezra.1.8"><sup><a href="#Ezra.1.8" class="verse-number">8</a></sup> і повиносив їх Кір, цар перський, рукою скарбника Мітредата, а той відрахував їх Шешбаццарові, Юдиному начальникові.</p>
  <p class="verse" id="Ezra.1.9"><sup><a href="#Ezra.1.9" class="verse-number">9</a></sup> І оце їхнє число: мисок золотих тридцять, мисок срібних тисяча, ножів двадцять і дев'ять,</p>
  <p class="verse" id="Ezra.1.10"><sup><a href="#Ezra.1.10" class="verse-number">10</a></sup> келіхів золотих тридцять, келіхів срібних подвійних чотири сотні й десять, посуду іншого тисяча.</p>
  <p class="verse" id="Ezra.1.11"><sup><a href="#Ezra.1.11" class="verse-number">11</a></sup> Усього золотого й срібного посуду п'ять тисяч і чотири сотні. Усе це завіз Шешбаццар, коли вигнанці верталися з Вавилону до Єрусалиму.</p>
  <h2>Chapter 2</h2>
  <p class="verse" id="Ezra.2.1"><sup><a href="#Ezra.2.1" class="verse-number">1</a></sup> А оце виходьки з округи, що прийшли з полону вигнання, яких вигнав був Навуходоносор, цар вавилонський, до Вавилону, і вони повернулися до Єрусалиму та Юдеї, кожен до міста свого,</p>
  <p class="verse" id="Ezra.2.2"><sup><a href="#Ezra.2.2" class="verse-number">2</a></sup> ті, що прийшли були з Зоровавелем, Ісусом, Неємією, Сераєю, Реелаєю, Мордехаєм, Білшаном, Міспаром, Біґваєм, Рехумом, Бааною. Число людей Ізраїлевого народу:</p>
  <p class="verse" id="Ezra.2.3"><sup><a href="#Ezra.2.3" class="verse-number">3</a></sup> синів Пар'ошових дві тисячі сто сімдесят і два,</p>
  <p class="verse" id="Ezra.2.4"><sup><a href="#Ezra.2.4" class="verse-number">4</a></sup> синів Шефатіїних три сотні сімдесят і два,</p>
  <p class="verse" id="Ezra.2.5"><sup><a href="#Ezra.2.5" class="verse-number">5</a></sup> синів Арахових сім сотень сімдесят і п'ять,</p>
  <p class="verse" id="Ezra.2.6"><sup><a href="#Ezra.2.6" class="verse-number">6</a></sup> синів Пахат-Моавових, із синів Ісусових та Йоавових дві тисячі вісім сотень і дванадцять,</p>
  <p class="verse" id="Ezra.2.7"><sup><a href="#Ezra.2.7" class="verse-number">7</a></sup> синів Еламових тисяча двісті п'ятдесят і чотири,</p>
  <p class="verse" id="Ezra.2.8"><sup><a href="#Ezra.2.8" class="verse-number">8</a></sup> синів Заттуєвих дев'ять сотень і сорок і п'ять,</p>
  <p class="verse" id="Ezra.2.9"><sup><a href="#Ezra.2.9" class="verse-number">9</a></sup> синів Заккеєвих сім сотень і шістдесят,</p>
  <p class="verse" id="Ezra.2.10"><sup><a href="#Ezra.2.10" class="verse-number">10</a></sup> синів Банієвих шість сотень сорок і два,</p>
  <p class="verse" id="Ezra.2.11"><sup><a href="#Ezra.2.11" class="verse-number">11</a></sup> синів Беваєвих шість сотень двадцять і три,</p>
  <p class="verse" id="Ezra.2.12"><sup><a href="#Ezra.2.12" class="verse-number">12</a></sup> синів Азґадових тисяча двісті двадцять і два,</p>
  <p class="verse" id="Ezra.2.13"><sup><a href="#Ezra.2.13" class="verse-number">13</a></sup> синів Адонікамових шість сотень шістдесят і шість,</p>
  <p class="verse" id="Ezra.2.14"><sup><a href="#Ezra.2.14" class="verse-number">14</a></sup> синів Біґваєвих дві тисячі п'ятдесят і шість,</p>
  <p class="verse" id="Ezra.2.15"><sup><a href="#Ezra.2.15" class="verse-number">15</a></sup> синів Адінових чотири сотні п'ятдесят і чотири,</p>
  <p class="verse" id="Ezra.2.16"><sup><a href="#Ezra.2.16" class="verse-number">16</a></sup> синів Атерових, від Єзекії дев'ятдесят і вісім,</p>
  <p class="verse" id="Ezra.2.17"><sup><a href="#Ezra.2.17" class="verse-number">17</a></sup> синів Бецаєвих три сотні двадцять і три,</p>
  <p class="verse" id="Ezra.2.18"><sup><a href="#Ezra.2.18" class="verse-number">18</a></sup> синів Йориних сто й дванадцять,</p>
  <p class="verse" id="Ezra.2.19"><sup><a href="#Ezra.2.19" class="verse-number">19</a></sup> синів Хашумових двісті двадцять і три,</p>
  <p class="verse" id="Ezra.2.20"><sup><a href="#Ezra.2.20" class="verse-number">20</a></sup> синів Ґіббарових дев'ятдесят і п'ять,</p>
  <p class="verse" id="Ezra.2.21"><sup><a href="#Ezra.2.21" class="verse-number">21</a></sup> виходьків з Віфлеєму сто двадцять і три,</p>
  <p class="verse" id="Ezra.2.22"><sup><a href="#Ezra.2.22" class="verse-number">22</a></sup> людей з Нетофи п'ятдесят і шість,</p>
  <p class="verse" id="Ezra.2.23"><sup><a href="#Ezra.2.23" class="verse-number">23</a></sup> людей з Анатоту сто двадцять і вісім,</p>
  <p class="verse" id="Ezra.2.24"><sup><a href="#Ezra.2.24" class="verse-number">24</a></sup> виходьків з Азмавету сорок і два,</p>
  <p class="verse" id="Ezra.2.25"><sup><a href="#Ezra.2.25" class="verse-number">25</a></sup> виходьків з Кір'ят-Аріму, Кефіри та Беероту сім сотень і сорок і три,</p>
  <p class="verse" id="Ezra.2.26"><sup><a href="#Ezra.2.26" class="verse-number">26</a></sup> виходьків з Рами та Ґеви: шість сотень двадцять і один,</p>
  <p class="verse" id="Ezra.2.27"><sup><a href="#Ezra.2.27" class="verse-number">27</a></sup> людей з Міхмасу сто двадцять і два,</p>
  <p class="verse" id="Ezra.2.28"><sup><a href="#Ezra.2.28" class="verse-number">28</a></sup> людей з Бет-Елу та Аю двісті двадцять і три,</p>
  <p class="verse" id="Ezra.2.29"><sup><a href="#Ezra.2.29" class="verse-number">29</a></sup> виходьків з Нево п'ятдесят і два,</p>
  <p class="verse" id="Ezra.2.30"><sup><a href="#Ezra.2.30" class="verse-number">30</a></sup> виходьків з Маґбішу сто п'ятдесят і шість,</p>
  <p class="verse" id="Ezra.2.31"><sup><a href="#Ezra.2.31" class="verse-number">31</a></sup> виходьків з Еламу Другого тисяча двісті п'ятдесят і чотири,</p>
  <p class="verse" id="Ezra.2.32"><sup><a href="#Ezra.2.32" class="verse-number">32</a></sup> виходьків з Харіму три сотні й двадцять,</p>
  <p class="verse" id="Ezra.2.33"><sup><a href="#Ezra.2.33" class="verse-number">33</a></sup> виходьків з Лоду, Хадіду та Оно сім сотень двадцять і п'ять,</p>
  <p class="verse" id="Ezra.2.34"><sup><a href="#Ezra.2.34" class="verse-number">34</a></sup> виходьків з Єрихону три сотні сорок і п'ять,</p>
  <p class="verse" id="Ezra.2.35"><sup><a href="#Ezra.2.35" class="verse-number">35</a></sup> виходьків з Сенаї три тисячі і шість сотень і тридцять.</p>
  <p class="verse" id="Ezra.2.36"><sup><a href="#Ezra.2.36" class="verse-number">36</a></sup> Священиків: синів Єдаєвих з Ісусового дому дев'ять сотень сімдесят і три,</p>
  <p class="verse" id="Ezra.2.37"><sup><a href="#Ezra.2.37" class="verse-number">37</a></sup> синів Іммерових тисяча п'ятдесят і два,</p>
  <p class="verse" id="Ezra.2.38"><sup><a href="#Ezra.2.38" class="verse-number">38</a></sup> синів Пашхурових тисяча двісті сорок і сім,</p>
  <p class="verse" id="Ezra.2.39"><sup><a href="#Ezra.2.39" class="verse-number">39</a></sup> синів Харімових тисяча й сімнадцять.</p>
  <p class="verse" id="Ezra.2.40"><sup><a href="#Ezra.2.40" class="verse-number">40</a></sup> Левитів: синів Ісусових і Кадміїлових, з синів Гадавії сімдесят і чотири.</p>
  <p class="verse" id="Ezra.2.41"><sup><a href="#Ezra.2.41" class="verse-number">41</a></sup> Співаків: синів Асафових сто двадцять і вісім.</p>
  <p class="verse" id="Ezra.2.42"><sup><a href="#Ezra.2.42" class="verse-number">42</a></sup> Синів придверних: синів Шаллумових, синів Атерових, синів Талмонових, синів Аккувових, синів Хатітиних, синів Шоваєвих, усіх сто тридцять і дев'ять.</p>
  <p class="verse" id="Ezra.2.43"><sup><a href="#Ezra.2.43" class="verse-number">43</a></sup> Храмових підданців: синів Ціхіних, синів Хасуфіних, синів Таббаотових,</p>
  <p class="verse" id="Ezra.2.44"><sup><a href="#Ezra.2.44" class="verse-number">44</a></sup> синів Керосових, синів Сіагіних, синів Падонових,</p>
  <p class="verse" id="Ezra.2.45"><sup><a href="#Ezra.2.45" class="verse-number">45</a></sup> синів Леваниних, синів Хаґавиних, синів Аккувових,</p>
  <p class="verse" id="Ezra.2.46"><sup><a href="#Ezra.2.46" class="verse-number">46</a></sup> синів Хаґавових, синів Самлаєвих, синів Хананових,</p>
  <p class="verse" id="Ezra.2.47"><sup><a href="#Ezra.2.47" class="verse-number">47</a></sup> синів Ґідделових, синів Ґахарових, синів Реаїних,</p>
  <p class="verse" id="Ezra.2.48"><sup><a href="#Ezra.2.48" class="verse-number">48</a></sup> синів Рецінових, синів Некодиних, синів Ґаззамових,</p>
  <p class="verse" id="Ezra.2.49"><sup><a href="#Ezra.2.49" class="verse-number">49</a></sup> синів Уззиних, синів Пасеахових, синів Бесаєвих,</p>
  <p class="verse" id="Ezra.2.50"><sup><a href="#Ezra.2.50" class="verse-number">50</a></sup> синів Асниних, синів Меунімових, синів Нефусімових,</p>
  <p class="verse" id="Ezra.2.51"><sup><a href="#Ezra.2.51" class="verse-number">51</a></sup> синів Бакбукових, синів Хакуфиних, синів Хархурових,</p>
  <p class="verse" id="Ezra.2.52"><sup><a href="#Ezra.2.52" class="verse-number">52</a></sup> синів Бацлутових, синів Мехідиних, синів Харшиних,</p>
  <p class="verse" id="Ezra.2.53"><sup><a href="#Ezra.2.53" class="verse-number">53</a></sup> синів Баркосових, синів Сісриних, синів Темахових,</p>
  <p class="verse" id="Ezra.2.54"><sup><a href="#Ezra.2.54" class="verse-number">54</a></sup> синів Незіхових, синів Хатіфиних,</p>
  <p class="verse" id="Ezra.2.55"><sup><a href="#Ezra.2.55" class="verse-number">55</a></sup> синів Соломонових рабів: синів Сотаєвих, синів Соферетових, синів Терудиних,</p>
  <p class="verse" id="Ezra.2.56"><sup><a href="#Ezra.2.56" class="verse-number">56</a></sup> Синів Яалиних, синів Дарконових, синів Ґідделових,</p>
  <p class="verse" id="Ezra.2.57"><sup><a href="#Ezra.2.57" class="verse-number">57</a></sup> синів Шефатіїних, синів Хаттілових, синів Похерет-Гаццеваїмових, синів Амієвих,</p>
  <p class="verse" id="Ezra.2.58"><sup><a href="#Ezra.2.58" class="verse-number">58</a></sup> усього цих храмових підданців та синів Соломонових рабів три сотні дев'ятдесят і два.</p>
  <p class="verse" id="Ezra.2.59"><sup><a href="#Ezra.2.59" class="verse-number">59</a></sup> А оце ті, що прийшли з Тел-Мелаху, з Тел-Харші, Керув-Аддану та Іммеру, та не могли довести роду батьків своїх та свого насіння, чи вони з Ізраїля:</p>
  <p class="verse" id="Ezra.2.60"><sup><a href="#Ezra.2.60" class="verse-number">60</a></sup> синів Делаїних, синів Товійїних, синів Некодиних шість сотень п'ятдесят і два.</p>
  <p class="verse" id="Ezra.2.61"><sup><a href="#Ezra.2.61" class="verse-number">61</a></sup> І з синів священичих: сини Ховайїні, сини Коцові, сини Барзіллая, що взяв жінку з дочок ґілеадянина Барзіллая, і звався їхнім ім'ям.</p>
  <p class="verse" id="Ezra.2.62"><sup><a href="#Ezra.2.62" class="verse-number">62</a></sup> Вони шукали свого запису родоводу, та не знайшли, і були вони вилучені зо священства,</p>
  <p class="verse" id="Ezra.2.63"><sup><a href="#Ezra.2.63" class="verse-number">63</a></sup> а намісник сказав їм, щоб вони не їли зо Святого Святих, аж поки не стане священик до уріму та тумміму.</p>
  <p class="verse" id="Ezra.2.64"><sup><a href="#Ezra.2.64" class="verse-number">64</a></sup> Усього збору разом сорок дві тисячі три сотні шістдесят,</p>
  <p class="verse" id="Ezra.2.65"><sup><a href="#Ezra.2.65" class="verse-number">65</a></sup> окрім їхніх рабів та невільниць, цих було сім тисяч три сотні тридцять і сім; а їхніх співаків та співачок двісті.</p>
  <p class="verse" id="Ezra.2.66"><sup><a href="#Ezra.2.66" class="verse-number">66</a></sup> Їхніх коней було сім сотень тридцять і шість, їхніх мулів двісті сорок і п'ять,</p>
  <p class="verse" id="Ezra.2.67"><sup><a href="#Ezra.2.67" class="verse-number">67</a></sup> їхніх верблюдів чотири сотні тридцять і п'ять, ослів шість тисяч сім сотень і двадцять.</p>
  <p class="verse" id="Ezra.2.68"><sup><a href="#Ezra.2.68" class="verse-number">68</a></sup> А з голів батьківських родів, коли вони прийшли до Господнього дому, що в Єрусалимі, то вони жертвували до Божого дому, щоб поставити його на його становищі.</p>
  <p class="verse" id="Ezra.2.69"><sup><a href="#Ezra.2.69" class="verse-number">69</a></sup> За своєю спроможністю вони дали до скарбу на працю: золота шістдесят одну тисячу дарейків, а срібла п'ять тисяч мін, а священичих убрань сто.</p>
  <p class="verse" id="Ezra.2.70"><sup><a href="#Ezra.2.70" class="verse-number">70</a></sup> І осілися священики й Левити, та з народу, і співаки, і придверні, і храмові підданці по своїх містах, і ввесь Ізраїль по своїх містах.</p>
  <h2>Chapter 3</h2>
  <p class="verse" id="Ezra.3.1"><sup><a href="#Ezra.3.1" class="verse-number">1</a></sup> А коли настав сьомий місяць, і Ізраїлеві сини були по містах, то зібрався народ, як один чоловік, до Єрусалиму.</p>
  <p class="verse" id="Ezra.3.2"><sup><a href="#Ezra.3.2" class="verse-number">2</a></sup> І встав Ісус, син Йоцадаків, та брати його священики, і Зоровавель, син Шеалтіїлів, та брати його, і збудували жертівника Бога Ізраїля, щоб приносити на ньому цілопалення, як написано в Законі Мойсея, Божого чоловіка.</p>
  <p class="verse" id="Ezra.3.3"><sup><a href="#Ezra.3.3" class="verse-number">3</a></sup> І поставили міцно жертівника на його основі, бо були вони в страху від народів країв, і приносили на ньому цілопалення для Господа, цілопалення на ранок та на вечір.</p>
  <p class="verse" id="Ezra.3.4"><sup><a href="#Ezra.3.4" class="verse-number">4</a></sup> І справили свято Кучок, як написано, і щоденні цілопалення в кількості за постановою щодо жертов на кожен день,</p>
  <p class="verse" id="Ezra.3.5"><sup><a href="#Ezra.3.5" class="verse-number">5</a></sup> а по тому цілопалення стале, і на молодики, і на всі присвячені Господеві свята, і для кожного, хто жертвує добровільну жертву для Господа.</p>
  <p class="verse" id="Ezra.3.6"><sup><a href="#Ezra.3.6" class="verse-number">6</a></sup> Від першого дня сьомого місяця зачали приносити цілопалення для Господа. А під Господній храм не були ще покладені основи.</p>
  <p class="verse" id="Ezra.3.7"><sup><a href="#Ezra.3.7" class="verse-number">7</a></sup> І дали срібла каменярам та теслям, і їжі, і питва та оливи, сидонянам та тирянам, щоб достачали кедрові дерева з Ливану до Яфського моря за дозволом їм Кіра, царя перського.</p>
  <p class="verse" id="Ezra.3.8"><sup><a href="#Ezra.3.8" class="verse-number">8</a></sup> А другого року по своєму приході до Божого дому до Єрусалиму, другого місяця, почали робити Зоровавель, син Шеалтіїлів, і Ісус, син Йоцадаків, і решта їхніх братів, священики та Левити, і всі, хто поприходив з неволі в Єрусалим, а Левитів від віку двадцяти років і вище поставили керувати над працею Господнього дому.</p>
  <p class="verse" id="Ezra.3.9"><sup><a href="#Ezra.3.9" class="verse-number">9</a></sup> І став Ісус, сини його та брати його, Кадміїл та сини його, сини Юдині, як один чоловік, на догляд над робітниками праці в Божому домі, сини Хенададові, сини їх та їхні брати, Левити.</p>
  <p class="verse" id="Ezra.3.10"><sup><a href="#Ezra.3.10" class="verse-number">10</a></sup> А коли клали основу Господнього храму, то поставили облаченних священиків із сурмами, а Левитів, Асафових синів, із цимбалами, щоб славити Господа за уставом Давида, Ізраїлевого царя.</p>
  <p class="verse" id="Ezra.3.11"><sup><a href="#Ezra.3.11" class="verse-number">11</a></sup> І відповіли вони хвалою та подякою Господеві, Добрий бо Він, бо навіки Його милосердя на Ізраїля. А ввесь народ викликував гучним покликом, славлячи Господа за основу Господнього дому!</p>
  <p class="verse" id="Ezra.3.12"><sup><a href="#Ezra.3.12" class="verse-number">12</a></sup> А багато-хто зо священиків і Левитів та з голів батьківських родів, старші, що бачили перший храм, при заснуванні його, того храму, своїми очима, плакали ревним голосом, а багато-хто покликували піднесеним голосом у радості...</p>
  <p class="verse" id="Ezra.3.13"><sup><a href="#Ezra.3.13" class="verse-number">13</a></sup> І не міг народ розпізнати голосу поклику радости від голосу плачу народу, бо народ сильно викликував, а голос був чутий аж далеко...</p>
  <h2>Chapter 4</h2>
  <p class="verse" id="Ezra.4.1"><sup><a href="#Ezra.4.1" class="verse-number">1</a></sup> І почули Юдині та Веніяминові вороги, що вигнанці будують храма Господеві, Богові Ізраїля.</p>
  <p class="verse" id="Ezra.4.2"><sup><a href="#Ezra.4.2" class="verse-number">2</a></sup> І прийшли вони до Зоровавеля та до голів батьківських родів, та й сказали їм: І ми будемо будувати з вами, бо ми звертаємось, як ви, до вашого Бога, і ми приносимо Йому жертви від днів Есар-Хаддона, царя асирійського, що привів нас сюди.</p>
  <p class="verse" id="Ezra.4.3"><sup><a href="#Ezra.4.3" class="verse-number">3</a></sup> І сказав їм Зоровавель і Ісус, та решта голів батьківських родів Ізраїлевих: Не вам і нам разом будувати храм для Бога! Самі бо ми будемо будувати для Господа, Бога Ізраїлевого, як наказав нам цар Кір, цар перський.</p>
  <p class="verse" id="Ezra.4.4"><sup><a href="#Ezra.4.4" class="verse-number">4</a></sup> І став народ тієї землі ослаблювати руки Юдиного народу та страхати їх при будуванні.</p>
  <p class="verse" id="Ezra.4.5"><sup><a href="#Ezra.4.5" class="verse-number">5</a></sup> І підкуплювали вони проти них дорадників царських, щоб заламати їхній задум, по всі дні Кіра, царя перського, й аж до царювання Дарія, царя перського.</p>
  <p class="verse" id="Ezra.4.6"><sup><a href="#Ezra.4.6" class="verse-number">6</a></sup> А за царя Ахашвероша, на початку його царювання, написали вони оскарження на мешканців Юдеї та Єрусалиму.</p>
  <p class="verse" id="Ezra.4.7"><sup><a href="#Ezra.4.7" class="verse-number">7</a></sup> А за днів Артаксеркса написав Бішлам, Мітредат, Товеїл та решта товаришів його до Артаксеркса, царя перського. А лист був написаний по-арамейськи, а перекладений по-перськи.</p>
  <p class="verse" id="Ezra.4.8"><sup><a href="#Ezra.4.8" class="verse-number">8</a></sup> Начальник Рехум та писар Шімай написали одного листа проти Єрусалиму до царя Артаксеркса отак.</p>
  <p class="verse" id="Ezra.4.9"><sup><a href="#Ezra.4.9" class="verse-number">9</a></sup> Тоді начальник Рехум та писар Шімшай та решта товаришів його, судді й урядники, писарчуки, писарі, аркев'яни, вавилоняни, шушаняни, цебто еламіти,</p>
  <p class="verse" id="Ezra.4.10"><sup><a href="#Ezra.4.10" class="verse-number">10</a></sup> та решта народів, яких повиганяв Аснаппар, великий та славний, й осадив їх у місті Самарії та в решті Заріччя.</p>
  <p class="verse" id="Ezra.4.11"><sup><a href="#Ezra.4.11" class="verse-number">11</a></sup> Оце відпис листа, що послали до нього: До царя Артаксеркса твої раби, люди Заріччя. І ось</p>
  <p class="verse" id="Ezra.4.12"><sup><a href="#Ezra.4.12" class="verse-number">12</a></sup> щоб було відоме цареві, що Юдеї, які вийшли від тебе до нас, прибули до Єрусалиму. Вони будують місто бунтівниче та шкідливе, і вдосконалюють мури, а підвалини поліпшили.</p>
  <p class="verse" id="Ezra.4.13"><sup><a href="#Ezra.4.13" class="verse-number">13</a></sup> А тепер щоб було відоме цареві, що коли тільки це місто буде збудоване, а мури закінчаться, вони не будуть давати ані данини, ані податку, ані мита, а це буде шкодити царському прибуткові.</p>
  <p class="verse" id="Ezra.4.14"><sup><a href="#Ezra.4.14" class="verse-number">14</a></sup> І ото, беручи на увагу, що сіль царського палацу сіль наша, а царський сором не випадає нам бачити, тому ми посилаємо й завідомляємо царя,</p>
  <p class="verse" id="Ezra.4.15"><sup><a href="#Ezra.4.15" class="verse-number">15</a></sup> щоб пошукали в книзі споминів батьків твоїх, і ти знайдеш у книзі споминів, і знатимеш, що місто це місто бунтівниче та шкідливе царям та округам, і що в ньому підіймали бунт від правіку, чому місто це було зруйноване.</p>
  <p class="verse" id="Ezra.4.16"><sup><a href="#Ezra.4.16" class="verse-number">16</a></sup> Ми сповіщаємо царя, що коли тільки місто це буде добудоване, а мури закінчаться, то через те не буде тобі частки в Заріччі.</p>
  <p class="verse" id="Ezra.4.17"><sup><a href="#Ezra.4.17" class="verse-number">17</a></sup> Цар послав відповідь: Начальникові Рехумові, і писареві Шімшаєві, та решті їхніх товаришів, що сидять у Самарії, і решта Заріччя: Мир вам! А тепер,</p>
  <p class="verse" id="Ezra.4.18"><sup><a href="#Ezra.4.18" class="verse-number">18</a></sup> лист, якого ви послали до нас, виразно прочитаний передо мною.</p>
  <p class="verse" id="Ezra.4.19"><sup><a href="#Ezra.4.19" class="verse-number">19</a></sup> І був виданий від мене наказ, і шукали та й знайшли, що місто це з давніх-давен підіймалося на царів, і повстання та бунт робилися в ньому.</p>
  <p class="verse" id="Ezra.4.20"><sup><a href="#Ezra.4.20" class="verse-number">20</a></sup> І могутні царі були над Єрусалимом, і панували в усьому Заріччі, а данина, податок та мито давалися їм.</p>
  <p class="verse" id="Ezra.4.21"><sup><a href="#Ezra.4.21" class="verse-number">21</a></sup> А тепер видайте наказа, щоб спинилися ці люди, а місто це не будувалося, поки від мене не буде виданий новий наказ.</p>
  <p class="verse" id="Ezra.4.22"><sup><a href="#Ezra.4.22" class="verse-number">22</a></sup> І будьте бережні, щоб через це не зробити помилки. Нащо ростиме зло на шкоду царям?</p>
  <p class="verse" id="Ezra.4.23"><sup><a href="#Ezra.4.23" class="verse-number">23</a></sup> Тоді, як тільки був прочитаний відпис листа царя Артаксеркса перед Рехумом і писарем Шімшаєм та їхніми товаришами, пішли вони поспішно до Єрусалиму, і спинили роботу їх зброєю та насиллям!</p>
  <p class="verse" id="Ezra.4.24"><sup><a href="#Ezra.4.24" class="verse-number">24</a></sup> Тим спинилася робота Божого дому, що в Єрусалимі, і спинилася вона аж до другого року царювання Дарія, царя перського...</p>
  <h2>Chapter 5</h2>
  <p class="verse" id="Ezra.5.1"><sup><a href="#Ezra.5.1" class="verse-number">1</a></sup> І пророкував пророк Огій та Захарій, син Іддо, пророки, на юдеїв, що в Юдеї та в Єрусалимі, в Ім'я Бога Ізраїля, що над ними.</p>
  <p class="verse" id="Ezra.5.2"><sup><a href="#Ezra.5.2" class="verse-number">2</a></sup> Тоді встали Зоровавель, син Шеалтіїлів, та Ісус, син Йоцадаків, і зачали будувати Божий дім, що в Єрусалимі, а з ними Божі пророки, що допомагали їм.</p>
  <p class="verse" id="Ezra.5.3"><sup><a href="#Ezra.5.3" class="verse-number">3</a></sup> Того часу прийшов до них Таттенай, намісник Заріччя, і Шетар-Бозенай та їхні товариші, і сказали їм так: Хто видав вам наказа будувати цей храм і кінчати цю будову?</p>
  <p class="verse" id="Ezra.5.4"><sup><a href="#Ezra.5.4" class="verse-number">4</a></sup> Тоді ми сказали їм імена тих мужів, що будують цього будинка.</p>
  <p class="verse" id="Ezra.5.5"><sup><a href="#Ezra.5.5" class="verse-number">5</a></sup> Та око їхнього Бога було на юдейських старших, і вони не спинили їх, аж поки не піде донесення до Дарія, і тоді дадуть писемну відповідь про це.</p>
  <p class="verse" id="Ezra.5.6"><sup><a href="#Ezra.5.6" class="verse-number">6</a></sup> Ось відпис листа, що послав Таттенай, намісник Заріччя, і Шетар-Бозенай, та товариство його, і перси, що в Заріччі, до царя Дарія,</p>
  <p class="verse" id="Ezra.5.7"><sup><a href="#Ezra.5.7" class="verse-number">7</a></sup> вони послали йому донесення, а в ньому писано так: Цареві Дарієві усякого миру!</p>
  <p class="verse" id="Ezra.5.8"><sup><a href="#Ezra.5.8" class="verse-number">8</a></sup> Щоб було відоме цареві, що ми ходили до Юдейської округи, до дому великого Бога, а він будується з великого каменя, і дерево кладеться в стіни. А робота та робиться докладно, і успіх у їхній руці.</p>
  <p class="verse" id="Ezra.5.9"><sup><a href="#Ezra.5.9" class="verse-number">9</a></sup> Тоді ми питалися тих старших, і сказали їм так: Хто видав вам наказа будувати цей храм і кінчати цю святиню?</p>
  <p class="verse" id="Ezra.5.10"><sup><a href="#Ezra.5.10" class="verse-number">10</a></sup> А також питалися ми їх про їхні імена, щоб повідомити тебе, що запишемо ім'я тих мужів, які за голову в них.</p>
  <p class="verse" id="Ezra.5.11"><sup><a href="#Ezra.5.11" class="verse-number">11</a></sup> А вони так відповіли нам та сказали: Ми то раби Бога небес та землі, і будуємо храма, що був збудований за багато літ перед цим, а збудував його й докінчив його великий Ізраїлів цар.</p>
  <p class="verse" id="Ezra.5.12"><sup><a href="#Ezra.5.12" class="verse-number">12</a></sup> Але згодом, коли наші батьки розгнівили були Бога небес, Він віддав їх у руку Навуходоносора, царя вавилонського, халдея, а храм той він зруйнував його, а народ вигнав до Вавилону.</p>
  <p class="verse" id="Ezra.5.13"><sup><a href="#Ezra.5.13" class="verse-number">13</a></sup> Але першого року Кіра, царя вавилонського, цар Кір видав наказа будувати цей дім Божий.</p>
  <p class="verse" id="Ezra.5.14"><sup><a href="#Ezra.5.14" class="verse-number">14</a></sup> А також посуд Божого дому, золотий та срібний, що Навуходоносор був виніс із єрусалимського храму й заніс його до храму вавилонського, виніс його цар Кір із вавилонського храму й дав мужеві, ім'я його Шешбаццар, якого він настановив намісником.</p>
  <p class="verse" id="Ezra.5.15"><sup><a href="#Ezra.5.15" class="verse-number">15</a></sup> І сказав він йому: Візьми цей посуд, іди, віднеси його до храму, що в Єрусалимі, а дім Божий нехай будується на своєму місці.</p>
  <p class="verse" id="Ezra.5.16"><sup><a href="#Ezra.5.16" class="verse-number">16</a></sup> Тоді той Шешбаццар прийшов, заклав підвалини Божого дому в Єрусалимі, і відтоді й аж до цього часу він будується, і не скінчений.</p>
  <p class="verse" id="Ezra.5.17"><sup><a href="#Ezra.5.17" class="verse-number">17</a></sup> І ось, якщо це цареві добре, нехай пошукається в домі царських скарбів там, у Вавилоні, чи справді від царя Кіра виданий був наказ будувати цей Божий дім в Єрусалимі, а царську волю про це нехай пошлють до нас.</p>
  <h2>Chapter 6</h2>
  <p class="verse" id="Ezra.6.1"><sup><a href="#Ezra.6.1" class="verse-number">1</a></sup> Тоді цар Дарій видав наказа, і шукали в домі, де складають скарби книжок у Вавилоні.</p>
  <p class="verse" id="Ezra.6.2"><sup><a href="#Ezra.6.2" class="verse-number">2</a></sup> І був знайдений один звій в замку Ахметі, що в мідійській окрузі, а в ньому написано так: На пам'ять.</p>
  <p class="verse" id="Ezra.6.3"><sup><a href="#Ezra.6.3" class="verse-number">3</a></sup> Першого року царя Кіра цар Кір видав наказа: Дім Божий в Єрусалимі дім той нехай будується на місці, де приносять жертви, а його підвалини заложені. Вишина його шістдесят ліктів, ширина його шістдесят ліктів.</p>
  <p class="verse" id="Ezra.6.4"><sup><a href="#Ezra.6.4" class="verse-number">4</a></sup> Три ряди з великого каменю, й один ряд з дерева, а видатки будуть дані з царського дому.</p>
  <p class="verse" id="Ezra.6.5"><sup><a href="#Ezra.6.5" class="verse-number">5</a></sup> А посуд Божого дому, золотий та срібний, що Навуходоносор виніс був із храму, що в Єрусалимі, і переніс до Вавилону, нехай повернуть, і нехай він піде до храму, що в Єрусалимі, на своє місце, і покладеш те в Божому домі...</p>
  <p class="verse" id="Ezra.6.6"><sup><a href="#Ezra.6.6" class="verse-number">6</a></sup> Тепер же ти, Таттенаю, наміснику Заріччя, ти, Шетор-Бозенаю з товаришами своїми, перси, що в Заріччі, віддаліться звідти!</p>
  <p class="verse" id="Ezra.6.7"><sup><a href="#Ezra.6.7" class="verse-number">7</a></sup> Позоставте працю цього Божого дому, юдейський намісник та юдейські старші збудують той Божий дім на його місці.</p>
  <p class="verse" id="Ezra.6.8"><sup><a href="#Ezra.6.8" class="verse-number">8</a></sup> А від мене даний наказ про те, що ви будете робити з тими юдейськими старшими, щоб збудувати цей Божий дім, а з царського добра, з данини Заріччя, нехай докладно дається видаток тим людям, щоб не спиняти роботи.</p>
  <p class="verse" id="Ezra.6.9"><sup><a href="#Ezra.6.9" class="verse-number">9</a></sup> А що буде потрібне, чи телят, чи баранів, чи овечок на принесення Небесному Богові, пшеницю, сіль, вино та оливу, що скажуть священики, які в Єрусалимі, щоб без омани видавалося їм день-у-день,</p>
  <p class="verse" id="Ezra.6.10"><sup><a href="#Ezra.6.10" class="verse-number">10</a></sup> щоб вони завжди приносили пахощі в жертву Небесному Богові та молилися за життя царя та синів його.</p>
  <p class="verse" id="Ezra.6.11"><sup><a href="#Ezra.6.11" class="verse-number">11</a></sup> А від мене виданий наказ, що коли який чоловік змінить це моє слово, то буде вирване дерево з дому його, і буде поставлене, а він буде прибитий на ньому, а дім його буде обернений за це в руїну!</p>
  <p class="verse" id="Ezra.6.12"><sup><a href="#Ezra.6.12" class="verse-number">12</a></sup> А Бог, що вчинив, щоб там пробувало Ім'я Його, знищить кожного царя та народ, що простягне свою руку, щоб змінити це, щоб ушкодити той Божий дім, що в Єрусалимі! Я, Дарій, видав цього наказа, нехай він докладно буде виконаний!</p>
  <p class="verse" id="Ezra.6.13"><sup><a href="#Ezra.6.13" class="verse-number">13</a></sup> Тоді Таттенай, намісник Заріччя, Шетар-Бозенай та їхні товариші докладно зробили згідно з тим, як послав цар Дарій.</p>
  <p class="verse" id="Ezra.6.14"><sup><a href="#Ezra.6.14" class="verse-number">14</a></sup> А юдейські старші будували, і щастило їм за пророцтвом пророка Огія та Захарія, сина Іддо. І вони збудували й закінчили з наказу Бога Ізраїлевого та з наказу Кіра, і Дарія, і Артаксеркса, царя перського.</p>
  <p class="verse" id="Ezra.6.15"><sup><a href="#Ezra.6.15" class="verse-number">15</a></sup> І закінчений був цей храм до третього місяця адара, що він місяць дванадцятий, шостого року царювання царя Дарія.</p>
  <p class="verse" id="Ezra.6.16"><sup><a href="#Ezra.6.16" class="verse-number">16</a></sup> І справили Ізраїлеві сини, священики й Левити та решта вигнанців свято відновлення того Божого дому з радістю.</p>
  <p class="verse" id="Ezra.6.17"><sup><a href="#Ezra.6.17" class="verse-number">17</a></sup> І принесли в жертву на свято відновлення того Божого дому: волів сотню, баранів двісті, ягнят чотири сотні, а козлят у жертву за гріх за всього Ізраїля дванадцять, за числом Ізраїлевих племен.</p>
  <p class="verse" id="Ezra.6.18"><sup><a href="#Ezra.6.18" class="verse-number">18</a></sup> І поставили священиків за їхніми частинами, а Левитів за чергами їхніми на службу Божого дому, що в Єрусалимі, як написано в книзі Мойсея.</p>
  <p class="verse" id="Ezra.6.19"><sup><a href="#Ezra.6.19" class="verse-number">19</a></sup> А поверненці справили Пасху чотирнадцятого дня першого місяця,</p>
  <p class="verse" id="Ezra.6.20"><sup><a href="#Ezra.6.20" class="verse-number">20</a></sup> бо очистилися священики та Левити, як один, усі вони чисті. І вони зарізали пасхальне ягня для всіх поверненців, для своїх братів священиків та для себе.</p>
  <p class="verse" id="Ezra.6.21"><sup><a href="#Ezra.6.21" class="verse-number">21</a></sup> І їли Ізраїлеві сини, що вернулися з вигнання, і також усі, хто відділився до них від нечистости народів землі, щоб звертатися до Господа, Бога Ізраїлевого.</p>
  <p class="verse" id="Ezra.6.22"><sup><a href="#Ezra.6.22" class="verse-number">22</a></sup> І справляли вони свято Опрісноків сім день у радості, бо Господь їх потішив і обернув до них серце асирійського царя, щоб зміцнити їхні руки при праці дому Бога, Бога Ізраїлевого.</p>
  <h2>Chapter 7</h2>
  <p class="verse" id="Ezra.7.1"><sup><a href="#Ezra.7.1" class="verse-number">1</a></sup> А по цих пригодах, за царювання Артаксеркса, царя перського, Ездра, син Азарії, сина Хійлкійї,</p>
  <p class="verse" id="Ezra.7.2"><sup><a href="#Ezra.7.2" class="verse-number">2</a></sup> сина Шаллуна, сина Садока, сина Ахітуви,</p>
  <p class="verse" id="Ezra.7.3"><sup><a href="#Ezra.7.3" class="verse-number">3</a></sup> сина Амарії, сина Азарії, сина Мерайота,</p>
  <p class="verse" id="Ezra.7.4"><sup><a href="#Ezra.7.4" class="verse-number">4</a></sup> сина Захарія, сина Уззі, сина Буккі,</p>
  <p class="verse" id="Ezra.7.5"><sup><a href="#Ezra.7.5" class="verse-number">5</a></sup> сина Авішуї, сина Пінхаса, сина Елеазара, сина Аарона, первосвященика,</p>
  <p class="verse" id="Ezra.7.6"><sup><a href="#Ezra.7.6" class="verse-number">6</a></sup> цей Ездра вийшов із Вавилону, а він був учитель, знавець Мойсеєвого Закону, що його дав Господь, Бог Ізраїлів. І дав йому цар згідно з тим, як була на ньому рука Господа, Бога його, всяке його пожадання.</p>
  <p class="verse" id="Ezra.7.7"><sup><a href="#Ezra.7.7" class="verse-number">7</a></sup> І пішли з ним дехто з Ізраїлевих синів, і з священиків, і Левитів, і співаків, і придверних, і храмових підданців до Єрусалиму сьомого року царя Артаксеркса.</p>
  <p class="verse" id="Ezra.7.8"><sup><a href="#Ezra.7.8" class="verse-number">8</a></sup> І прибув він до Єрусалиму п'ятого місяця, а то сьомий рік царювання.</p>
  <p class="verse" id="Ezra.7.9"><sup><a href="#Ezra.7.9" class="verse-number">9</a></sup> Бо першого дня місяця першого був початок виходу з Вавилону, а першого дня п'ятого місяця він прийшов до Єрусалиму, бо рука його Бога була добра на ньому.</p>
  <p class="verse" id="Ezra.7.10"><sup><a href="#Ezra.7.10" class="verse-number">10</a></sup> Бо Ездра приготовив своє серце досліджувати Господнього Закона, і виконувати його, і навчати в Ізраїлі устава та права.</p>
  <p class="verse" id="Ezra.7.11"><sup><a href="#Ezra.7.11" class="verse-number">11</a></sup> А оце відпис писання, що цар Артаксеркс дав священикові Ездрі, учителеві, що пише слова заповідей Господа та Його устави над Ізраїлем:</p>
  <p class="verse" id="Ezra.7.12"><sup><a href="#Ezra.7.12" class="verse-number">12</a></sup> Артаксеркс, цар над царями, до священика Ездри, досконалого вчителя Закону Бога Небесного, і так далі.</p>
  <p class="verse" id="Ezra.7.13"><sup><a href="#Ezra.7.13" class="verse-number">13</a></sup> А ось виданий від мене наказ, щоб кожен, хто в моїм царстві з Ізраїлевого народу, і їхніх священиків, і Левитів з доброї волі бажає йти до Єрусалиму з тобою, нехай іде,</p>
  <p class="verse" id="Ezra.7.14"><sup><a href="#Ezra.7.14" class="verse-number">14</a></sup> через те, що ти посланий від царя та семи його дорадників, щоб дослідити про Юдею та про Єрусалим за правом твого Бога, правом, що в руці твоїй,</p>
  <p class="verse" id="Ezra.7.15"><sup><a href="#Ezra.7.15" class="verse-number">15</a></sup> і щоб відправити срібло та золото, що цар та дорадники його пожертвували для Бога Ізраїлевого, Якого місце перебування в Єрусалимі,</p>
  <p class="verse" id="Ezra.7.16"><sup><a href="#Ezra.7.16" class="verse-number">16</a></sup> і все срібло та золото, яке ти знайдеш у всій вавилонській окрузі разом із пожертвами народу та священиків, які жертвують для дому їхнього Бога, що в Єрусалимі.</p>
  <p class="verse" id="Ezra.7.17"><sup><a href="#Ezra.7.17" class="verse-number">17</a></sup> Тому ти невідкладно купиш за це срібло биків, баранів, овечок, і їх жертви хлібні та їх жертви ливні, і принесеш їх на жертівнику дому вашого Бога, що в Єрусалимі.</p>
  <p class="verse" id="Ezra.7.18"><sup><a href="#Ezra.7.18" class="verse-number">18</a></sup> А що тобі та браттям твоїм буде добре вчинити з рештою срібла та золота, те зробіть за вподобанням вашого Бога.</p>
  <p class="verse" id="Ezra.7.19"><sup><a href="#Ezra.7.19" class="verse-number">19</a></sup> А посуд, що даний тобі на служення дому твого Бога, віддай у цілості перед Богом Єрусалиму.</p>
  <p class="verse" id="Ezra.7.20"><sup><a href="#Ezra.7.20" class="verse-number">20</a></sup> А решта потрібного для дому Бога твого, що випаде тобі дати, буде дана з дому царських скарбів.</p>
  <p class="verse" id="Ezra.7.21"><sup><a href="#Ezra.7.21" class="verse-number">21</a></sup> А від мене я цар Артаксеркс виданий наказ для всіх скарбників, що в Заріччі, що все, чого зажадає від вас священик Ездра, учитель Закону Бога Небесного, нехай буде докладно зроблене:</p>
  <p class="verse" id="Ezra.7.22"><sup><a href="#Ezra.7.22" class="verse-number">22</a></sup> срібла аж до сотні талантів, і пшениці аж до сотні корів, і вина аж до сотні батів, і оливи аж до сотні батів, за соли без запису.</p>
  <p class="verse" id="Ezra.7.23"><sup><a href="#Ezra.7.23" class="verse-number">23</a></sup> Усе, що з наказу Небесного Бога, нехай буде горливо зроблене для дому Небесного Бога, бо нащо був би гнів на царство царя та на синів його?</p>
  <p class="verse" id="Ezra.7.24"><sup><a href="#Ezra.7.24" class="verse-number">24</a></sup> І вас завідомляємо, що всі священики та Левити, співаки, придверні, храмові підданці та працівники того Божого дому вільні, данини, податку, чи мита не належить накладати на них!</p>
  <p class="verse" id="Ezra.7.25"><sup><a href="#Ezra.7.25" class="verse-number">25</a></sup> А ти, Ездро, за мудрістю Бога твого, яка в руці твоїй, попризначай суддів та виконавців Закону, щоб судили для всього народу, що в Заріччі, для всіх, хто знає закони твого Бога, а хто не знає, тих навчите.</p>
  <p class="verse" id="Ezra.7.26"><sup><a href="#Ezra.7.26" class="verse-number">26</a></sup> А кожен, хто не буде виконувати Закона твого Бога та закона царського докладно, щоб чинився над ним суд: чи то на смерть, чи то на вигнання, чи то на кару маєткову, чи то на ув'язнення.</p>
  <p class="verse" id="Ezra.7.27"><sup><a href="#Ezra.7.27" class="verse-number">27</a></sup> Благословенний Господь, Бог наших батьків, що вклав у цареве серце, щоб оздобити дім Господній, що в Єрусалимі,</p>
  <p class="verse" id="Ezra.7.28"><sup><a href="#Ezra.7.28" class="verse-number">28</a></sup> а на мене нахилив милість перед царем та його дорадниками, та всіма хоробрими царевими зверхниками! А я зміцнився, бо рука Господа, Бога, була надо мною, і я зібрав провідних людей з Ізраїля, щоб вони пішли зо мною.</p>
  <h2>Chapter 8</h2>
  <p class="verse" id="Ezra.8.1"><sup><a href="#Ezra.8.1" class="verse-number">1</a></sup> А оце голови їхніх батьків та їх родовід, що пішли зо мною, за царювання царя Артаксеркса, з Вавилону:</p>
  <p class="verse" id="Ezra.8.2"><sup><a href="#Ezra.8.2" class="verse-number">2</a></sup> з Пінхасових синів: Ґершом, з Ітамарових синів: Даніїл, з Давидових синів: Хаттуш.</p>
  <p class="verse" id="Ezra.8.3"><sup><a href="#Ezra.8.3" class="verse-number">3</a></sup> З Шеханіїних синів, з Пар'ошових синів: Захарій, а з ним за родоводом сто й п'ятдесят мужчин.</p>
  <p class="verse" id="Ezra.8.4"><sup><a href="#Ezra.8.4" class="verse-number">4</a></sup> З Пахат-Моавових синів: Ел'єгоенай, син Зерахіїн, а з ним двісті мужчин.</p>
  <p class="verse" id="Ezra.8.5"><sup><a href="#Ezra.8.5" class="verse-number">5</a></sup> З синів Затту: Шеханія, син Яхазіїлів, а з ним три сотні мужчин.</p>
  <p class="verse" id="Ezra.8.6"><sup><a href="#Ezra.8.6" class="verse-number">6</a></sup> А з Адінових синів: Евед, син Йонатанів, а з ним п'ятдесят мужчин.</p>
  <p class="verse" id="Ezra.8.7"><sup><a href="#Ezra.8.7" class="verse-number">7</a></sup> А з Еламових синів: Єшая, син Аталіїн, а з ним сімдесят мужчин.</p>
  <p class="verse" id="Ezra.8.8"><sup><a href="#Ezra.8.8" class="verse-number">8</a></sup> А з Шефатіїних синів: Зевадія, син Михаїлів, а з ним вісімдесят мужчин.</p>
  <p class="verse" id="Ezra.8.9"><sup><a href="#Ezra.8.9" class="verse-number">9</a></sup> З Йоавових синів: Овадія, син Єгіїлів, а з ним двісті й вісімнадцять мужчин.</p>
  <p class="verse" id="Ezra.8.10"><sup><a href="#Ezra.8.10" class="verse-number">10</a></sup> А з синів Бані: Шеломіт, син Йосіфіїн, а з ним сотня й шістдесят мужчин.</p>
  <p class="verse" id="Ezra.8.11"><sup><a href="#Ezra.8.11" class="verse-number">11</a></sup> А з Беваєвих синів: Захарій, син Беваїв, а з ним двадцять і вісім мужчин.</p>
  <p class="verse" id="Ezra.8.12"><sup><a href="#Ezra.8.12" class="verse-number">12</a></sup> А з Азґадових синів: Йоханан, син Катанів, а з ним сотня й десять мужчин.</p>
  <p class="verse" id="Ezra.8.13"><sup><a href="#Ezra.8.13" class="verse-number">13</a></sup> А з Адонікамових синів останні, а оце їхні імена: Еліфелет, Єіїл, і Шемая, а з ними шістдесят мужчин.</p>
  <p class="verse" id="Ezra.8.14"><sup><a href="#Ezra.8.14" class="verse-number">14</a></sup> А з Біґваєвих синів: Утай і Заввуд, а з ними сімдесят мужчин.</p>
  <p class="verse" id="Ezra.8.15"><sup><a href="#Ezra.8.15" class="verse-number">15</a></sup> І зібрав я їх до річки, що впадає до Агави, і ми таборували там три дні. І переглянув я народ та священиків, і не знайшов там нікого з Левієвих синів.</p>
  <p class="verse" id="Ezra.8.16"><sup><a href="#Ezra.8.16" class="verse-number">16</a></sup> І послав я по Еліезера, по Аріїла, по Шемаю, по Елнатана, і по Яріва, і по Елнатана, і по Натана, і по Захарія, і по Мешуллама, голів, і по Йойаріва, і по Елнатана, учителів.</p>
  <p class="verse" id="Ezra.8.17"><sup><a href="#Ezra.8.17" class="verse-number">17</a></sup> І відправив я їх до Іддо, голови в місцевості Касіф'я, і вклав в їхні уста слова, щоб говорити до Іддо та братів його, підданих у місцевості Касіф'я, щоб вони привели нам служителів для дому нашого Бога.</p>
  <p class="verse" id="Ezra.8.18"><sup><a href="#Ezra.8.18" class="verse-number">18</a></sup> І привели вони нам, бо рука нашого Бога була добра до нас, чоловіка розумного з синів Махлі, сина Левія, Ізраїлевого сина, та Шеревею й синів його та братів його, вісімнадцять,</p>
  <p class="verse" id="Ezra.8.19"><sup><a href="#Ezra.8.19" class="verse-number">19</a></sup> та Хашавію, а з ним Єшаю, з синів Мерарієвих, братів його та синів його двадцять,</p>
  <p class="verse" id="Ezra.8.20"><sup><a href="#Ezra.8.20" class="verse-number">20</a></sup> а з підданців храму, яких дав Давид та зверхники на роботу Левитам, двісті й двадцять підданців: усі вони були означені поіменно.</p>
  <p class="verse" id="Ezra.8.21"><sup><a href="#Ezra.8.21" class="verse-number">21</a></sup> І проголосив я там піст, над річкою Агавою, щоб упокорятися нам перед лицем нашого Бога, щоб просити від Нього щасливої дороги для нас і для дітей наших та для всього нашого маєтку,</p>
  <p class="verse" id="Ezra.8.22"><sup><a href="#Ezra.8.22" class="verse-number">22</a></sup> бо я соромився просити від царя війська та верхівців, щоб помагали нам у дорозі проти ворога, бо сказали ми цареві, говорячи: Рука нашого Бога на добро для всіх, хто шукає Його, а сила Його та гнів Його на всіх, хто кидає Його!</p>
  <p class="verse" id="Ezra.8.23"><sup><a href="#Ezra.8.23" class="verse-number">23</a></sup> І постили ми, і просили нашого Бога про це, і Він дав нам ублагати Себе.</p>
  <p class="verse" id="Ezra.8.24"><sup><a href="#Ezra.8.24" class="verse-number">24</a></sup> І я відділив із священичих зверхників дванадцять до Шеревеї, Хашавії, і до десятьох їхніх братів з ними.</p>
  <p class="verse" id="Ezra.8.25"><sup><a href="#Ezra.8.25" class="verse-number">25</a></sup> І відважив я їм срібло й золото та посуд принесення нашого Божого дому, що принесли цар, і його дорадники, і його зверхники та ввесь Ізраїль, що знаходився там.</p>
  <p class="verse" id="Ezra.8.26"><sup><a href="#Ezra.8.26" class="verse-number">26</a></sup> І відважив я на їхню руку шість сотень і п'ятдесят талантів срібла, а срібних речей сто талантів, золота сто талантів,</p>
  <p class="verse" id="Ezra.8.27"><sup><a href="#Ezra.8.27" class="verse-number">27</a></sup> а золотих чаш двадцять на тисячу дарейків, а посудин з золоченої й доброї міді дві, дорогі, як золото.</p>
  <p class="verse" id="Ezra.8.28"><sup><a href="#Ezra.8.28" class="verse-number">28</a></sup> І сказав я до них: Ви святість для Господа, і цей посуд святість, а те срібло та золото добровільна жертва для Господа, Бога ваших батьків.</p>
  <p class="verse" id="Ezra.8.29"><sup><a href="#Ezra.8.29" class="verse-number">29</a></sup> Пильнуйте й бережіть це, аж поки не відважите його перед зверхниками священиків і Левитів та зверхниками батьківських родів Ізраїлевих в Єрусалимі до кімнат Господнього дому.</p>
  <p class="verse" id="Ezra.8.30"><sup><a href="#Ezra.8.30" class="verse-number">30</a></sup> І прийняли священики та Левити вагу того срібла та золота та того посуду, щоб віднести до Єрусалиму, до дому нашого Бога.</p>
  <p class="verse" id="Ezra.8.31"><sup><a href="#Ezra.8.31" class="verse-number">31</a></sup> І рушили ми з річки Агави двадцятого дня першого місяця, щоб іти до Єрусалиму. А рука нашого Бога була над нами, і Він урятував нас з руки ворога та чатівника на дорозі.</p>
  <p class="verse" id="Ezra.8.32"><sup><a href="#Ezra.8.32" class="verse-number">32</a></sup> І прийшли ми до Єрусалиму, і сиділи там три дні.</p>
  <p class="verse" id="Ezra.8.33"><sup><a href="#Ezra.8.33" class="verse-number">33</a></sup> А четвертого дня відважили ми те срібло й золото та той посуд у домі нашого Бога на руку священика Меремота, сина Урійїного, а з ним був Елеазар, син Пінхасів, а з ними Йозавад, син Єшуїн, та Ноадія, син Біннуїв, Левити,</p>
  <p class="verse" id="Ezra.8.34"><sup><a href="#Ezra.8.34" class="verse-number">34</a></sup> за числом, за вагою на все. І того часу була записана вся та вага.</p>
  <p class="verse" id="Ezra.8.35"><sup><a href="#Ezra.8.35" class="verse-number">35</a></sup> Ті, що прийшли з полону, сини вигнання, принесли цілопалення для Бога Ізраїля: дванадцять биків за всього Ізраїля, дев'ятдесят і шість баранів, сімдесят і сім овець, дванадцять козлів на жертву за гріх, це все цілопалення для Господа.</p>
  <p class="verse" id="Ezra.8.36"><sup><a href="#Ezra.8.36" class="verse-number">36</a></sup> І віддали цареві накази царським сатрапам та намісникам Заріччя, а ті підтримували народ та Божий дім.</p>
  <h2>Chapter 9</h2>
  <p class="verse" id="Ezra.9.1"><sup><a href="#Ezra.9.1" class="verse-number">1</a></sup> А як скінчилося це, підійшли до мене зверхники, говорячи: Цей народ, Ізраїль, і священики та Левити не відділилися від народів цих країв з їхніми гидотами, від хананеян, періззеян, євусеян, аммонеян, моавітян, єгиптян та амореян,</p>
  <p class="verse" id="Ezra.9.2"><sup><a href="#Ezra.9.2" class="verse-number">2</a></sup> бо побрали з їхніх дочок собі та своїм синам, змішалося святе насіння з народами цих країв, а рука зверхників та представників була перша в цьому спроневіренні.</p>
  <p class="verse" id="Ezra.9.3"><sup><a href="#Ezra.9.3" class="verse-number">3</a></sup> А коли я почув це слово, то роздер я одежу свою та плаща свого, і рвав волосся з голови своєї та з бороди своєї, і сидів остовпілий...</p>
  <p class="verse" id="Ezra.9.4"><sup><a href="#Ezra.9.4" class="verse-number">4</a></sup> І зібралися до мене всі тремтячі перед словами Бога Ізраїлевого за спроневірення поверненців, а я сидів остовпілий аж до жертви вечірньої.</p>
  <p class="verse" id="Ezra.9.5"><sup><a href="#Ezra.9.5" class="verse-number">5</a></sup> А за вечірньої жертви встав я з упокорення свого, і, роздерши шату свою та плаща свого, упав я на коліна свої, і простягнув руки свої до Господа, Бога мого...</p>
  <p class="verse" id="Ezra.9.6"><sup><a href="#Ezra.9.6" class="verse-number">6</a></sup> І сказав я: Боже мій, соромлюся я та стидаюся піднести, Боже мій, обличчя своє до Тебе, бо беззаконня наші помножилися понад голову, а наша провина виросла аж до неба!...</p>
  <p class="verse" id="Ezra.9.7"><sup><a href="#Ezra.9.7" class="verse-number">7</a></sup> Від днів наших батьків ми в великій провині аж до дня цього, а за наші беззаконня були віддані ми, наші царі, наші священики в руку царів цих країв на меча, на полон, і на грабіж, і на посоромлення обличчя, як цього дня.</p>
  <p class="verse" id="Ezra.9.8"><sup><a href="#Ezra.9.8" class="verse-number">8</a></sup> А тепер на малу хвилю сталася нам милість від Господа, Бога нашого, щоб позоставити нам останок, і дати нам затвердитися на місці святині Його, щоб освітити очі наші, Боже наш, і дати нам трохи ожити в нашій неволі!</p>
  <p class="verse" id="Ezra.9.9"><sup><a href="#Ezra.9.9" class="verse-number">9</a></sup> Бо раби ми, та в нашій неволі не покинув нас Бог наш, і прихилив до нас милість перед перськими царями, щоб дати нам ожити, щоб піднести дім нашого Бога й щоб відбудувати руїни його, та щоб дати нам захист в Юдеї та в Єрусалимі.</p>
  <p class="verse" id="Ezra.9.10"><sup><a href="#Ezra.9.10" class="verse-number">10</a></sup> А тепер що скажемо, Боже наш, по цьому? Бо ми покинули заповіді Твої,</p>
  <p class="verse" id="Ezra.9.11"><sup><a href="#Ezra.9.11" class="verse-number">11</a></sup> які Ти наказав через Своїх рабів пророків, говорячи: Цей Край, що ви йдете посісти, він край нечистий через нечистість народу цих країв, через їхні гидоти, що наповнили його від краю до краю своєю нечистістю.</p>
  <p class="verse" id="Ezra.9.12"><sup><a href="#Ezra.9.12" class="verse-number">12</a></sup> А тепер дочок своїх не давайте їхнім синам, а їхніх дочок не беріть для своїх синів, і не питайте їх про мир та про добро їх аж навіки, щоб ви стали сильні, та споживали добро цієї землі, і віддали на спадок вашим синам аж навіки.</p>
  <p class="verse" id="Ezra.9.13"><sup><a href="#Ezra.9.13" class="verse-number">13</a></sup> А по тому всьому, що прийшло на нас за наші злі чини та за нашу велику провину, бо Ти, Боже наш, стримав кару більше від гріха нашого, і дав нам таку рештку,</p>
  <p class="verse" id="Ezra.9.14"><sup><a href="#Ezra.9.14" class="verse-number">14</a></sup> чи знову ми ламатимемо заповіді Твої, і будемо посвоячуватися з оцими мерзотними народами? Чи ж Ти не розгніваєшся на нас аж до вигублення нас, так що ніхто не позостався б і не врятувався?</p>
  <p class="verse" id="Ezra.9.15"><sup><a href="#Ezra.9.15" class="verse-number">15</a></sup> Господи, Боже Ізраїлів, Ти праведний, бо ми позосталися останком, як цього дня. Ось ми в провині своїй перед лицем Твоїм, бо не встояти нам за це перед лицем Твоїм!...</p>
  <h2>Chapter 10</h2>
  <p class="verse" id="Ezra.10.1"><sup><a href="#Ezra.10.1" class="verse-number">1</a></sup> А коли Ездра молився та сповідався, плакав та припадав перед Божим домом, зібрався до нього з Ізраїля дуже великий збір, чоловіки, і жінки та діти, бо народ плакав ревним плачем...</p>
  <p class="verse" id="Ezra.10.2"><sup><a href="#Ezra.10.2" class="verse-number">2</a></sup> І відповів Шеханія, Єхіїлів син, з Еламових синів, та й сказав до Ездри: Ми спроневірилися нашому Богові, бо взяли ми чужинок із народів цього краю за жінок. Але є ще надія для Ізраїля в цьому!</p>
  <p class="verse" id="Ezra.10.3"><sup><a href="#Ezra.10.3" class="verse-number">3</a></sup> А тепер складімо заповіта нашому Богові, що випровадимо від себе всіх жінок та народжене від них, за радою пана нашого, та тих, хто тремтить перед заповіддю нашого Бога, і буде зроблене за Законом.</p>
  <p class="verse" id="Ezra.10.4"><sup><a href="#Ezra.10.4" class="verse-number">4</a></sup> Устань, бо на тобі ця річ, а ми з тобою. Будь мужній і дій!</p>
  <p class="verse" id="Ezra.10.5"><sup><a href="#Ezra.10.5" class="verse-number">5</a></sup> І встав Ездра, і заприсяг зверхників, священиків і Левитів та всього Ізраїля, щоб робити за цим словом. І вони заприсягли.</p>
  <p class="verse" id="Ezra.10.6"><sup><a href="#Ezra.10.6" class="verse-number">6</a></sup> І Ездра встав з-перед Божого дому й пішов до кімнати Єгохонана, Ел'яшівового сина, і ночував там. Хліба він не їв і води не пив, бо був у жалобі за спроневірення поверненців.</p>
  <p class="verse" id="Ezra.10.7"><sup><a href="#Ezra.10.7" class="verse-number">7</a></sup> І оголосили в Юдеї та в Єрусалимі до всіх поверненців, щоб зібратися до Єрусалиму.</p>
  <p class="verse" id="Ezra.10.8"><sup><a href="#Ezra.10.8" class="verse-number">8</a></sup> А кожен, хто не прийде до трьох день, за порадою зверхників та старших, увесь маєток того буде зроблений закляттям, а він буде вилучений із громади поверненців.</p>
  <p class="verse" id="Ezra.10.9"><sup><a href="#Ezra.10.9" class="verse-number">9</a></sup> І зібралися всі люди Юди та Веніямина до Єрусалиму до трьох день, це був дев'ятий місяць, двадцятого дня місяця. І сидів увесь народ на площі Божого дому, тремтячи від цієї справи та від дощу.</p>
  <p class="verse" id="Ezra.10.10"><sup><a href="#Ezra.10.10" class="verse-number">10</a></sup> І встав священик Ездра та й сказав до них: Ви спроневірилися, і взяли чужинних жінок, щоб побільшити Ізраїлеву провину.</p>
  <p class="verse" id="Ezra.10.11"><sup><a href="#Ezra.10.11" class="verse-number">11</a></sup> А тепер повиніться Господеві, Богові ваших батьків, і чиніть Його волю! І віддаліться від народів цього Краю та від тих чужих жінок!</p>
  <p class="verse" id="Ezra.10.12"><sup><a href="#Ezra.10.12" class="verse-number">12</a></sup> І відповіла вся громада, і сказали гучним голосом: Так, за словом твоїм, ми повинні зробити!</p>
  <p class="verse" id="Ezra.10.13"><sup><a href="#Ezra.10.13" class="verse-number">13</a></sup> Але народ численний, і час дощів, і нема сили стояти на вулиці. Та й праці не на один день і не на два, бо ми багато нагрішили в цій справі.</p>
  <p class="verse" id="Ezra.10.14"><sup><a href="#Ezra.10.14" class="verse-number">14</a></sup> Нехай же стануть наші зверхники за ввесь збір, а кожен, хто є в наших містах, хто взяв чужинних жінок, нехай прийде на означені часи, а з ними старші кожного міста та судді його, аж поки не відвернеться від нас жар гніву нашого Бога за цю річ.</p>
  <p class="verse" id="Ezra.10.15"><sup><a href="#Ezra.10.15" class="verse-number">15</a></sup> Особливо стали над цим Йонатан, син Асагелів, та Яхзея, син Тіквин, а Мешуллам та Левит Шеббетай допомагали їм.</p>
  <p class="verse" id="Ezra.10.16"><sup><a href="#Ezra.10.16" class="verse-number">16</a></sup> І зробили так поверненці. І відділив собі священик Ездра людей, голів батьків за родом їхніх батьків, і всі вони поіменно. І сіли вони першого дня десятого місяця, щоб дослідити цю справу.</p>
  <p class="verse" id="Ezra.10.17"><sup><a href="#Ezra.10.17" class="verse-number">17</a></sup> І скінчили до першого дня першого місяця справи про всіх тих людей, що взяли були чужинних жінок.</p>
  <p class="verse" id="Ezra.10.18"><sup><a href="#Ezra.10.18" class="verse-number">18</a></sup> І знайшлися поміж священичими синами, що взяли чужинних жінок, із синів Єшуї, сина Йоцадакового, та братів його: Моасея, і Еліезер, і Ярів, і Ґедалія.</p>
  <p class="verse" id="Ezra.10.19"><sup><a href="#Ezra.10.19" class="verse-number">19</a></sup> І дали вони руку свою, що повипроваджують жінок своїх, а винні принесли в жертву барана з отари за провину свою.</p>
  <p class="verse" id="Ezra.10.20"><sup><a href="#Ezra.10.20" class="verse-number">20</a></sup> А з синів Іммерових: Ханані та Зевадія.</p>
  <p class="verse" id="Ezra.10.21"><sup><a href="#Ezra.10.21" class="verse-number">21</a></sup> І з синів Харімових: Массея, і Елійя, і Шемая, і Єхіїл, і Уззійя.</p>
  <p class="verse" id="Ezra.10.22"><sup><a href="#Ezra.10.22" class="verse-number">22</a></sup> І з синів Пашхурових: Ел'йоенай, Маасея, Ізмаїл, Натанаїл, Йозавад та Ел'аса.</p>
  <p class="verse" id="Ezra.10.23"><sup><a href="#Ezra.10.23" class="verse-number">23</a></sup> А з Левитів: Йозавад, і Шім'ї, і Келая, він Келіта, Петахія, Юда та Еліезер.</p>
  <p class="verse" id="Ezra.10.24"><sup><a href="#Ezra.10.24" class="verse-number">24</a></sup> А з співаків: Ел'яшів. А з придверних: Шаллум, і Телем, та Урі.</p>
  <p class="verse" id="Ezra.10.25"><sup><a href="#Ezra.10.25" class="verse-number">25</a></sup> А з Ізраїля, з синів Пар'ошових: Рам'я, і Їззійя, і Малкійя, і Мійямін, і Елеазар, і Малкійя та Беная.</p>
  <p class="verse" id="Ezra.10.26"><sup><a href="#Ezra.10.26" class="verse-number">26</a></sup> А з синів Еламових: Маттанія, Захарій, і Єхіїл, і Авді, і Єремот, і Елійя.</p>
  <p class="verse" id="Ezra.10.27"><sup><a href="#Ezra.10.27" class="verse-number">27</a></sup> І з синів Затту: Ел'йоенай, Ел'яшів, Маттанія, і Еремот, і Завад та Азіза.</p>
  <p class="verse" id="Ezra.10.28"><sup><a href="#Ezra.10.28" class="verse-number">28</a></sup> А з синів Беваєвих: Єгоханан, Хананія, Заббай, Атлай.</p>
  <p class="verse" id="Ezra.10.29"><sup><a href="#Ezra.10.29" class="verse-number">29</a></sup> І з синів Банієвих: Мешуллам, Маллух, і Адая, Яшув, і Шеал та Рамот.</p>
  <p class="verse" id="Ezra.10.30"><sup><a href="#Ezra.10.30" class="verse-number">30</a></sup> І з синів Пахатових: Моав, Адна, і Хелал, Беная, Маасея, Маттанія, Веселіїл, і Біннуй та Манасія.</p>
  <p class="verse" id="Ezra.10.31"><sup><a href="#Ezra.10.31" class="verse-number">31</a></sup> І з синів Харімових: Еліезер, Їшшійя, Малкійя, Шемая, Шімон,</p>
  <p class="verse" id="Ezra.10.32"><sup><a href="#Ezra.10.32" class="verse-number">32</a></sup> Веніямин, Маллух, Шемарія.</p>
  <p class="verse" id="Ezra.10.33"><sup><a href="#Ezra.10.33" class="verse-number">33</a></sup> З синів Хашумових: Маттенай, Маттатта, Завад, Еліфелет, Єремай, Манасія, Шім'ї.</p>
  <p class="verse" id="Ezra.10.34"><sup><a href="#Ezra.10.34" class="verse-number">34</a></sup> З синів Банаєвих: Маадай, Амрам, і Уїл,</p>
  <p class="verse" id="Ezra.10.35"><sup><a href="#Ezra.10.35" class="verse-number">35</a></sup> Беная, Бедея, Келугу,</p>
  <p class="verse" id="Ezra.10.36"><sup><a href="#Ezra.10.36" class="verse-number">36</a></sup> Ванія, Меремот, Ел'ятів,</p>
  <p class="verse" id="Ezra.10.37"><sup><a href="#Ezra.10.37" class="verse-number">37</a></sup> Маттанія, Маттенай, і Яасай,</p>
  <p class="verse" id="Ezra.10.38"><sup><a href="#Ezra.10.38" class="verse-number">38</a></sup> і Бані, і Біннуй, Шім'ї,</p>
  <p class="verse" id="Ezra.10.39"><sup><a href="#Ezra.10.39" class="verse-number">39</a></sup> і Шелемія, і Натан, і Адая,</p>
  <p class="verse" id="Ezra.10.40"><sup><a href="#Ezra.10.40" class="verse-number">40</a></sup> Махнадвай, Шашай, Шарай,</p>
  <p class="verse" id="Ezra.10.41"><sup><a href="#Ezra.10.41" class="verse-number">41</a></sup> Азаріїл, і Шелемія, Шемарія,</p>
  <p class="verse" id="Ezra.10.42"><sup><a href="#Ezra.10.42" class="verse-number">42</a></sup> Шаллум, Амарія, Йосип.</p>
  <p class="verse" id="Ezra.10.43"><sup><a href="#Ezra.10.43" class="verse-number">43</a></sup> А з синів Нево: Єіїл, Маттітія, Завад, Зевіна, Яддай, і Йоїл, Беная.</p>
  <p class="verse" id="Ezra.10.44"><sup><a href="#Ezra.10.44" class="verse-number">44</a></sup> Усі оці взяли були чужинних жінок, а деякі з цих жінок і дітей породили.</p>
</body>
</html>
