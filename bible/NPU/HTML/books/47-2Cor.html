<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>2 До Коринтян</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>2 До Коринтян</h1>
  <h2>Chapter 1</h2>
  <p class="verse" id="2Cor.1.1"><sup><a href="#2Cor.1.1" class="verse-number">1</a></sup> Павло, з волі Божої апостол Христа Ісуса, та брат Тимофій, до Божої Церкви в Коринті, з усіма святими в цілій Ахаї,</p>
  <p class="verse" id="2Cor.1.2"><sup><a href="#2Cor.1.2" class="verse-number">2</a></sup> благодать вам і мир від Бога Отця нашого й Господа Ісуса Христа!</p>
  <p class="verse" id="2Cor.1.3"><sup><a href="#2Cor.1.3" class="verse-number">3</a></sup> Благословенний Бог і Отець Господа нашого Ісуса Христа, Отець милосердя й Бог потіхи всілякої,</p>
  <p class="verse" id="2Cor.1.4"><sup><a href="#2Cor.1.4" class="verse-number">4</a></sup> що в усякій скорботі Він нас потішає, щоб змогли потішати й ми тих, що в усякій скорботі знаходяться, тією потіхою, якою потішує Бог нас самих.</p>
  <p class="verse" id="2Cor.1.5"><sup><a href="#2Cor.1.5" class="verse-number">5</a></sup> Бо поскільки намножуються в нас терпіння Христові, так через Христа й потішення наше намножується.</p>
  <p class="verse" id="2Cor.1.6"><sup><a href="#2Cor.1.6" class="verse-number">6</a></sup> Бо як терпимо скорботи, то на вашу потіху й спасіння; коли потішаємось, то на вашу потіху в терпінні тих самих страждань, які терпимо й ми.</p>
  <p class="verse" id="2Cor.1.7"><sup><a href="#2Cor.1.7" class="verse-number">7</a></sup> А наша надія певна про вас, бо ми знаємо, що ви спільники як у терпіннях, так само і в потісі.</p>
  <p class="verse" id="2Cor.1.8"><sup><a href="#2Cor.1.8" class="verse-number">8</a></sup> Бо не хочемо, браття, щоб не відали ви про нашу скорботу, що в Азії трапилась нам, бо над міру й над силу були ми обтяжені, так що ми не надіялися навіть жити.</p>
  <p class="verse" id="2Cor.1.9"><sup><a href="#2Cor.1.9" class="verse-number">9</a></sup> Та самі ми в собі мали присуд на смерть, щоб нам не покладати надії на себе, а на Бога, що воскрешує мертвих,</p>
  <p class="verse" id="2Cor.1.10"><sup><a href="#2Cor.1.10" class="verse-number">10</a></sup> що від смерти такої нас визволив і визволяє, і на Нього й покладаємося, що й ще визволить Він,</p>
  <p class="verse" id="2Cor.1.11"><sup><a href="#2Cor.1.11" class="verse-number">11</a></sup> як поможете разом і ви молитвою за нас, щоб за дар ласки, що нам виявлений багатьма, багато-хто дяку складали за нас.</p>
  <p class="verse" id="2Cor.1.12"><sup><a href="#2Cor.1.12" class="verse-number">12</a></sup> Бо це нам хвала, свідчення нашого сумління, що в святості й чистості Божій, не в тілесній мудрості, але в Божій благодаті жили ми на світі, особливо ж у вас.</p>
  <p class="verse" id="2Cor.1.13"><sup><a href="#2Cor.1.13" class="verse-number">13</a></sup> Бо іншого вам ми не пишемо, тільки те, що читаєте та розумієте, а сподіваюсь, що ви й до кінця зрозумієте,</p>
  <p class="verse" id="2Cor.1.14"><sup><a href="#2Cor.1.14" class="verse-number">14</a></sup> як частинно нас ви й зрозуміли, що ми вам похвала, як і ви нам, у день Господа нашого Ісуса.</p>
  <p class="verse" id="2Cor.1.15"><sup><a href="#2Cor.1.15" class="verse-number">15</a></sup> І з певністю цією хотів я давніше прибути до вас, щоб мали ви благодать удруге,</p>
  <p class="verse" id="2Cor.1.16"><sup><a href="#2Cor.1.16" class="verse-number">16</a></sup> і через вас перейти в Македонію, а з Македонії знову прибути до вас, а ви щоб в Юдею мене відпровадили.</p>
  <p class="verse" id="2Cor.1.17"><sup><a href="#2Cor.1.17" class="verse-number">17</a></sup> Маючи задум такий, чи я чинив легковажно? Чи те, що задумую, за тілом задумую, щоб було в мене і Так, так, і Ні, ні?</p>
  <p class="verse" id="2Cor.1.18"><sup><a href="#2Cor.1.18" class="verse-number">18</a></sup> Але вірний Бог, що наше слово до вас не було Так і Ні.</p>
  <p class="verse" id="2Cor.1.19"><sup><a href="#2Cor.1.19" class="verse-number">19</a></sup> Бо Син Божий Ісус Христос, що ми Його вам проповідували, я й Силуан, і Тимофій, не був Так і Ні, але в Нім було Так.</p>
  <p class="verse" id="2Cor.1.20"><sup><a href="#2Cor.1.20" class="verse-number">20</a></sup> Скільки бо Божих обітниць, то в Ньому Так, і в Ньому Амінь, Богові на славу через нас.</p>
  <p class="verse" id="2Cor.1.21"><sup><a href="#2Cor.1.21" class="verse-number">21</a></sup> А Той, Хто нас із вами в Христа утверджує, і Хто нас намастив, то Бог,</p>
  <p class="verse" id="2Cor.1.22"><sup><a href="#2Cor.1.22" class="verse-number">22</a></sup> Який і назнаменував нас, і в наші серця дав завдаток Духа.</p>
  <p class="verse" id="2Cor.1.23"><sup><a href="#2Cor.1.23" class="verse-number">23</a></sup> А я кличу Бога на свідка на душу мою, що я, щадячи вас, не прийшов у Коринт дотепер,</p>
  <p class="verse" id="2Cor.1.24"><sup><a href="#2Cor.1.24" class="verse-number">24</a></sup> не тому, ніби ми беремо владу над вашою вірою, але вашої радости помічники ми, бо ви встояли вірою!</p>
  <h2>Chapter 2</h2>
  <p class="verse" id="2Cor.2.1"><sup><a href="#2Cor.2.1" class="verse-number">1</a></sup> А я постановив у собі те, щоб до вас не прийти знов у смутку.</p>
  <p class="verse" id="2Cor.2.2"><sup><a href="#2Cor.2.2" class="verse-number">2</a></sup> Бо коли я засмучую вас, то хто той, хто потішить мене, як не той, кого я засмутив?</p>
  <p class="verse" id="2Cor.2.3"><sup><a href="#2Cor.2.3" class="verse-number">3</a></sup> І це саме писав я до вас, щоб, прийшовши, я смутку не мав би від тих, що від них мені тішитися належало, про всіх вас бувши певний, що радість моя то радість усіх вас!</p>
  <p class="verse" id="2Cor.2.4"><sup><a href="#2Cor.2.4" class="verse-number">4</a></sup> Бо з великого горя та з туги сердечної я написав вам з рясними слізьми не на те, щоб були ви засмучені, але щоб пізнали любов, що в мене її пребагато до вас!</p>
  <p class="verse" id="2Cor.2.5"><sup><a href="#2Cor.2.5" class="verse-number">5</a></sup> А як хто засмутив, не мене засмутив, а почасти щоб не пригнітити і всіх вас.</p>
  <p class="verse" id="2Cor.2.6"><sup><a href="#2Cor.2.6" class="verse-number">6</a></sup> Досить такому карання того, що від багатьох,</p>
  <p class="verse" id="2Cor.2.7"><sup><a href="#2Cor.2.7" class="verse-number">7</a></sup> через те навпаки, краще простити й потішити, щоб смуток великий його не пожер.</p>
  <p class="verse" id="2Cor.2.8"><sup><a href="#2Cor.2.8" class="verse-number">8</a></sup> Через те вас благаю: зміцніть до нього любов!</p>
  <p class="verse" id="2Cor.2.9"><sup><a href="#2Cor.2.9" class="verse-number">9</a></sup> Бо на це я й писав, щоб пізнати ваш досвід, чи в усім ви слухняні.</p>
  <p class="verse" id="2Cor.2.10"><sup><a href="#2Cor.2.10" class="verse-number">10</a></sup> А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,</p>
  <p class="verse" id="2Cor.2.11"><sup><a href="#2Cor.2.11" class="verse-number">11</a></sup> щоб нас сатана не перехитрував, відомі бо нам його задуми!</p>
  <p class="verse" id="2Cor.2.12"><sup><a href="#2Cor.2.12" class="verse-number">12</a></sup> А коли я прийшов до Троади звіщати Христову Євангелію, і були двері для мене відчинені в Господі,</p>
  <p class="verse" id="2Cor.2.13"><sup><a href="#2Cor.2.13" class="verse-number">13</a></sup> не мав я спокою для духа свого, бо я не знайшов був свого брата Тита; але, попрощавшися з ними, я пішов в Македонію.</p>
  <p class="verse" id="2Cor.2.14"><sup><a href="#2Cor.2.14" class="verse-number">14</a></sup> А Богові подяка, що Він постійно чинить нас переможцями в Христі, і запашність знання про Себе через нас виявляє на всякому місці!</p>
  <p class="verse" id="2Cor.2.15"><sup><a href="#2Cor.2.15" class="verse-number">15</a></sup> Ми бо для Бога Христова запашність серед тих, хто спасається, і тих, які гинуть,</p>
  <p class="verse" id="2Cor.2.16"><sup><a href="#2Cor.2.16" class="verse-number">16</a></sup> для одних бо смертельна запашність на смерть, а для других запашність життєва в життя. І хто здатен на це?</p>
  <p class="verse" id="2Cor.2.17"><sup><a href="#2Cor.2.17" class="verse-number">17</a></sup> Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!</p>
  <h2>Chapter 3</h2>
  <p class="verse" id="2Cor.3.1"><sup><a href="#2Cor.3.1" class="verse-number">1</a></sup> Чи нам знов зачинати доручувати самих себе? Чи ми потребуємо, як дехто, листів доручальних до вас чи від вас?</p>
  <p class="verse" id="2Cor.3.2"><sup><a href="#2Cor.3.2" class="verse-number">2</a></sup> Ви наш лист, написаний у наших серцях, якого всі люди знають і читають!</p>
  <p class="verse" id="2Cor.3.3"><sup><a href="#2Cor.3.3" class="verse-number">3</a></sup> Виявляєте ви, що ви лист Христів, нами вислужений, що написаний не чорнилом, але Духом Бога Живого, не на таблицях камінних, але на тілесних таблицях серця.</p>
  <p class="verse" id="2Cor.3.4"><sup><a href="#2Cor.3.4" class="verse-number">4</a></sup> Таку ж певність до Бога ми маємо через Христа,</p>
  <p class="verse" id="2Cor.3.5"><sup><a href="#2Cor.3.5" class="verse-number">5</a></sup> не тому, що ми здібні помислити щось із себе, як від себе, але наша здібність від Бога.</p>
  <p class="verse" id="2Cor.3.6"><sup><a href="#2Cor.3.6" class="verse-number">6</a></sup> І Він нас зробив бути здатними служителями Нового Заповіту, не букви, а духа, бо буква вбиває, а дух оживляє.</p>
  <p class="verse" id="2Cor.3.7"><sup><a href="#2Cor.3.7" class="verse-number">7</a></sup> Коли ж служіння смерті, вирізане на каменях буквами, було таке славне, що Ізраїлеві сини не могли дивитись на обличчя Мойсея, через славу минущу обличчя його,</p>
  <p class="verse" id="2Cor.3.8"><sup><a href="#2Cor.3.8" class="verse-number">8</a></sup> скільки ж більш буде в славі те служіння духа!</p>
  <p class="verse" id="2Cor.3.9"><sup><a href="#2Cor.3.9" class="verse-number">9</a></sup> Бо як служіння осуду слава, то служіння праведности тим більше багате на славу!</p>
  <p class="verse" id="2Cor.3.10"><sup><a href="#2Cor.3.10" class="verse-number">10</a></sup> Не прославилося бо прославлене, у цій частині, ради слави, що вона переважує,</p>
  <p class="verse" id="2Cor.3.11"><sup><a href="#2Cor.3.11" class="verse-number">11</a></sup> бо коли славне те, що минає, то багато більш у славі те, що триває!</p>
  <p class="verse" id="2Cor.3.12"><sup><a href="#2Cor.3.12" class="verse-number">12</a></sup> Тож, мавши надію таку, ми вживаємо великої сміливости,</p>
  <p class="verse" id="2Cor.3.13"><sup><a href="#2Cor.3.13" class="verse-number">13</a></sup> а не як Мойсей, що покривало клав на обличчя своє, щоб Ізраїлеві сини не дивилися на кінець того, що минає.</p>
  <p class="verse" id="2Cor.3.14"><sup><a href="#2Cor.3.14" class="verse-number">14</a></sup> Але засліпилися їхні думки, бо те саме покривало аж до сьогодні лишилось незняте в читанні Старого Заповіту, бо зникає воно Христом.</p>
  <p class="verse" id="2Cor.3.15"><sup><a href="#2Cor.3.15" class="verse-number">15</a></sup> Але аж до сьогодні, як читають Мойсея, на їхньому серці лежить покривало,</p>
  <p class="verse" id="2Cor.3.16"><sup><a href="#2Cor.3.16" class="verse-number">16</a></sup> коли ж вони навернуться до Господа, тоді покривало здіймається.</p>
  <p class="verse" id="2Cor.3.17"><sup><a href="#2Cor.3.17" class="verse-number">17</a></sup> Господь же то Дух, а де Дух Господній, там воля.</p>
  <p class="verse" id="2Cor.3.18"><sup><a href="#2Cor.3.18" class="verse-number">18</a></sup> Ми ж відкритим обличчям, як у дзеркало, дивимося всі на славу Господню, і зміняємося в той же образ від слави на славу, як від Духа Господнього.</p>
  <h2>Chapter 4</h2>
  <p class="verse" id="2Cor.4.1"><sup><a href="#2Cor.4.1" class="verse-number">1</a></sup> Ось тому, мавши за милосердям Божим таке служіння, ми не тратимо відваги,</p>
  <p class="verse" id="2Cor.4.2"><sup><a href="#2Cor.4.2" class="verse-number">2</a></sup> але ми відреклися тайного сорому, не ходячи в хитрості та не перекручуючи Божого Слова, але з'явленням правди доручуємо себе кожному сумлінню людському перед Богом.</p>
  <p class="verse" id="2Cor.4.3"><sup><a href="#2Cor.4.3" class="verse-number">3</a></sup> Коли ж наша Євангелія й закрита, то закрита для тих, хто гине,</p>
  <p class="verse" id="2Cor.4.4"><sup><a href="#2Cor.4.4" class="verse-number">4</a></sup> для невіруючих, яким бог цього віку засліпив розум, щоб для них не засяяло світло Євангелії слави Христа, а Він образ Божий.</p>
  <p class="verse" id="2Cor.4.5"><sup><a href="#2Cor.4.5" class="verse-number">5</a></sup> Бо ми не себе самих проповідуємо, але Христа Ісуса, Господа, ми ж самі раби ваші ради Ісуса.</p>
  <p class="verse" id="2Cor.4.6"><sup><a href="#2Cor.4.6" class="verse-number">6</a></sup> Бо Бог, що звелів був світлу засяяти з темряви, у серцях наших засяяв, щоб просвітити нам знання слави Божої в Особі Христовій.</p>
  <p class="verse" id="2Cor.4.7"><sup><a href="#2Cor.4.7" class="verse-number">7</a></sup> А ми маємо скарб цей у посудинах глиняних, щоб велич сили була Божа, а не від нас.</p>
  <p class="verse" id="2Cor.4.8"><sup><a href="#2Cor.4.8" class="verse-number">8</a></sup> У всьому нас тиснуть, та не потиснені ми; ми в важких обставинах, але не впадаємо в розпач.</p>
  <p class="verse" id="2Cor.4.9"><sup><a href="#2Cor.4.9" class="verse-number">9</a></sup> Переслідують нас, але ми не полишені; ми повалені, та не погублені.</p>
  <p class="verse" id="2Cor.4.10"><sup><a href="#2Cor.4.10" class="verse-number">10</a></sup> Ми завсіди носимо в тілі мертвість Ісусову, щоб з'явилося в нашому тілі й життя Ісусове.</p>
  <p class="verse" id="2Cor.4.11"><sup><a href="#2Cor.4.11" class="verse-number">11</a></sup> Бо завсіди нас, що живемо, віддають на смерть за Ісуса, щоб з'явилось Ісусове в нашому смертельному тілі.</p>
  <p class="verse" id="2Cor.4.12"><sup><a href="#2Cor.4.12" class="verse-number">12</a></sup> Тому то смерть діє в нас, а життя у вас.</p>
  <p class="verse" id="2Cor.4.13"><sup><a href="#2Cor.4.13" class="verse-number">13</a></sup> Та мавши того ж духа віри, за написаним: Вірував я, через те говорив, і ми віруємо, тому то й говоримо,</p>
  <p class="verse" id="2Cor.4.14"><sup><a href="#2Cor.4.14" class="verse-number">14</a></sup> знавши, що Той, Хто воскресив Господа Ісуса, воскресить з Ісусом і нас, і поставить із вами.</p>
  <p class="verse" id="2Cor.4.15"><sup><a href="#2Cor.4.15" class="verse-number">15</a></sup> Усе бо для вас, щоб благодать, розмножена через багатьох, збагатила подяку на Божу славу.</p>
  <p class="verse" id="2Cor.4.16"><sup><a href="#2Cor.4.16" class="verse-number">16</a></sup> Через те ми відваги не тратимо, бо хоч нищиться зовнішній наш чоловік, зате день-у-день відновляється внутрішній.</p>
  <p class="verse" id="2Cor.4.17"><sup><a href="#2Cor.4.17" class="verse-number">17</a></sup> Бо теперішнє легке наше горе достачає для нас у безмірнім багатстві славу вічної ваги,</p>
  <p class="verse" id="2Cor.4.18"><sup><a href="#2Cor.4.18" class="verse-number">18</a></sup> коли ми не дивимося на видиме, а на невидиме. Бо видиме дочасне, невидиме ж вічне!</p>
  <h2>Chapter 5</h2>
  <p class="verse" id="2Cor.5.1"><sup><a href="#2Cor.5.1" class="verse-number">1</a></sup> Знаємо бо, коли земний мешкальний намет наш зруйнується, то маємо будівлю від Бога на небі, дім нерукотворний та вічний.</p>
  <p class="verse" id="2Cor.5.2"><sup><a href="#2Cor.5.2" class="verse-number">2</a></sup> Тому то й зідхаємо, бажаючи приодягтися будівлею нашею, що з неба,</p>
  <p class="verse" id="2Cor.5.3"><sup><a href="#2Cor.5.3" class="verse-number">3</a></sup> коли б тільки й одягнені ми не знайшлися нагі!</p>
  <p class="verse" id="2Cor.5.4"><sup><a href="#2Cor.5.4" class="verse-number">4</a></sup> Бо ми, знаходячися в цьому наметі, зідхаємо під тягарем, бо не хочемо роздягтися, але одягтися, щоб смертне пожерлось життям.</p>
  <p class="verse" id="2Cor.5.5"><sup><a href="#2Cor.5.5" class="verse-number">5</a></sup> А Той, Хто на це саме й створив нас, то Бог, що й дав нам завдаток Духа.</p>
  <p class="verse" id="2Cor.5.6"><sup><a href="#2Cor.5.6" class="verse-number">6</a></sup> Отож, бувши відважні постійно, та знаючи, що, мавши дім у тілі, ми не перебуваємо в домі Господньому,</p>
  <p class="verse" id="2Cor.5.7"><sup><a href="#2Cor.5.7" class="verse-number">7</a></sup> бо ходимо вірою, а не видінням,</p>
  <p class="verse" id="2Cor.5.8"><sup><a href="#2Cor.5.8" class="verse-number">8</a></sup> ми ж відважні, і бажаємо краще покинути дім тіла й мати дім у Господа.</p>
  <p class="verse" id="2Cor.5.9"><sup><a href="#2Cor.5.9" class="verse-number">9</a></sup> Тому ми й пильнуємо, чи зостаємося в домі тіла, чи виходимо з дому, бути Йому любими.</p>
  <p class="verse" id="2Cor.5.10"><sup><a href="#2Cor.5.10" class="verse-number">10</a></sup> Бо мусимо всі ми з'явитися перед судовим престолом Христовим, щоб кожен прийняв згідно з тим, що в тілі робив він, чи добре, чи лихе.</p>
  <p class="verse" id="2Cor.5.11"><sup><a href="#2Cor.5.11" class="verse-number">11</a></sup> Отже, відаючи страх Господній, ми людей переконуємо, а Богові явні; але маю надію, що й у ваших сумліннях ми явні.</p>
  <p class="verse" id="2Cor.5.12"><sup><a href="#2Cor.5.12" class="verse-number">12</a></sup> Бо не знову себе ми доручуємо вам, але даємо вам привід хвалитися нами, щоб мали ви що проти тих, що хваляться обличчям, а не серцем.</p>
  <p class="verse" id="2Cor.5.13"><sup><a href="#2Cor.5.13" class="verse-number">13</a></sup> Коли бо ми з розуму сходимо, то Богові, коли ж при здоровому розумі, то для вас.</p>
  <p class="verse" id="2Cor.5.14"><sup><a href="#2Cor.5.14" class="verse-number">14</a></sup> Бо Христова любов спонукує нас, що думають так, що коли вмер Один за всіх, то всі померли.</p>
  <p class="verse" id="2Cor.5.15"><sup><a href="#2Cor.5.15" class="verse-number">15</a></sup> А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес.</p>
  <p class="verse" id="2Cor.5.16"><sup><a href="#2Cor.5.16" class="verse-number">16</a></sup> Через те відтепер ми нікого не знаємо за тілом; коли ж і знали за тілом Христа, то тепер ми не знаємо вже!</p>
  <p class="verse" id="2Cor.5.17"><sup><a href="#2Cor.5.17" class="verse-number">17</a></sup> Тому то, коли хто в Христі, той створіння нове, стародавнє минуло, ото сталось нове!</p>
  <p class="verse" id="2Cor.5.18"><sup><a href="#2Cor.5.18" class="verse-number">18</a></sup> Усе ж від Бога, що нас примирив із Собою Ісусом Христом і дав нам служіння примирення,</p>
  <p class="verse" id="2Cor.5.19"><sup><a href="#2Cor.5.19" class="verse-number">19</a></sup> бо Бог у Христі примирив світ із Собою Самим, не зважавши на їхні провини, і поклав у нас слово примирення.</p>
  <p class="verse" id="2Cor.5.20"><sup><a href="#2Cor.5.20" class="verse-number">20</a></sup> Оце ми як посли замість Христа, ніби Бог благає через нас, благаємо замість Христа: примиріться з Богом!</p>
  <p class="verse" id="2Cor.5.21"><sup><a href="#2Cor.5.21" class="verse-number">21</a></sup> Бо Того, Хто не відав гріха, Він учинив за нас гріхом, щоб стали ми Божою правдою в Нім!</p>
  <h2>Chapter 6</h2>
  <p class="verse" id="2Cor.6.1"><sup><a href="#2Cor.6.1" class="verse-number">1</a></sup> А ми, як співробітники, благаємо, щоб ви Божої благодаті не брали надармо.</p>
  <p class="verse" id="2Cor.6.2"><sup><a href="#2Cor.6.2" class="verse-number">2</a></sup> Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!</p>
  <p class="verse" id="2Cor.6.3"><sup><a href="#2Cor.6.3" class="verse-number">3</a></sup> Ні в чому ніякого спотикання не робимо, щоб служіння було бездоганне,</p>
  <p class="verse" id="2Cor.6.4"><sup><a href="#2Cor.6.4" class="verse-number">4</a></sup> а в усьому себе виявляємо, як служителів Божих, у великім терпінні, у скорботах, у бідах, у тіснотах,</p>
  <p class="verse" id="2Cor.6.5"><sup><a href="#2Cor.6.5" class="verse-number">5</a></sup> у вдарах, у в'язницях, у розрухах, у працях, у недосипаннях, у постах,</p>
  <p class="verse" id="2Cor.6.6"><sup><a href="#2Cor.6.6" class="verse-number">6</a></sup> у чистості, у розумі, у лагідності, у добрості, у Дусі Святім, у нелицемірній любові,</p>
  <p class="verse" id="2Cor.6.7"><sup><a href="#2Cor.6.7" class="verse-number">7</a></sup> у слові істини, у силі Божій, зо зброєю правди в правиці й лівиці,</p>
  <p class="verse" id="2Cor.6.8"><sup><a href="#2Cor.6.8" class="verse-number">8</a></sup> через славу й безчестя, через ганьбу й хвалу, як обманці, але ми правдиві;</p>
  <p class="verse" id="2Cor.6.9"><sup><a href="#2Cor.6.9" class="verse-number">9</a></sup> як незнані, та познані, як умираючі, та ось ми живі; як карані, та не забиті;</p>
  <p class="verse" id="2Cor.6.10"><sup><a href="#2Cor.6.10" class="verse-number">10</a></sup> як сумні, але завжди веселі; як убогі, але багатьох ми збагачуємо; як ті, що нічого не мають, але всім володіємо.</p>
  <p class="verse" id="2Cor.6.11"><sup><a href="#2Cor.6.11" class="verse-number">11</a></sup> Уста наші відкрились до вас, коринтяни, серце наше розширене!</p>
  <p class="verse" id="2Cor.6.12"><sup><a href="#2Cor.6.12" class="verse-number">12</a></sup> У нас вам не тісно, але тісно вам у ваших серцях!</p>
  <p class="verse" id="2Cor.6.13"><sup><a href="#2Cor.6.13" class="verse-number">13</a></sup> Такою ж відплатою говорю, немов дітям розширені будьте й ви!</p>
  <p class="verse" id="2Cor.6.14"><sup><a href="#2Cor.6.14" class="verse-number">14</a></sup> До чужого ярма не впрягайтесь з невірними; бо що спільного між праведністю та беззаконням, або яка спільність у світла з темрявою?</p>
  <p class="verse" id="2Cor.6.15"><sup><a href="#2Cor.6.15" class="verse-number">15</a></sup> Яка згода в Христа з белійяаром? Або яка частка вірного з невірним?</p>
  <p class="verse" id="2Cor.6.16"><sup><a href="#2Cor.6.16" class="verse-number">16</a></sup> Або яка згода поміж Божим храмом та ідолами? Бо ви храм Бога Живого, як Бог прорік: Поселюсь серед них і ходитиму, і буду їм Богом, а вони будуть народом Моїм!</p>
  <p class="verse" id="2Cor.6.17"><sup><a href="#2Cor.6.17" class="verse-number">17</a></sup> Вийдіть тому з-поміж них та й відлучіться, каже Господь, і не торкайтесь нечистого, і Я вас прийму,</p>
  <p class="verse" id="2Cor.6.18"><sup><a href="#2Cor.6.18" class="verse-number">18</a></sup> і буду Я вам за Отця, а ви за синів і дочок Мені будете, говорить Господь Вседержитель!</p>
  <h2>Chapter 7</h2>
  <p class="verse" id="2Cor.7.1"><sup><a href="#2Cor.7.1" class="verse-number">1</a></sup> Отож, мої любі, мавши ці обітниці, очистьмо себе від усякої нечисти тіла та духа, і творімо святиню у Божім страху!</p>
  <p class="verse" id="2Cor.7.2"><sup><a href="#2Cor.7.2" class="verse-number">2</a></sup> Дайте місце для нас! Ми нікого не скривдили, нікого не зіпсували, нікого не ошукали!</p>
  <p class="verse" id="2Cor.7.3"><sup><a href="#2Cor.7.3" class="verse-number">3</a></sup> Говорю не на осуд, бо я перед тим був сказав, що ви в серцях наших, щоб нам із вами чи померти чи жити.</p>
  <p class="verse" id="2Cor.7.4"><sup><a href="#2Cor.7.4" class="verse-number">4</a></sup> У мене велика сміливість до вас, велика мені похвала з вас, я повний потіхи, збагачаюся радістю при всякому нашому горі.</p>
  <p class="verse" id="2Cor.7.5"><sup><a href="#2Cor.7.5" class="verse-number">5</a></sup> Бо коли ми прийшли в Македонію, тіло наше не мало спочинку ніякого, у всьому бідуючи: назовні бої, страхіття всередині.</p>
  <p class="verse" id="2Cor.7.6"><sup><a href="#2Cor.7.6" class="verse-number">6</a></sup> Але Бог, що тішить принижених, потішив нас приходом Тита,</p>
  <p class="verse" id="2Cor.7.7"><sup><a href="#2Cor.7.7" class="verse-number">7</a></sup> і не тільки його прибуттям, а й потішенням, що ним він потішився з вас, коли розповідав нам про вашу журбу, про ваш смуток, про вашу горливість до мене, так що я більше тішився.</p>
  <p class="verse" id="2Cor.7.8"><sup><a href="#2Cor.7.8" class="verse-number">8</a></sup> Коли я й засмутив вас листом, то не каюся, хоч і каявся був, бо бачу, що той лист засмутив вас, хоч і часово.</p>
  <p class="verse" id="2Cor.7.9"><sup><a href="#2Cor.7.9" class="verse-number">9</a></sup> Я радію тепер не тому, що ви засмутились, а що ви засмутилися на покаяння, бо ви засмутились для Бога, щоб ні в чому не мати втрати від нас.</p>
  <p class="verse" id="2Cor.7.10"><sup><a href="#2Cor.7.10" class="verse-number">10</a></sup> Бо смуток для Бога чинить каяття на спасіння, а про нього не жалуємо, а смуток світський чинить смерть.</p>
  <p class="verse" id="2Cor.7.11"><sup><a href="#2Cor.7.11" class="verse-number">11</a></sup> Бо ось саме це, що ви засмутились для Бога, яку пильність велику воно вам зробило, яку оборону, яке обурення, який страх, яке бажання, яку горливість, яку помсту! Ви в усім показали, що чисті ви в справі.</p>
  <p class="verse" id="2Cor.7.12"><sup><a href="#2Cor.7.12" class="verse-number">12</a></sup> А коли я й писав вам, то не через того, хто кривдить, і не через покривдженого, а щоб виявилася для вас наша пильність про вас перед Богом.</p>
  <p class="verse" id="2Cor.7.13"><sup><a href="#2Cor.7.13" class="verse-number">13</a></sup> Тому то потіхою вашою втішились ми, а ще більше зраділи ми радістю Тита, що ви всі заспокоїли духа його.</p>
  <p class="verse" id="2Cor.7.14"><sup><a href="#2Cor.7.14" class="verse-number">14</a></sup> Бо коли я про вас йому чим похвалився, то не осоромився; але як ми вам говорили все правду, так і наша хвала перед Титом правдива була!</p>
  <p class="verse" id="2Cor.7.15"><sup><a href="#2Cor.7.15" class="verse-number">15</a></sup> І серце його прихильніше до вас, коли згадує він про покору всіх вас, як його прийняли ви були зо страхом і тремтінням.</p>
  <p class="verse" id="2Cor.7.16"><sup><a href="#2Cor.7.16" class="verse-number">16</a></sup> Отож, тішуся я, що можу покластись у всьому на вас!</p>
  <h2>Chapter 8</h2>
  <p class="verse" id="2Cor.8.1"><sup><a href="#2Cor.8.1" class="verse-number">1</a></sup> Повідомляємо ж вас, браття, про Божу благодать, що дана Церквам македонським,</p>
  <p class="verse" id="2Cor.8.2"><sup><a href="#2Cor.8.2" class="verse-number">2</a></sup> що серед великого досвіду горя вони мають радість рясну, і глибоке їхнє убозтво збагатилось багатством їхньої щирости;</p>
  <p class="verse" id="2Cor.8.3"><sup><a href="#2Cor.8.3" class="verse-number">3</a></sup> бо вони добровільні в міру сил своїх, і над силу, засвідчую,</p>
  <p class="verse" id="2Cor.8.4"><sup><a href="#2Cor.8.4" class="verse-number">4</a></sup> із ревним благанням вони нас просили, щоб ми прийняли дар та спільність служіння святим.</p>
  <p class="verse" id="2Cor.8.5"><sup><a href="#2Cor.8.5" class="verse-number">5</a></sup> І не так, як надіялись ми, але віддали себе перш Господеві та нам із волі Божої,</p>
  <p class="verse" id="2Cor.8.6"><sup><a href="#2Cor.8.6" class="verse-number">6</a></sup> щоб ми благали Тита, щоб він, як був перше зачав, так і скінчив би в вас оце добре діло.</p>
  <p class="verse" id="2Cor.8.7"><sup><a href="#2Cor.8.7" class="verse-number">7</a></sup> А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, щоб збагачувались ви і в благодаті оцій.</p>
  <p class="verse" id="2Cor.8.8"><sup><a href="#2Cor.8.8" class="verse-number">8</a></sup> Не кажу це, як наказа, але пильністю інших досвідчую щирість любови й вашої.</p>
  <p class="verse" id="2Cor.8.9"><sup><a href="#2Cor.8.9" class="verse-number">9</a></sup> Бо ви знаєте благодать Господа нашого Ісуса Христа, Який, бувши багатий, збіднів ради вас, щоб ви збагатились Його убозтвом.</p>
  <p class="verse" id="2Cor.8.10"><sup><a href="#2Cor.8.10" class="verse-number">10</a></sup> І раду даю вам про це, бо це вам на пожиток, що не тільки чинили, але перші ви стали й бажати з минулого року.</p>
  <p class="verse" id="2Cor.8.11"><sup><a href="#2Cor.8.11" class="verse-number">11</a></sup> А тепер закінчіть роботу, щоб ви, як горливо бажали, так і виконали б у міру можности.</p>
  <p class="verse" id="2Cor.8.12"><sup><a href="#2Cor.8.12" class="verse-number">12</a></sup> Бо коли є охота, то приємна вона згідно з тим, що хто має, а не з тим, чого хто не має.</p>
  <p class="verse" id="2Cor.8.13"><sup><a href="#2Cor.8.13" class="verse-number">13</a></sup> Хай не буде для інших полегша, а тягар для вас, але рівність для всіх.</p>
  <p class="verse" id="2Cor.8.14"><sup><a href="#2Cor.8.14" class="verse-number">14</a></sup> Часу теперішнього ваш достаток нехай нестаткові їхньому допоможе, щоб і їхній достаток був на ваш нестаток, щоб рівність була,</p>
  <p class="verse" id="2Cor.8.15"><sup><a href="#2Cor.8.15" class="verse-number">15</a></sup> як написано: Хто мав багато, той не мав зайвини, а хто мало, не мав недостачі.</p>
  <p class="verse" id="2Cor.8.16"><sup><a href="#2Cor.8.16" class="verse-number">16</a></sup> Та Богові дяка, що Він таку пильність про вас дав у Титове серце,</p>
  <p class="verse" id="2Cor.8.17"><sup><a href="#2Cor.8.17" class="verse-number">17</a></sup> бо благання прийняв він, але, бувши горливий, удався до вас добровільно.</p>
  <p class="verse" id="2Cor.8.18"><sup><a href="#2Cor.8.18" class="verse-number">18</a></sup> А з ним разом послали ми брата, якого по всіх Церквах хвалять за Євангелію,</p>
  <p class="verse" id="2Cor.8.19"><sup><a href="#2Cor.8.19" class="verse-number">19</a></sup> і не тільки оце, але вибраний був від Церков бути товаришем нашим у дорозі для благодаті тієї, якій служимо ми на хвалу Самого Господа,</p>
  <p class="verse" id="2Cor.8.20"><sup><a href="#2Cor.8.20" class="verse-number">20</a></sup> остерігаючись того, щоб хто не дорікав нам цим достатком, що ним служимо ми,</p>
  <p class="verse" id="2Cor.8.21"><sup><a href="#2Cor.8.21" class="verse-number">21</a></sup> дбаючи про добро не тільки перед Богом, але й перед людьми.</p>
  <p class="verse" id="2Cor.8.22"><sup><a href="#2Cor.8.22" class="verse-number">22</a></sup> А ми з ними послали були брата нашого, про пильність якого ми часто досвідчувались у речах багатьох, який ще пильніший тепер через велике довір'я до вас.</p>
  <p class="verse" id="2Cor.8.23"><sup><a href="#2Cor.8.23" class="verse-number">23</a></sup> Щодо Тита, то він мій товариш, а ваш співробітник; щождо наших братів вони посланці від Церков, вони слава Христова!</p>
  <p class="verse" id="2Cor.8.24"><sup><a href="#2Cor.8.24" class="verse-number">24</a></sup> Отож, дайте їм доказа своєї любови й нашого хваління вас перед Церквами!</p>
  <h2>Chapter 9</h2>
  <p class="verse" id="2Cor.9.1"><sup><a href="#2Cor.9.1" class="verse-number">1</a></sup> А про службу святим мені зайво писати до вас,</p>
  <p class="verse" id="2Cor.9.2"><sup><a href="#2Cor.9.2" class="verse-number">2</a></sup> бо відаю вашу охоту, і нею хвалюся за вас македонянам, що Ахая готова з минулого року, а ваша ревність заохотила багатьох.</p>
  <p class="verse" id="2Cor.9.3"><sup><a href="#2Cor.9.3" class="verse-number">3</a></sup> А я послав братів, щоб моя похвала, щодо вас, не даремна була в цім випадкові, але, як казав, щоб були ви приготовані,</p>
  <p class="verse" id="2Cor.9.4"><sup><a href="#2Cor.9.4" class="verse-number">4</a></sup> щоб, коли македоняни прийдуть зо мною та знайдуть, що ви неготові, щоб не осоромитись нам не кажемо вам у цій речі.</p>
  <p class="verse" id="2Cor.9.5"><sup><a href="#2Cor.9.5" class="verse-number">5</a></sup> Отож, я надумався, що треба вблагати братів, щоб пішли перше до вас та приготували заздалегідь оголошений ваш щедрий дар, щоб був він приготований, як щедрий дар, а не річ примусова.</p>
  <p class="verse" id="2Cor.9.6"><sup><a href="#2Cor.9.6" class="verse-number">6</a></sup> А до цього кажу: Хто скупо сіє, той скупо й жатиме, а хто сіє щедро, той щедро й жатиме!</p>
  <p class="verse" id="2Cor.9.7"><sup><a href="#2Cor.9.7" class="verse-number">7</a></sup> Нехай кожен дає, як серце йому призволяє, не в смутку й не з примусу, бо Бог любить того, хто з радістю дає!</p>
  <p class="verse" id="2Cor.9.8"><sup><a href="#2Cor.9.8" class="verse-number">8</a></sup> А Бог має силу всякою благодаттю вас збагатити, щоб ви, мавши завжди в усьому всілякий достаток, збагачувалися всяким добрим учинком,</p>
  <p class="verse" id="2Cor.9.9"><sup><a href="#2Cor.9.9" class="verse-number">9</a></sup> як написано: Розсипав та вбогим роздав, Його справедливість триває навіки!</p>
  <p class="verse" id="2Cor.9.10"><sup><a href="#2Cor.9.10" class="verse-number">10</a></sup> А Той, Хто насіння дає сіячеві та хліб на поживу, нехай дасть і примножить ваше насіння, і нехай Він зростить плоди праведности вашої,</p>
  <p class="verse" id="2Cor.9.11"><sup><a href="#2Cor.9.11" class="verse-number">11</a></sup> щоб усім ви збагачувались на всіляку щирість, яка через нас чинить Богові дяку.</p>
  <p class="verse" id="2Cor.9.12"><sup><a href="#2Cor.9.12" class="verse-number">12</a></sup> Бо діло служіння цього не тільки виповнює недостачі святих, але й багатіє багатьма подяками Богові.</p>
  <p class="verse" id="2Cor.9.13"><sup><a href="#2Cor.9.13" class="verse-number">13</a></sup> Досвідченням цього служіння вони хвалять Бога за послух Христовій Євангелії, що ви визнаєте її, та за щирість учасництва з ними й усіма,</p>
  <p class="verse" id="2Cor.9.14"><sup><a href="#2Cor.9.14" class="verse-number">14</a></sup> вони за вас моляться й тужать по вас із-за дуже великої Божої благодаті на вас.</p>
  <p class="verse" id="2Cor.9.15"><sup><a href="#2Cor.9.15" class="verse-number">15</a></sup> Дяка Богові за невимовний дар Його!</p>
  <h2>Chapter 10</h2>
  <p class="verse" id="2Cor.10.1"><sup><a href="#2Cor.10.1" class="verse-number">1</a></sup> А я сам, Павло, благаю вас лагідністю й ласкавістю Христовою; я, коли присутній слухняний між вами, а не бувши між вами сміливий я супроти вас.</p>
  <p class="verse" id="2Cor.10.2"><sup><a href="#2Cor.10.2" class="verse-number">2</a></sup> І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.</p>
  <p class="verse" id="2Cor.10.3"><sup><a href="#2Cor.10.3" class="verse-number">3</a></sup> Бо ходячи в тілі, не за тілом воюємо ми,</p>
  <p class="verse" id="2Cor.10.4"><sup><a href="#2Cor.10.4" class="verse-number">4</a></sup> зброя бо нашого воювання не тілесна, але міцна Богом на зруйнування твердинь, ми руйнуємо задуми,</p>
  <p class="verse" id="2Cor.10.5"><sup><a href="#2Cor.10.5" class="verse-number">5</a></sup> і всяке винесення, що підіймається проти пізнання Бога, і полонимо всяке знання на послух Христові,</p>
  <p class="verse" id="2Cor.10.6"><sup><a href="#2Cor.10.6" class="verse-number">6</a></sup> і покарати ми готові всякий непослух, коли здійсниться послух ваш.</p>
  <p class="verse" id="2Cor.10.7"><sup><a href="#2Cor.10.7" class="verse-number">7</a></sup> Чи на обличчя ви дивитеся? Як хто певний про себе, що Христовий він, нехай думає знов по собі, що як сам він Христовий, так само Христові й ми.</p>
  <p class="verse" id="2Cor.10.8"><sup><a href="#2Cor.10.8" class="verse-number">8</a></sup> Бо коли б я ще більш став хвалитися нашою владою, яку дав нам Господь на збудування, а не на зруйнування ваше, то не осоромлюсь.</p>
  <p class="verse" id="2Cor.10.9"><sup><a href="#2Cor.10.9" class="verse-number">9</a></sup> Та щоб не здавалось, ніби хочу лякати вас листами.</p>
  <p class="verse" id="2Cor.10.10"><sup><a href="#2Cor.10.10" class="verse-number">10</a></sup> Бо листи його кажуть важкі та міцні, але особисто присутній слабий, а мова його незначна,</p>
  <p class="verse" id="2Cor.10.11"><sup><a href="#2Cor.10.11" class="verse-number">11</a></sup> такий нехай знає оце, що які ми на слові в листах, неприсутніми бувши, такі ми й на ділі, присутніми бувши.</p>
  <p class="verse" id="2Cor.10.12"><sup><a href="#2Cor.10.12" class="verse-number">12</a></sup> Бо не сміємо вважати себе чи рівняти до інших, що самі себе хвалять, вони нерозумно самі себе міряють собою, і рівняють з собою себе.</p>
  <p class="verse" id="2Cor.10.13"><sup><a href="#2Cor.10.13" class="verse-number">13</a></sup> Ми ж не будем хвалитись над міру, а в міру мірила, що його Бог призначив на міру для нас, щоб і до нас досягти.</p>
  <p class="verse" id="2Cor.10.14"><sup><a href="#2Cor.10.14" class="verse-number">14</a></sup> Бо ми не розтягуємося над міру, ніби не досягли ми до вас, бо ми досягли аж до вас із Євангелією Христовою.</p>
  <p class="verse" id="2Cor.10.15"><sup><a href="#2Cor.10.15" class="verse-number">15</a></sup> Ми не хвалимось над міру у чужих працях, але маємо надію, що як буде рости ваша віра, то за нашим мірилом сильно звеличимося ми між вами,</p>
  <p class="verse" id="2Cor.10.16"><sup><a href="#2Cor.10.16" class="verse-number">16</a></sup> щоб і в дальших за вами країнах звіщати Євангелію, а не хвалитись готовим, як це чужі твердять.</p>
  <p class="verse" id="2Cor.10.17"><sup><a href="#2Cor.10.17" class="verse-number">17</a></sup> А хто хвалиться, нехай хвалиться в Господі!</p>
  <p class="verse" id="2Cor.10.18"><sup><a href="#2Cor.10.18" class="verse-number">18</a></sup> Бо достойний не той, хто сам себе хвалить, але кого хвалить Господь!</p>
  <h2>Chapter 11</h2>
  <p class="verse" id="2Cor.11.1"><sup><a href="#2Cor.11.1" class="verse-number">1</a></sup> О, коли б потерпіли ви трохи безумство моє! Але й терпите ви мене.</p>
  <p class="verse" id="2Cor.11.2"><sup><a href="#2Cor.11.2" class="verse-number">2</a></sup> Бо пильную про вас пильністю Божою, заручив бо я вас одному чоловікові, щоб Христові привести вас чистою дівою.</p>
  <p class="verse" id="2Cor.11.3"><sup><a href="#2Cor.11.3" class="verse-number">3</a></sup> Та боюсь я, як змій звів був Єву лукавством своїм, щоб так не попсувалися ваші думки, і ви не вхилилися від простоти й чистости, що в Христі.</p>
  <p class="verse" id="2Cor.11.4"><sup><a href="#2Cor.11.4" class="verse-number">4</a></sup> Коли бо хто прийде й зачне проповідувати про Ісуса іншого, про якого ми не проповідували, або приймете іншого Духа, якого ви не прийняли, або іншу Євангелію, якої ви не прийняли, то радо терпіли б ви те!</p>
  <p class="verse" id="2Cor.11.5"><sup><a href="#2Cor.11.5" class="verse-number">5</a></sup> Та думаю я, що нічим не лишаюсь позад передніших апостолів.</p>
  <p class="verse" id="2Cor.11.6"><sup><a href="#2Cor.11.6" class="verse-number">6</a></sup> Хоч і неук я словом, але не знанням, та всюди в усьому ми виявлені поміж вами.</p>
  <p class="verse" id="2Cor.11.7"><sup><a href="#2Cor.11.7" class="verse-number">7</a></sup> Чи я гріх учинив, себе впокоряючи, щоб підвищити вас, бо я Божу Євангелію благовістив для вас дармо?</p>
  <p class="verse" id="2Cor.11.8"><sup><a href="#2Cor.11.8" class="verse-number">8</a></sup> Оббирав я інші Церкви, приймаючи плату для служіння вам. А коли я прийшов до вас і терпів недостачу, то нікого я не обтяжив.</p>
  <p class="verse" id="2Cor.11.9"><sup><a href="#2Cor.11.9" class="verse-number">9</a></sup> Бо мій нестаток поповнили брати, що прийшли з Македонії; і в усьому беріг я себе, щоб не бути для вас тягарем, і збережу.</p>
  <p class="verse" id="2Cor.11.10"><sup><a href="#2Cor.11.10" class="verse-number">10</a></sup> Як правда Христова в мені, так оця похвала не замовчана буде про мене в країнах Ахаї.</p>
  <p class="verse" id="2Cor.11.11"><sup><a href="#2Cor.11.11" class="verse-number">11</a></sup> Для чого? Тому, що я вас не люблю? Відомо те Богові!</p>
  <p class="verse" id="2Cor.11.12"><sup><a href="#2Cor.11.12" class="verse-number">12</a></sup> А що я роблю, те й робитиму, щоб відтяти причину для тих, хто шукає причини, щоб у тому, чим хваляться, показались такі, як і ми.</p>
  <p class="verse" id="2Cor.11.13"><sup><a href="#2Cor.11.13" class="verse-number">13</a></sup> Такі бо фальшиві апостоли, лукаві робітники, що підроблюються на Христових апостолів.</p>
  <p class="verse" id="2Cor.11.14"><sup><a href="#2Cor.11.14" class="verse-number">14</a></sup> І не дивно, бо сам сатана прикидається анголом світла!</p>
  <p class="verse" id="2Cor.11.15"><sup><a href="#2Cor.11.15" class="verse-number">15</a></sup> Отож, не велика це річ, якщо й слуги його прикидаються слугами правди. Буде їхній кінець згідно з учинками їхніми!</p>
  <p class="verse" id="2Cor.11.16"><sup><a href="#2Cor.11.16" class="verse-number">16</a></sup> Знову кажу: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!</p>
  <p class="verse" id="2Cor.11.17"><sup><a href="#2Cor.11.17" class="verse-number">17</a></sup> А що я кажу, не кажу того в Господі, але ніби в безумстві у цій частині хвали.</p>
  <p class="verse" id="2Cor.11.18"><sup><a href="#2Cor.11.18" class="verse-number">18</a></sup> Через те ж, що тілом багато-хто хваляться, то й я похвалюся.</p>
  <p class="verse" id="2Cor.11.19"><sup><a href="#2Cor.11.19" class="verse-number">19</a></sup> Бо ви терпите радо безумних, самі мудрими бувши.</p>
  <p class="verse" id="2Cor.11.20"><sup><a href="#2Cor.11.20" class="verse-number">20</a></sup> Бо ви терпите, коли вас хто неволить, коли хто об'їдає, коли хто обдирає, коли хто підвищується, коли хто по щоках вас б'є.</p>
  <p class="verse" id="2Cor.11.21"><sup><a href="#2Cor.11.21" class="verse-number">21</a></sup> На безчестя кажу, що ми ніби стратили сили. Коли хто відважиться чим, то скажу нерозумно відважуюся й я.</p>
  <p class="verse" id="2Cor.11.22"><sup><a href="#2Cor.11.22" class="verse-number">22</a></sup> Євреї вони? То й я. Ізраїльтяни вони? То й я. Насіння вони Авраамове? То й я!</p>
  <p class="verse" id="2Cor.11.23"><sup><a href="#2Cor.11.23" class="verse-number">23</a></sup> Слуги Христові вони? Говорю нерозумне: більш я! Я був більш у працях, у ранах над міру, частіш у в'язницях, часто при смерті.</p>
  <p class="verse" id="2Cor.11.24"><sup><a href="#2Cor.11.24" class="verse-number">24</a></sup> Від євреїв п'ять раз я прийняв був по сорок ударів без одного,</p>
  <p class="verse" id="2Cor.11.25"><sup><a href="#2Cor.11.25" class="verse-number">25</a></sup> тричі киями бито мене, один раз мене каменували, тричі розбивсь корабель, ніч і день я пробув у глибочині морській;</p>
  <p class="verse" id="2Cor.11.26"><sup><a href="#2Cor.11.26" class="verse-number">26</a></sup> у мандрівках я часто бував, бував у небезпеках на річках, у небезпеках розбійничих, у небезпеках свого народу, у небезпеках поган, у небезпеках по містах, у небезпеках на пустині, у небезпеках на морі, у небезпеках між братами фальшивими,</p>
  <p class="verse" id="2Cor.11.27"><sup><a href="#2Cor.11.27" class="verse-number">27</a></sup> у виснажуванні та в праці, часто в недосипанні, у голоді й спразі, часто в пості, у холоді та в наготі.</p>
  <p class="verse" id="2Cor.11.28"><sup><a href="#2Cor.11.28" class="verse-number">28</a></sup> Окрім зовнішнього, налягають на мене денні повинності й журба про всі Церкви.</p>
  <p class="verse" id="2Cor.11.29"><sup><a href="#2Cor.11.29" class="verse-number">29</a></sup> Хто слабує, а я не слабую? Хто спокушується, а я не палюся?</p>
  <p class="verse" id="2Cor.11.30"><sup><a href="#2Cor.11.30" class="verse-number">30</a></sup> Коли треба хвалитись, то неміччю я похвалюся.</p>
  <p class="verse" id="2Cor.11.31"><sup><a href="#2Cor.11.31" class="verse-number">31</a></sup> Знає Бог і Отець Господа нашого Ісуса Христа, а Він благословенний навіки, що я не говорю неправди.</p>
  <p class="verse" id="2Cor.11.32"><sup><a href="#2Cor.11.32" class="verse-number">32</a></sup> У Дамаску намісник царя Арети стеріг місто Дамаск, щоб схопити мене,</p>
  <p class="verse" id="2Cor.11.33"><sup><a href="#2Cor.11.33" class="verse-number">33</a></sup> але по мурі мене спущено в коші віконцем, і я з рук його втік!</p>
  <h2>Chapter 12</h2>
  <p class="verse" id="2Cor.12.1"><sup><a href="#2Cor.12.1" class="verse-number">1</a></sup> Не корисно хвалитись мені, бо я прийду до видінь і об'явлень Господніх.</p>
  <p class="verse" id="2Cor.12.2"><sup><a href="#2Cor.12.2" class="verse-number">2</a></sup> Я знаю чоловіка в Христі, що він чотирнадцять років тому чи в тілі, не знаю, чи без тіла, не знаю, знає Бог був узятий до третього неба.</p>
  <p class="verse" id="2Cor.12.3"><sup><a href="#2Cor.12.3" class="verse-number">3</a></sup> І чоловіка я знаю такого, чи в тілі, чи без тіла, не знаю, знає Бог,</p>
  <p class="verse" id="2Cor.12.4"><sup><a href="#2Cor.12.4" class="verse-number">4</a></sup> що до раю був узятий, і чув він слова невимовні, що не можна людині їх висловити.</p>
  <p class="verse" id="2Cor.12.5"><sup><a href="#2Cor.12.5" class="verse-number">5</a></sup> Отаким похвалюся, а собою хвалитись не буду, хіба тільки своїми немочами.</p>
  <p class="verse" id="2Cor.12.6"><sup><a href="#2Cor.12.6" class="verse-number">6</a></sup> Бо коли я захочу хвалитись, то безумний не буду, бо правду казатиму; але стримуюсь я, щоб про мене хто більш не подумав, ніж бачить у мені або чує від мене.</p>
  <p class="verse" id="2Cor.12.7"><sup><a href="#2Cor.12.7" class="verse-number">7</a></sup> А щоб я через пребагато об'явлень не величався, то дано мені в тіло колючку, посланця сатани, щоб бив в обличчя мене, щоб я не величався.</p>
  <p class="verse" id="2Cor.12.8"><sup><a href="#2Cor.12.8" class="verse-number">8</a></sup> Про нього три рази благав я Господа, щоб він відступився від мене.</p>
  <p class="verse" id="2Cor.12.9"><sup><a href="#2Cor.12.9" class="verse-number">9</a></sup> І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.</p>
  <p class="verse" id="2Cor.12.10"><sup><a href="#2Cor.12.10" class="verse-number">10</a></sup> Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.</p>
  <p class="verse" id="2Cor.12.11"><sup><a href="#2Cor.12.11" class="verse-number">11</a></sup> Хвалячися, я став нерозумний, до того мене ви примусили. Бо хвалити мене мали б ви, бо ні в чому я не залишився позад від найперших апостолів, хоч я й ніщо.</p>
  <p class="verse" id="2Cor.12.12"><sup><a href="#2Cor.12.12" class="verse-number">12</a></sup> А ознаки апостола виявилися між вами в усякім терпінні, у знаменах і чудах та в силах.</p>
  <p class="verse" id="2Cor.12.13"><sup><a href="#2Cor.12.13" class="verse-number">13</a></sup> Що бо є, що ним ви понизилися більше від інших Церков? Хіба те, що я сам тягарем вам не був? Даруйте мені цю провину!</p>
  <p class="verse" id="2Cor.12.14"><sup><a href="#2Cor.12.14" class="verse-number">14</a></sup> Ось утретє готовий прийти я до вас, і не буду для вас тягарем, не шукаю бо вашого я, тільки вас. Не діти повинні збирати маєток батькам, але дітям батьки.</p>
  <p class="verse" id="2Cor.12.15"><sup><a href="#2Cor.12.15" class="verse-number">15</a></sup> Я ж з охотою витрачуся й себе витрачу за душі ваші, хоч що більше люблю вас, то менше я люблений.</p>
  <p class="verse" id="2Cor.12.16"><sup><a href="#2Cor.12.16" class="verse-number">16</a></sup> Та нехай буде так, тягара я на вас не поклав, але, бувши хитрий, я лукавством від вас брав.</p>
  <p class="verse" id="2Cor.12.17"><sup><a href="#2Cor.12.17" class="verse-number">17</a></sup> Чи я використовував вас через когось із тих, кого до вас посилав?</p>
  <p class="verse" id="2Cor.12.18"><sup><a href="#2Cor.12.18" class="verse-number">18</a></sup> Ублагав я був Тита, і з ним послав брата. Чи Тит використав вас чим? Хіба ми ходили не в одному дусі? Хіба не одними стопами?</p>
  <p class="verse" id="2Cor.12.19"><sup><a href="#2Cor.12.19" class="verse-number">19</a></sup> Чи ви знову не думаєте, що виправдуємось перед вами? Перед Богом, у Христі ми говоримо, а все, любі, на вашу будову!</p>
  <p class="verse" id="2Cor.12.20"><sup><a href="#2Cor.12.20" class="verse-number">20</a></sup> Я ж боюся, щоб, прийшовши, не знайшов вас такими, якими не хочу, і щоб мене не знайшли ви таким, якого не хочете, хай не будуть між вами суперечка, заздрість, гніви, обмани, свари, нашепти, пихи, безладдя,</p>
  <p class="verse" id="2Cor.12.21"><sup><a href="#2Cor.12.21" class="verse-number">21</a></sup> щоб знову, коли я прийду, не принизив мене поміж вами мій Бог, і щоб мені не оплакувати багатьох, що перше згрішили були, і не покаялися в нечистості, і в перелюбі, і в розпусті, що коїли їх.</p>
  <h2>Chapter 13</h2>
  <p class="verse" id="2Cor.13.1"><sup><a href="#2Cor.13.1" class="verse-number">1</a></sup> Оце втретє до вас я йду. Кожна справа хай станеться вироком двох чи трьох свідків.</p>
  <p class="verse" id="2Cor.13.2"><sup><a href="#2Cor.13.2" class="verse-number">2</a></sup> Попереджував я й попередую, як у вас був удруге, так тепер неприсутній, отих, що згрішили перед тим, і всіх інших, що коли прийду знову, то я не помилую,</p>
  <p class="verse" id="2Cor.13.3"><sup><a href="#2Cor.13.3" class="verse-number">3</a></sup> через те, що шукаєте доказу, що в мені промовляє Христос, Який не безсилий до вас, але сильний у вас.</p>
  <p class="verse" id="2Cor.13.4"><sup><a href="#2Cor.13.4" class="verse-number">4</a></sup> Бо хоч Він був і розп'ятий в немочі, та живий із сили Божої. Так і ми, хоча немічні в Нім, та з Ним будемо жити з Божої сили у вас.</p>
  <p class="verse" id="2Cor.13.5"><sup><a href="#2Cor.13.5" class="verse-number">5</a></sup> Випробовуйте самих себе, чи ви в вірі, пізнавайте самих себе. Хіба ви не знаєте самих себе, що Ісус Христос у вас? Хіба тільки, що ви не такі, якими мали б бути.</p>
  <p class="verse" id="2Cor.13.6"><sup><a href="#2Cor.13.6" class="verse-number">6</a></sup> Але маю надію, що пізнаєте ви, що ми такі, якими мали б бути.</p>
  <p class="verse" id="2Cor.13.7"><sup><a href="#2Cor.13.7" class="verse-number">7</a></sup> І ми молимо Бога, щоб ви не чинили ніякого лиха, не для того, щоб виявились ми досвідчені, а щоб учинили ви добре, а ми будем немов негідні.</p>
  <p class="verse" id="2Cor.13.8"><sup><a href="#2Cor.13.8" class="verse-number">8</a></sup> Бо нічого не можемо ми проти правди, а за правду.</p>
  <p class="verse" id="2Cor.13.9"><sup><a href="#2Cor.13.9" class="verse-number">9</a></sup> Ми тішимося, коли ми слабі, а ви сильні. Про це й молимось щоб були досконалими ви!</p>
  <p class="verse" id="2Cor.13.10"><sup><a href="#2Cor.13.10" class="verse-number">10</a></sup> Ось тому то, відсутній, пишу це, щоб прийшовши, не мав я вчинити суворо за владою, якої Господь мені дав на будування, а не на руйнування.</p>
  <p class="verse" id="2Cor.13.11"><sup><a href="#2Cor.13.11" class="verse-number">11</a></sup> А накінець, браття, радійте, удосконалюйтесь, тіштеся, будьте однодумні, майте мир, і Бог любови та миру буде з вами!</p>
  <p class="verse" id="2Cor.13.12"><sup><a href="#2Cor.13.12" class="verse-number">12</a></sup> Вітайте один одного святим поцілунком!</p>
  <p class="verse" id="2Cor.13.13"><sup><a href="#2Cor.13.13" class="verse-number">13</a></sup> (13-12) Усі святі вас вітають!</p>
  <p class="verse" id="2Cor.13.14"><sup><a href="#2Cor.13.14" class="verse-number">14</a></sup> (13-13) Благодать Господа нашого Ісуса Христа, і любов Бога й Отця, і причастя Святого Духа нехай буде зо всіма вами! Амінь.</p>
</body>
</html>
