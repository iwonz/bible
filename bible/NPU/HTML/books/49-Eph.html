<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>До Ефесян</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>До Ефесян</h1>
  <h2>Chapter 1</h2>
  <p class="verse" id="Eph.1.1"><sup><a href="#Eph.1.1" class="verse-number">1</a></sup> Павло, з волі Божої апостол Христа Ісуса, святим, що в Ефесі, і вірним у Христі Ісусі,</p>
  <p class="verse" id="Eph.1.2"><sup><a href="#Eph.1.2" class="verse-number">2</a></sup> нехай буде вам благодать та мир від Бога, Отця нашого, і Господа Ісуса Христа!</p>
  <p class="verse" id="Eph.1.3"><sup><a href="#Eph.1.3" class="verse-number">3</a></sup> Благословенний Бог і Отець Господа нашого Ісуса Христа, що нас у Христі поблагословив усяким благословенням духовним у небесах,</p>
  <p class="verse" id="Eph.1.4"><sup><a href="#Eph.1.4" class="verse-number">4</a></sup> так як вибрав у Ньому Він нас перше заложення світу, щоб були перед Ним ми святі й непорочні, у любові,</p>
  <p class="verse" id="Eph.1.5"><sup><a href="#Eph.1.5" class="verse-number">5</a></sup> призначивши наперед, щоб нас усиновити для Себе Ісусом Христом, за вподобанням волі Своєї,</p>
  <p class="verse" id="Eph.1.6"><sup><a href="#Eph.1.6" class="verse-number">6</a></sup> на хвалу слави благодаті Своєї, якою Він обдарував нас в Улюбленім,</p>
  <p class="verse" id="Eph.1.7"><sup><a href="#Eph.1.7" class="verse-number">7</a></sup> що маємо в Ньому відкуплення кров'ю Його, прощення провин, через багатство благодаті Його,</p>
  <p class="verse" id="Eph.1.8"><sup><a href="#Eph.1.8" class="verse-number">8</a></sup> яку Він намножив у нас у всякій премудрості й розважності,</p>
  <p class="verse" id="Eph.1.9"><sup><a href="#Eph.1.9" class="verse-number">9</a></sup> об'явивши нам таємницю волі Своєї за Своїм уподобанням, яке постановив у Самому Собі,</p>
  <p class="verse" id="Eph.1.10"><sup><a href="#Eph.1.10" class="verse-number">10</a></sup> для урядження виповнення часів, щоб усе об'єднати в Христі, що на небі, і що на землі.</p>
  <p class="verse" id="Eph.1.11"><sup><a href="#Eph.1.11" class="verse-number">11</a></sup> У Нім, що в Нім стали ми й спадкоємцями, бувши призначені наперед постановою Того, Хто все чинить за радою волі Своєї,</p>
  <p class="verse" id="Eph.1.12"><sup><a href="#Eph.1.12" class="verse-number">12</a></sup> щоб на хвалу Його слави були ми, що перше надіялися на Христа.</p>
  <p class="verse" id="Eph.1.13"><sup><a href="#Eph.1.13" class="verse-number">13</a></sup> У Ньому й ви, як почули були слово істини, Євангелію спасіння свого, та в Нього й увірували, запечатані стали Святим Духом обітниці,</p>
  <p class="verse" id="Eph.1.14"><sup><a href="#Eph.1.14" class="verse-number">14</a></sup> Який є завдаток нашого спадку, на викуп здобутого, на хвалу Його слави!</p>
  <p class="verse" id="Eph.1.15"><sup><a href="#Eph.1.15" class="verse-number">15</a></sup> Тому й я, прочувши про вашу віру в Господа Ісуса, і про любов до всіх святих,</p>
  <p class="verse" id="Eph.1.16"><sup><a href="#Eph.1.16" class="verse-number">16</a></sup> не перестаю за вас дякувати, і в молитвах своїх за вас згадую,</p>
  <p class="verse" id="Eph.1.17"><sup><a href="#Eph.1.17" class="verse-number">17</a></sup> щоб Бог Господа нашого Ісуса Христа, Отець слави, дав вам Духа премудрости та відкриття для пізнання Його,</p>
  <p class="verse" id="Eph.1.18"><sup><a href="#Eph.1.18" class="verse-number">18</a></sup> просвітив очі вашого серця, щоб ви зрозуміли, до якої надії Він вас закликає, і який багатий Його славний спадок у святих,</p>
  <p class="verse" id="Eph.1.19"><sup><a href="#Eph.1.19" class="verse-number">19</a></sup> і яка безмірна велич Його сили в нас, що віруємо за виявленням потужної сили Його,</p>
  <p class="verse" id="Eph.1.20"><sup><a href="#Eph.1.20" class="verse-number">20</a></sup> яку виявив Він у Христі, воскресивши із мертвих Його, і посадивши на небі праворуч Себе,</p>
  <p class="verse" id="Eph.1.21"><sup><a href="#Eph.1.21" class="verse-number">21</a></sup> вище від усякого уряду, і влади, і сили, і панування, і всякого ймення, що назване не тільки в цім віці, але й у майбутньому.</p>
  <p class="verse" id="Eph.1.22"><sup><a href="#Eph.1.22" class="verse-number">22</a></sup> І все впокорив Він під ноги Йому, і Його дав найвище за все за Голову Церкви,</p>
  <p class="verse" id="Eph.1.23"><sup><a href="#Eph.1.23" class="verse-number">23</a></sup> а вона Його тіло, повня Того, що все всім наповняє!</p>
  <h2>Chapter 2</h2>
  <p class="verse" id="Eph.2.1"><sup><a href="#Eph.2.1" class="verse-number">1</a></sup> І вас, що мертві були через ваші провини й гріхи,</p>
  <p class="verse" id="Eph.2.2"><sup><a href="#Eph.2.2" class="verse-number">2</a></sup> в яких ви колись проживали за звичаєм віку цього, за волею князя, що панує в повітрі, духа, що працює тепер у неслухняних,</p>
  <p class="verse" id="Eph.2.3"><sup><a href="#Eph.2.3" class="verse-number">3</a></sup> між якими й усі ми проживали колись у пожадливостях нашого тіла, як чинили волю тіла й думок, і з природи були дітьми гніву, як і інші,</p>
  <p class="verse" id="Eph.2.4"><sup><a href="#Eph.2.4" class="verse-number">4</a></sup> Бог же, багатий на милосердя, через Свою превелику любов, що нею Він нас полюбив,</p>
  <p class="verse" id="Eph.2.5"><sup><a href="#Eph.2.5" class="verse-number">5</a></sup> і нас, що мертві були через прогріхи, оживив разом із Христом, спасені ви благодаттю,</p>
  <p class="verse" id="Eph.2.6"><sup><a href="#Eph.2.6" class="verse-number">6</a></sup> і разом із Ним воскресив, і разом із Ним посадив на небесних місцях у Христі Ісусі,</p>
  <p class="verse" id="Eph.2.7"><sup><a href="#Eph.2.7" class="verse-number">7</a></sup> щоб у наступних віках показати безмірне багатство благодаті Своєї в добрості до нас у Христі Ісусі.</p>
  <p class="verse" id="Eph.2.8"><sup><a href="#Eph.2.8" class="verse-number">8</a></sup> Бо спасені ви благодаттю через віру, а це не від вас, то дар Божий,</p>
  <p class="verse" id="Eph.2.9"><sup><a href="#Eph.2.9" class="verse-number">9</a></sup> не від діл, щоб ніхто не хвалився.</p>
  <p class="verse" id="Eph.2.10"><sup><a href="#Eph.2.10" class="verse-number">10</a></sup> Бо ми Його твориво, створені в Христі Ісусі на добрі діла, які Бог наперед приготував, щоб ми в них перебували.</p>
  <p class="verse" id="Eph.2.11"><sup><a href="#Eph.2.11" class="verse-number">11</a></sup> Отож, пам'ятайте, що ви, колись тілом погани, що вас так звані рукотворно обрізані на тілі звуть необрізаними,</p>
  <p class="verse" id="Eph.2.12"><sup><a href="#Eph.2.12" class="verse-number">12</a></sup> що ви того часу були без Христа, відлучені від громади ізраїльської, і чужі заповітам обітниці, не мавши надії й без Бога на світі.</p>
  <p class="verse" id="Eph.2.13"><sup><a href="#Eph.2.13" class="verse-number">13</a></sup> А тепер у Христі Ісусі ви, що колись далекі були, стали близькі Христовою кров'ю.</p>
  <p class="verse" id="Eph.2.14"><sup><a href="#Eph.2.14" class="verse-number">14</a></sup> Він бо наш мир, що вчинив із двох одне й зруйнував серединну перегороду, ворожнечу, Своїм тілом,</p>
  <p class="verse" id="Eph.2.15"><sup><a href="#Eph.2.15" class="verse-number">15</a></sup> Він Своєю наукою знищив Закона заповідей, щоб з обох збудувати Собою одного нового чоловіка, мир чинивши,</p>
  <p class="verse" id="Eph.2.16"><sup><a href="#Eph.2.16" class="verse-number">16</a></sup> і хрестом примирити із Богом обох в однім тілі, ворожнечу на ньому забивши.</p>
  <p class="verse" id="Eph.2.17"><sup><a href="#Eph.2.17" class="verse-number">17</a></sup> І, прийшовши, Він благовістив мир вам, далеким, і мир близьким,</p>
  <p class="verse" id="Eph.2.18"><sup><a href="#Eph.2.18" class="verse-number">18</a></sup> бо обоє Ним маємо приступ у Дусі однім до Отця.</p>
  <p class="verse" id="Eph.2.19"><sup><a href="#Eph.2.19" class="verse-number">19</a></sup> Отже, ви вже не чужі й не приходьки, а співгорожани святим, і домашні для Бога,</p>
  <p class="verse" id="Eph.2.20"><sup><a href="#Eph.2.20" class="verse-number">20</a></sup> збудовані на основі апостолів і пророків, де наріжним каменем є Сам Ісус Христос,</p>
  <p class="verse" id="Eph.2.21"><sup><a href="#Eph.2.21" class="verse-number">21</a></sup> що на ньому вся будівля, улад побудована, росте в святий храм у Господі,</p>
  <p class="verse" id="Eph.2.22"><sup><a href="#Eph.2.22" class="verse-number">22</a></sup> що на ньому і ви разом будуєтеся Духом на оселю Божу.</p>
  <h2>Chapter 3</h2>
  <p class="verse" id="Eph.3.1"><sup><a href="#Eph.3.1" class="verse-number">1</a></sup> Через це я, Павло, є в'язень Ісуса Христа за вас, поган,</p>
  <p class="verse" id="Eph.3.2"><sup><a href="#Eph.3.2" class="verse-number">2</a></sup> якщо ви тільки чули про зарядження Божої благодаті, що для вас мені дана.</p>
  <p class="verse" id="Eph.3.3"><sup><a href="#Eph.3.3" class="verse-number">3</a></sup> Бо мені відкриттям об'явилась була таємниця, як писав я вам коротко вище,</p>
  <p class="verse" id="Eph.3.4"><sup><a href="#Eph.3.4" class="verse-number">4</a></sup> з чого можете ви, читаючи, пізнати моє розуміння таємниці Христової.</p>
  <p class="verse" id="Eph.3.5"><sup><a href="#Eph.3.5" class="verse-number">5</a></sup> А вона за інших поколінь не була оголошена людським синам, як відкрилась тепер через Духа Його святим апостолам і пророкам,</p>
  <p class="verse" id="Eph.3.6"><sup><a href="#Eph.3.6" class="verse-number">6</a></sup> що погани співспадкоємці, і одне тіло, і співучасники Його обітниці в Христі Ісусі через Євангелію,</p>
  <p class="verse" id="Eph.3.7"><sup><a href="#Eph.3.7" class="verse-number">7</a></sup> якій служителем я став через дар благодаті Божої, що дана мені чином сили Його.</p>
  <p class="verse" id="Eph.3.8"><sup><a href="#Eph.3.8" class="verse-number">8</a></sup> Мені, найменшому від усіх святих, дана була оця благодать, благовістити поганам недосліджене багатство Христове,</p>
  <p class="verse" id="Eph.3.9"><sup><a href="#Eph.3.9" class="verse-number">9</a></sup> та висвітлити, що то є зарядження таємниці, яка від віків захована в Бозі, Який створив усе,</p>
  <p class="verse" id="Eph.3.10"><sup><a href="#Eph.3.10" class="verse-number">10</a></sup> щоб тепер через Церкву була оголошена початкам та владам на небі найрізніша мудрість Божа,</p>
  <p class="verse" id="Eph.3.11"><sup><a href="#Eph.3.11" class="verse-number">11</a></sup> за відвічної постанови, яку Він учинив у Христі Ісусі, Господі нашім,</p>
  <p class="verse" id="Eph.3.12"><sup><a href="#Eph.3.12" class="verse-number">12</a></sup> в Якім маємо відвагу та доступ у надії через віру в Нього.</p>
  <p class="verse" id="Eph.3.13"><sup><a href="#Eph.3.13" class="verse-number">13</a></sup> Тому то благаю я вас не занепадати духом через терпіння моє через вас, бо воно ваша слава.</p>
  <p class="verse" id="Eph.3.14"><sup><a href="#Eph.3.14" class="verse-number">14</a></sup> Для того схиляю коліна свої перед Отцем,</p>
  <p class="verse" id="Eph.3.15"><sup><a href="#Eph.3.15" class="verse-number">15</a></sup> що від Нього має ймення кожен рід на небі й на землі,</p>
  <p class="verse" id="Eph.3.16"><sup><a href="#Eph.3.16" class="verse-number">16</a></sup> щоб Він дав вам за багатством слави Своєї силою зміцнитися через Духа Його в чоловікові внутрішнім,</p>
  <p class="verse" id="Eph.3.17"><sup><a href="#Eph.3.17" class="verse-number">17</a></sup> щоб Христос через віру замешкав у ваших серцях, щоб ви, закорінені й основані в любові,</p>
  <p class="verse" id="Eph.3.18"><sup><a href="#Eph.3.18" class="verse-number">18</a></sup> змогли зрозуміти зо всіма святими, що то ширина й довжина, і глибина й вишина,</p>
  <p class="verse" id="Eph.3.19"><sup><a href="#Eph.3.19" class="verse-number">19</a></sup> і пізнати Христову любов, яка перевищує знання, щоб були ви наповнені всякою повнотою Божою.</p>
  <p class="verse" id="Eph.3.20"><sup><a href="#Eph.3.20" class="verse-number">20</a></sup> А Тому, Хто може зробити значно більш над усе, чого просимо або думаємо, силою, що діє в нас,</p>
  <p class="verse" id="Eph.3.21"><sup><a href="#Eph.3.21" class="verse-number">21</a></sup> Тому слава в Церкві та в Христі Ісусі на всі покоління на вічні віки. Амінь.</p>
  <h2>Chapter 4</h2>
  <p class="verse" id="Eph.4.1"><sup><a href="#Eph.4.1" class="verse-number">1</a></sup> Отож, благаю вас я, в'язень у Господі, щоб ви поводилися гідно покликання, що до нього покликано вас,</p>
  <p class="verse" id="Eph.4.2"><sup><a href="#Eph.4.2" class="verse-number">2</a></sup> зо всякою покорою та лагідністю, з довготерпінням, у любові терплячи один одного,</p>
  <p class="verse" id="Eph.4.3"><sup><a href="#Eph.4.3" class="verse-number">3</a></sup> пильнуючи зберігати єдність духа в союзі миру.</p>
  <p class="verse" id="Eph.4.4"><sup><a href="#Eph.4.4" class="verse-number">4</a></sup> Одне тіло, один дух, як і були ви покликані в одній надії вашого покликання.</p>
  <p class="verse" id="Eph.4.5"><sup><a href="#Eph.4.5" class="verse-number">5</a></sup> Один Господь, одна віра, одне хрищення,</p>
  <p class="verse" id="Eph.4.6"><sup><a href="#Eph.4.6" class="verse-number">6</a></sup> один Бог і Отець усіх, що Він над усіма, і через усіх, і в усіх.</p>
  <p class="verse" id="Eph.4.7"><sup><a href="#Eph.4.7" class="verse-number">7</a></sup> А кожному з нас дана благодать у міру дару Христового.</p>
  <p class="verse" id="Eph.4.8"><sup><a href="#Eph.4.8" class="verse-number">8</a></sup> Тому й сказано: Піднявшися на висоту, Ти полонених набрав і людям дав дари!</p>
  <p class="verse" id="Eph.4.9"><sup><a href="#Eph.4.9" class="verse-number">9</a></sup> А те, що піднявся був, що то, як не те, що перше й зійшов був до найнижчих місць землі?</p>
  <p class="verse" id="Eph.4.10"><sup><a href="#Eph.4.10" class="verse-number">10</a></sup> Хто зійшов був, Той саме й піднявся високо над усі небеса, щоб наповнити все.</p>
  <p class="verse" id="Eph.4.11"><sup><a href="#Eph.4.11" class="verse-number">11</a></sup> І Він, отож, настановив одних за апостолів, одних за пророків, а тих за благовісників, а тих за пастирів та вчителів,</p>
  <p class="verse" id="Eph.4.12"><sup><a href="#Eph.4.12" class="verse-number">12</a></sup> щоб приготувати святих на діло служби для збудування тіла Христового,</p>
  <p class="verse" id="Eph.4.13"><sup><a href="#Eph.4.13" class="verse-number">13</a></sup> аж поки ми всі не досягнемо з'єднання віри й пізнання Сина Божого, Мужа досконалого, у міру зросту Христової повноти,</p>
  <p class="verse" id="Eph.4.14"><sup><a href="#Eph.4.14" class="verse-number">14</a></sup> щоб більш не були ми малолітками, що хитаються й захоплюються від усякого вітру науки за людською оманою та за лукавством до хитрого блуду,</p>
  <p class="verse" id="Eph.4.15"><sup><a href="#Eph.4.15" class="verse-number">15</a></sup> щоб були ми правдомовні в любові, і в усьому зростали в Нього, а Він Голова, Христос.</p>
  <p class="verse" id="Eph.4.16"><sup><a href="#Eph.4.16" class="verse-number">16</a></sup> А з Нього все тіло, складене й зв'язане всяким допомічним суглобом, у міру чинности кожного окремого члена, чинить зріст тіла на будування самого себе любов'ю.</p>
  <p class="verse" id="Eph.4.17"><sup><a href="#Eph.4.17" class="verse-number">17</a></sup> Отже, говорю я це й свідкую в Господі, щоб ви більш не поводилися, як поводяться погани в марноті свого розуму,</p>
  <p class="verse" id="Eph.4.18"><sup><a href="#Eph.4.18" class="verse-number">18</a></sup> вони запаморочені розумом, відчужені від життя Божого за неуцтво, що в них, за стверділість їхніх сердець,</p>
  <p class="verse" id="Eph.4.19"><sup><a href="#Eph.4.19" class="verse-number">19</a></sup> вони отупіли й віддалися розпусті, щоб чинити всяку нечисть із зажерливістю.</p>
  <p class="verse" id="Eph.4.20"><sup><a href="#Eph.4.20" class="verse-number">20</a></sup> Але ви не так пізнали Христа,</p>
  <p class="verse" id="Eph.4.21"><sup><a href="#Eph.4.21" class="verse-number">21</a></sup> якщо ви чули про Нього, і навчилися в Нім, бо правда в Ісусі,</p>
  <p class="verse" id="Eph.4.22"><sup><a href="#Eph.4.22" class="verse-number">22</a></sup> щоб відкинути, за першим поступованням, старого чоловіка, який зотліває в звабливих пожадливостях,</p>
  <p class="verse" id="Eph.4.23"><sup><a href="#Eph.4.23" class="verse-number">23</a></sup> та відновлятися духом вашого розуму,</p>
  <p class="verse" id="Eph.4.24"><sup><a href="#Eph.4.24" class="verse-number">24</a></sup> і зодягнутися в нового чоловіка, створеного за Богом у справедливості й святості правди.</p>
  <p class="verse" id="Eph.4.25"><sup><a href="#Eph.4.25" class="verse-number">25</a></sup> Тому то, неправду відкинувши, говоріть кожен правду до свого ближнього, бо ми члени один для одного.</p>
  <p class="verse" id="Eph.4.26"><sup><a href="#Eph.4.26" class="verse-number">26</a></sup> Гнівайтеся, та не грішіть, сонце нехай не заходить у вашому гніві,</p>
  <p class="verse" id="Eph.4.27"><sup><a href="#Eph.4.27" class="verse-number">27</a></sup> і місця дияволові не давайте!</p>
  <p class="verse" id="Eph.4.28"><sup><a href="#Eph.4.28" class="verse-number">28</a></sup> Хто крав, нехай більше не краде, а краще нехай працює та чинить руками своїми добро, щоб мати подати нужденному.</p>
  <p class="verse" id="Eph.4.29"><sup><a href="#Eph.4.29" class="verse-number">29</a></sup> Нехай жадне слово гниле не виходить із уст ваших, але тільки таке, що добре на потрібне збудування, щоб воно подало благодать тим, хто чує.</p>
  <p class="verse" id="Eph.4.30"><sup><a href="#Eph.4.30" class="verse-number">30</a></sup> І не засмучуйте Духа Святого Божого, Яким ви запечатані на день викупу.</p>
  <p class="verse" id="Eph.4.31"><sup><a href="#Eph.4.31" class="verse-number">31</a></sup> Усяке подратування, і гнів, і лютість, і крик, і лайка нехай буде взято від вас разом із усякою злобою.</p>
  <p class="verse" id="Eph.4.32"><sup><a href="#Eph.4.32" class="verse-number">32</a></sup> А ви один до одного будьте ласкаві, милостиві, прощаючи один одному, як і Бог через Христа вам простив!</p>
  <h2>Chapter 5</h2>
  <p class="verse" id="Eph.5.1"><sup><a href="#Eph.5.1" class="verse-number">1</a></sup> Отже, будьте наслідувачами Богові, як улюблені діти,</p>
  <p class="verse" id="Eph.5.2"><sup><a href="#Eph.5.2" class="verse-number">2</a></sup> і поводьтеся в любові, як і Христос полюбив вас, і видав за нас Самого Себе, як дар і жертву Богові на приємні пахощі.</p>
  <p class="verse" id="Eph.5.3"><sup><a href="#Eph.5.3" class="verse-number">3</a></sup> А розпуста та нечисть усяка й зажерливість нехай навіть не згадуються поміж вами, як личить святим,</p>
  <p class="verse" id="Eph.5.4"><sup><a href="#Eph.5.4" class="verse-number">4</a></sup> і гидота, і марнословство або жарти, що непристойні вам, але краще дякування.</p>
  <p class="verse" id="Eph.5.5"><sup><a href="#Eph.5.5" class="verse-number">5</a></sup> Знайте бо це, що жаден розпусник, чи нечистий, або зажерливий, що він ідолянин, не має спадку в Христовому й Божому Царстві!</p>
  <p class="verse" id="Eph.5.6"><sup><a href="#Eph.5.6" class="verse-number">6</a></sup> Нехай вас не зводить ніхто словами марнотними, бо гнів Божий приходить за них на неслухняних,</p>
  <p class="verse" id="Eph.5.7"><sup><a href="#Eph.5.7" class="verse-number">7</a></sup> тож не будьте їм спільниками!</p>
  <p class="verse" id="Eph.5.8"><sup><a href="#Eph.5.8" class="verse-number">8</a></sup> Ви бо були колись темрявою, тепер же ви світло в Господі, поводьтеся, як діти світла,</p>
  <p class="verse" id="Eph.5.9"><sup><a href="#Eph.5.9" class="verse-number">9</a></sup> бо плід світла знаходиться в кожній добрості, і праведності, і правді.</p>
  <p class="verse" id="Eph.5.10"><sup><a href="#Eph.5.10" class="verse-number">10</a></sup> Допевняйтеся, що приємне для Господа,</p>
  <p class="verse" id="Eph.5.11"><sup><a href="#Eph.5.11" class="verse-number">11</a></sup> і не беріть участи в неплідних ділах темряви, а краще й докоряйте.</p>
  <p class="verse" id="Eph.5.12"><sup><a href="#Eph.5.12" class="verse-number">12</a></sup> Бо соромно навіть казати про те, що роблять вони потаємно!</p>
  <p class="verse" id="Eph.5.13"><sup><a href="#Eph.5.13" class="verse-number">13</a></sup> Усе ж те, що світлом докоряється, стає явне, бо все, що явне стає, то світло.</p>
  <p class="verse" id="Eph.5.14"><sup><a href="#Eph.5.14" class="verse-number">14</a></sup> Через це то й говорить: Сплячий, вставай, і воскресни із мертвих, і Христос освітлить тебе!</p>
  <p class="verse" id="Eph.5.15"><sup><a href="#Eph.5.15" class="verse-number">15</a></sup> Отож, уважайте, щоб поводитися обережно, не як немудрі, але як мудрі,</p>
  <p class="verse" id="Eph.5.16"><sup><a href="#Eph.5.16" class="verse-number">16</a></sup> використовуючи час, дні бо лукаві!</p>
  <p class="verse" id="Eph.5.17"><sup><a href="#Eph.5.17" class="verse-number">17</a></sup> Через це не будьте нерозумні, але розумійте, що є воля Господня.</p>
  <p class="verse" id="Eph.5.18"><sup><a href="#Eph.5.18" class="verse-number">18</a></sup> І не впивайтесь вином, в якому розпуста, але краще наповнюйтесь Духом,</p>
  <p class="verse" id="Eph.5.19"><sup><a href="#Eph.5.19" class="verse-number">19</a></sup> розмовляючи поміж собою псалмами, і гімнами, і піснями духовними, співаючи й граючи в серці своєму для Господа,</p>
  <p class="verse" id="Eph.5.20"><sup><a href="#Eph.5.20" class="verse-number">20</a></sup> дякуючи завжди за все Богові й Отцеві в Ім'я Господа нашого Ісуса Христа,</p>
  <p class="verse" id="Eph.5.21"><sup><a href="#Eph.5.21" class="verse-number">21</a></sup> корячися один одному у Христовім страху.</p>
  <p class="verse" id="Eph.5.22"><sup><a href="#Eph.5.22" class="verse-number">22</a></sup> Дружини, коріться своїм чоловікам, як Господеві,</p>
  <p class="verse" id="Eph.5.23"><sup><a href="#Eph.5.23" class="verse-number">23</a></sup> бо чоловік голова дружини, як і Христос Голова Церкви, Сам Спаситель тіла!</p>
  <p class="verse" id="Eph.5.24"><sup><a href="#Eph.5.24" class="verse-number">24</a></sup> І як кориться Церква Христові, так і дружини своїм чоловікам у всьому.</p>
  <p class="verse" id="Eph.5.25"><sup><a href="#Eph.5.25" class="verse-number">25</a></sup> Чоловіки, любіть своїх дружин, як і Христос полюбив Церкву, і віддав за неї Себе,</p>
  <p class="verse" id="Eph.5.26"><sup><a href="#Eph.5.26" class="verse-number">26</a></sup> щоб її освятити, очистивши водяним купелем у слові,</p>
  <p class="verse" id="Eph.5.27"><sup><a href="#Eph.5.27" class="verse-number">27</a></sup> щоб поставити її Собі славною Церквою, що не має плями чи вади, чи чогось такого, але щоб була свята й непорочна!</p>
  <p class="verse" id="Eph.5.28"><sup><a href="#Eph.5.28" class="verse-number">28</a></sup> Чоловіки повинні любити дружин своїх так, як власні тіла, бо хто любить дружину свою, той любить самого себе.</p>
  <p class="verse" id="Eph.5.29"><sup><a href="#Eph.5.29" class="verse-number">29</a></sup> Бо ніколи ніхто не зненавидів власного тіла, а годує та гріє його, як і Христос Церкву,</p>
  <p class="verse" id="Eph.5.30"><sup><a href="#Eph.5.30" class="verse-number">30</a></sup> бо ми члени Тіла Його від тіла Його й від костей Його!</p>
  <p class="verse" id="Eph.5.31"><sup><a href="#Eph.5.31" class="verse-number">31</a></sup> Покине тому чоловік батька й матір, і пристане до дружини своєї, і будуть обоє вони одним тілом.</p>
  <p class="verse" id="Eph.5.32"><sup><a href="#Eph.5.32" class="verse-number">32</a></sup> Ця таємниця велика, а я говорю про Христа та про Церкву!</p>
  <p class="verse" id="Eph.5.33"><sup><a href="#Eph.5.33" class="verse-number">33</a></sup> Отже, нехай кожен зокрема із вас любить так свою дружину, як самого себе, а дружина нехай боїться свого чоловіка!</p>
  <h2>Chapter 6</h2>
  <p class="verse" id="Eph.6.1"><sup><a href="#Eph.6.1" class="verse-number">1</a></sup> Діти, слухайтеся своїх батьків у Господі, бо це справедливе!</p>
  <p class="verse" id="Eph.6.2"><sup><a href="#Eph.6.2" class="verse-number">2</a></sup> Шануй свого батька та матір це перша заповідь з обітницею,</p>
  <p class="verse" id="Eph.6.3"><sup><a href="#Eph.6.3" class="verse-number">3</a></sup> щоб добре велося тобі, і щоб ти був на землі довголітній!</p>
  <p class="verse" id="Eph.6.4"><sup><a href="#Eph.6.4" class="verse-number">4</a></sup> А батьки, не дратуйте дітей своїх, а виховуйте їх в напоминанні й остереженні Божому!</p>
  <p class="verse" id="Eph.6.5"><sup><a href="#Eph.6.5" class="verse-number">5</a></sup> Раби, слухайтеся тілесних панів зо страхом і тремтінням у простоті серця вашого, як Христа!</p>
  <p class="verse" id="Eph.6.6"><sup><a href="#Eph.6.6" class="verse-number">6</a></sup> Не працюйте тільки про людське око, немов чоловіковгодники, а як раби Христові, чиніть від душі волю Божу,</p>
  <p class="verse" id="Eph.6.7"><sup><a href="#Eph.6.7" class="verse-number">7</a></sup> служіть із зичливістю, немов Господеві, а не людям!</p>
  <p class="verse" id="Eph.6.8"><sup><a href="#Eph.6.8" class="verse-number">8</a></sup> Знайте, що кожен, коли зробить що добре, те саме одержить від Господа, чи то раб, чи то вільний.</p>
  <p class="verse" id="Eph.6.9"><sup><a href="#Eph.6.9" class="verse-number">9</a></sup> А пани, чиніть їм те саме, занехаюйте погрози, знайте, що для вас і для них є на небі Господь, а Він на обличчя не дивиться!</p>
  <p class="verse" id="Eph.6.10"><sup><a href="#Eph.6.10" class="verse-number">10</a></sup> Нарешті, мої брати, зміцняйтеся Господом та могутністю сили Його!</p>
  <p class="verse" id="Eph.6.11"><sup><a href="#Eph.6.11" class="verse-number">11</a></sup> Зодягніться в повну Божу зброю, щоб могли ви стати проти хитрощів диявольських.</p>
  <p class="verse" id="Eph.6.12"><sup><a href="#Eph.6.12" class="verse-number">12</a></sup> Бо ми не маємо боротьби проти крови та тіла, але проти початків, проти влади, проти світоправителів цієї темряви, проти піднебесних духів злоби.</p>
  <p class="verse" id="Eph.6.13"><sup><a href="#Eph.6.13" class="verse-number">13</a></sup> Через це візьміть повну Божу зброю, щоб могли ви дати опір дня злого, і, все виконавши, витримати.</p>
  <p class="verse" id="Eph.6.14"><sup><a href="#Eph.6.14" class="verse-number">14</a></sup> Отже, стійте, підперезавши стегна свої правдою, і зодягнувшись у броню праведности,</p>
  <p class="verse" id="Eph.6.15"><sup><a href="#Eph.6.15" class="verse-number">15</a></sup> і взувши ноги в готовість Євангелії миру.</p>
  <p class="verse" id="Eph.6.16"><sup><a href="#Eph.6.16" class="verse-number">16</a></sup> А найбільш над усе візьміть щита віри, яким зможете погасити всі огненні стріли лукавого.</p>
  <p class="verse" id="Eph.6.17"><sup><a href="#Eph.6.17" class="verse-number">17</a></sup> Візьміть і шолома спасіння, і меча духовного, який є Слово Боже.</p>
  <p class="verse" id="Eph.6.18"><sup><a href="#Eph.6.18" class="verse-number">18</a></sup> Усякою молитвою й благанням кожного часу моліться духом, а для того пильнуйте з повною витривалістю та молитвою за всіх святих,</p>
  <p class="verse" id="Eph.6.19"><sup><a href="#Eph.6.19" class="verse-number">19</a></sup> і за мене, щоб дане було мені слово відкрити уста свої, і зо сміливістю провіщати таємницю Євангелії,</p>
  <p class="verse" id="Eph.6.20"><sup><a href="#Eph.6.20" class="verse-number">20</a></sup> для якої посол я в кайданах, щоб сміливо про неї звіщати, як належить мені.</p>
  <p class="verse" id="Eph.6.21"><sup><a href="#Eph.6.21" class="verse-number">21</a></sup> А щоб знали і ви щось про мене, та що я роблю, то все вам розповість Тихик, улюблений брат і в Господі вірний служитель,</p>
  <p class="verse" id="Eph.6.22"><sup><a href="#Eph.6.22" class="verse-number">22</a></sup> якого послав я до вас на це саме, щоб довідалися ви про нас, і щоб ваші серця він потішив.</p>
  <p class="verse" id="Eph.6.23"><sup><a href="#Eph.6.23" class="verse-number">23</a></sup> Мир братам і любов із вірою від Бога Отця й Господа Ісуса Христа!</p>
  <p class="verse" id="Eph.6.24"><sup><a href="#Eph.6.24" class="verse-number">24</a></sup> Благодать зо всіма, що незмінно люблять Господа нашого Ісуса Христа! Амінь.</p>
</body>
</html>
