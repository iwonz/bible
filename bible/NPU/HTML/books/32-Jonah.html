<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Йона</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Йона</h1>
  <h2>Chapter 1</h2>
  <p class="verse" id="Jonah.1.1"><sup><a href="#Jonah.1.1" class="verse-number">1</a></sup> І було слово Господнє до Йони, Аміттаєвого сина, таке:</p>
  <p class="verse" id="Jonah.1.2"><sup><a href="#Jonah.1.2" class="verse-number">2</a></sup> Устань, іди до Ніневії, великого міста, і проповідуй проти нього, бо їхнє зло прийшло перед лице Моє.</p>
  <p class="verse" id="Jonah.1.3"><sup><a href="#Jonah.1.3" class="verse-number">3</a></sup> І встав Йона, щоб утекти до Таршішу з-перед Господнього лиця. І зійшов він до Яфи, і знайшов корабля, що йшов до Таршішу, і дав заплату його, і ввійшов у нього, щоб відплисти з ними до Таршішу з-перед Господнього лиця.</p>
  <p class="verse" id="Jonah.1.4"><sup><a href="#Jonah.1.4" class="verse-number">4</a></sup> А Господь кинув сильного вітра на море, і знялася на морі велика буря, і вже думали, що корабель буде розбитий.</p>
  <p class="verse" id="Jonah.1.5"><sup><a href="#Jonah.1.5" class="verse-number">5</a></sup> І налякалися моряки, і кликали кожен до своїх богів, і викидали ті речі, що були на кораблі, до моря, щоб полегшити себе. А Йона зійшов до споду корабля, і ліг, і заснув.</p>
  <p class="verse" id="Jonah.1.6"><sup><a href="#Jonah.1.6" class="verse-number">6</a></sup> І приступив до нього керівник корабля, та й сказав йому: Чого ти спиш? Уставай, заклич до свого Бога, може згадає цей Бог про нас, і ми не згинемо.</p>
  <p class="verse" id="Jonah.1.7"><sup><a href="#Jonah.1.7" class="verse-number">7</a></sup> І сказали вони один до одного: Ідіть, і киньмо жеребки, та й пізнаємо, через кого нам оце лихо. І кинули вони жеребки, і впав жеребок на Йону.</p>
  <p class="verse" id="Jonah.1.8"><sup><a href="#Jonah.1.8" class="verse-number">8</a></sup> І сказали до нього: Об'яви ж нам, через що нам це лихо? Яке твоє зайняття, і звідки ти йдеш? Який твій край, і з якого ти народу?</p>
  <p class="verse" id="Jonah.1.9"><sup><a href="#Jonah.1.9" class="verse-number">9</a></sup> І сказав він до них: Я єврей, і боюся я Господа, Небесного Бога, що вчинив море та суходіл.</p>
  <p class="verse" id="Jonah.1.10"><sup><a href="#Jonah.1.10" class="verse-number">10</a></sup> І налякалися ті люди великим страхом, і сказали до нього: Що це ти наробив? Бо ці люди довідалися, що він утікає з-перед Господнього лиця, бо він це їм об'явив.</p>
  <p class="verse" id="Jonah.1.11"><sup><a href="#Jonah.1.11" class="verse-number">11</a></sup> І вони сказали до нього: Що ми зробимо тобі, щоб утихомирилось море, щоб не заливало нас? Бо море бушувало все більше.</p>
  <p class="verse" id="Jonah.1.12"><sup><a href="#Jonah.1.12" class="verse-number">12</a></sup> І сказав він до них: Візьміть мене, і киньте мене до моря, і втихомириться море перед вами; бо я знаю, що через мене оця велика буря на вас.</p>
  <p class="verse" id="Jonah.1.13"><sup><a href="#Jonah.1.13" class="verse-number">13</a></sup> І міцно гребли ці люди, щоб дістатися до суходолу, та не могли, бо море бушувало все більш проти них.</p>
  <p class="verse" id="Jonah.1.14"><sup><a href="#Jonah.1.14" class="verse-number">14</a></sup> І вони кликнули до Господа та й сказали: О Господи, нехай же не згинемо ми за душу цього чоловіка, і не давай на нас неповинної крови, бо Ти, Господи, чиниш, як бажаєш!</p>
  <p class="verse" id="Jonah.1.15"><sup><a href="#Jonah.1.15" class="verse-number">15</a></sup> І підняли вони Йону, і кинули його до моря, і спинилося море від своєї лютости.</p>
  <p class="verse" id="Jonah.1.16"><sup><a href="#Jonah.1.16" class="verse-number">16</a></sup> І налякалися ці люди Господа великим страхом, і приносили Господеві жертви, і складали обітниці.</p>
  <p class="verse" id="Jonah.1.17"><sup><a href="#Jonah.1.17" class="verse-number">17</a></sup> (2-1) І призначив Господь велику рибу, щоб вона проковтнула Йону. І був Йона в середині цієї риби три дні та три ночі.</p>
  <h2>Chapter 2</h2>
  <p class="verse" id="Jonah.2.1"><sup><a href="#Jonah.2.1" class="verse-number">1</a></sup> (2-2) І молився Йона до Господа, Бога свого, з утроби тієї риби,</p>
  <p class="verse" id="Jonah.2.2"><sup><a href="#Jonah.2.2" class="verse-number">2</a></sup> (2-3) та й казав: Я кликав з нещастя свого до Господа, і відповідь дав Він мені, із нутра шеолу кричав я, і почув Ти мій голос!</p>
  <p class="verse" id="Jonah.2.3"><sup><a href="#Jonah.2.3" class="verse-number">3</a></sup> (2-4) І Ти кинув мене в глибочінь, у серце моря, і потік оточив був мене. Усі хвилі Твої та буруни Твої надо мною пройшли.</p>
  <p class="verse" id="Jonah.2.4"><sup><a href="#Jonah.2.4" class="verse-number">4</a></sup> (2-5) І сказав я: Я вигнаний з-перед очей Твоїх, проте ще побачу я храм Твій святий.</p>
  <p class="verse" id="Jonah.2.5"><sup><a href="#Jonah.2.5" class="verse-number">5</a></sup> (2-6) Вода аж по душу мене обгорнула, безодня мене оточила, очерет обвиває кругом мою голову!</p>
  <p class="verse" id="Jonah.2.6"><sup><a href="#Jonah.2.6" class="verse-number">6</a></sup> (2-7) Я зійшов аж до споду гори, а земля її засуви стали за мною навіки! Та підіймеш із ями життя моє, Господи, Боже Ти мій!</p>
  <p class="verse" id="Jonah.2.7"><sup><a href="#Jonah.2.7" class="verse-number">7</a></sup> (2-8) Як у мені омлівала душа моя, Господа я спогадав, і молитва моя ця до Тебе долинула, до храму святого Твого!</p>
  <p class="verse" id="Jonah.2.8"><sup><a href="#Jonah.2.8" class="verse-number">8</a></sup> (2-9) Ті, що тримаються марних божків, свого Милосердного кидають.</p>
  <p class="verse" id="Jonah.2.9"><sup><a href="#Jonah.2.9" class="verse-number">9</a></sup> (2-10) А я голосною подякою принесу Тобі жертву, про що присягав я, те виконаю. Спасіння у Господа!</p>
  <p class="verse" id="Jonah.2.10"><sup><a href="#Jonah.2.10" class="verse-number">10</a></sup> (2-11) І Господь звелів рибі, і вона викинула Йону на суходіл.</p>
  <h2>Chapter 3</h2>
  <p class="verse" id="Jonah.3.1"><sup><a href="#Jonah.3.1" class="verse-number">1</a></sup> І було Господнє слово до Йони вдруге таке:</p>
  <p class="verse" id="Jonah.3.2"><sup><a href="#Jonah.3.2" class="verse-number">2</a></sup> Устань, іди до Ніневії, великого міста, і проповідуй на нього те слово, що Я говорив був тобі!</p>
  <p class="verse" id="Jonah.3.3"><sup><a href="#Jonah.3.3" class="verse-number">3</a></sup> І Йона встав, і пішов до Ніневії за Господнім словом. А Ніневія була місто велике-превелике, на три дні ходи.</p>
  <p class="verse" id="Jonah.3.4"><sup><a href="#Jonah.3.4" class="verse-number">4</a></sup> І зачав Йона ходити по місті, на один день ходи, і проповідував і казав: Ще сорок день, і Ніневія буде зруйнована!</p>
  <p class="verse" id="Jonah.3.5"><sup><a href="#Jonah.3.5" class="verse-number">5</a></sup> І ніневітяни ввірували в Бога, і оголосили піст, і позодягали верети, від найбільшого з них аж до найменшого.</p>
  <p class="verse" id="Jonah.3.6"><sup><a href="#Jonah.3.6" class="verse-number">6</a></sup> І дійшло це слово до царя Ніневії, і він устав зо свого трону, і скинув плаща свого з себе, і покрився веретою, та й сів на попелі.</p>
  <p class="verse" id="Jonah.3.7"><sup><a href="#Jonah.3.7" class="verse-number">7</a></sup> І він звелів кликнути й сказати в Ніневії з наказу царя та його вельмож, говорячи: Нехай не покуштують нічого ані людина, ані худоба, худоба велика чи худоба дрібна, нехай вони не пасуться, і нехай не п'ють води!</p>
  <p class="verse" id="Jonah.3.8"><sup><a href="#Jonah.3.8" class="verse-number">8</a></sup> І нехай покриваються веретами та людина й та худоба, і нехай сильно кличуть до Бога, і нехай кожен зверне з своєї дороги та від насильства, що в їхніх руках.</p>
  <p class="verse" id="Jonah.3.9"><sup><a href="#Jonah.3.9" class="verse-number">9</a></sup> Хто знає, може Бог обернеться й пожалує, і відвернеться з жару гніву Свого, і ми не погинемо!</p>
  <p class="verse" id="Jonah.3.10"><sup><a href="#Jonah.3.10" class="verse-number">10</a></sup> І побачив Бог їхні вчинки, що звернули зо своєї злої дороги, і пожалував Бог щодо того лиха, про яке говорив, що їм учинить, і не вчинив.</p>
  <h2>Chapter 4</h2>
  <p class="verse" id="Jonah.4.1"><sup><a href="#Jonah.4.1" class="verse-number">1</a></sup> І було це для Йони на досаду, досаду велику, і він запалився.</p>
  <p class="verse" id="Jonah.4.2"><sup><a href="#Jonah.4.2" class="verse-number">2</a></sup> І молився він до Господа та й казав: О Господи, чи ж не це моє слово, поки я ще був на своїй землі? Тому я перед тим утік до Таршішу, бо я знав, що Ти Бог милостивий та милосердий, довготерпеливий та многомилостивий, і Ти жалкуєш за зло.</p>
  <p class="verse" id="Jonah.4.3"><sup><a href="#Jonah.4.3" class="verse-number">3</a></sup> А тепер, Господи, візьми мою душу від мене, бо краще мені смерть від мого життя!</p>
  <p class="verse" id="Jonah.4.4"><sup><a href="#Jonah.4.4" class="verse-number">4</a></sup> А Господь відказав: Чи слушно ти запалився?</p>
  <p class="verse" id="Jonah.4.5"><sup><a href="#Jonah.4.5" class="verse-number">5</a></sup> І вийшов Йона з міста, і сів від сходу міста, і поставив собі там куреня, і сів під ним у тіні, аж поки побачить, що буде в місті.</p>
  <p class="verse" id="Jonah.4.6"><sup><a href="#Jonah.4.6" class="verse-number">6</a></sup> І виростив Бог рицинового куща, і він вигнався понад Йону, щоб бути тінню над його головою, щоб урятувати його від його досади. І втішився Йона від цього рицинового куща великою радістю.</p>
  <p class="verse" id="Jonah.4.7"><sup><a href="#Jonah.4.7" class="verse-number">7</a></sup> А при сході зірниці другого дня призначив Бог червяка, і він підточив рицинового куща, і той усох.</p>
  <p class="verse" id="Jonah.4.8"><sup><a href="#Jonah.4.8" class="verse-number">8</a></sup> І сталося, як сонце зійшло, то призначив Бог східнього гарячого вітра, і вдарило сонце на Йонину голову, і він зомлів. І він жадав, щоб йому померти, і казав: Краще мені смерть від мого життя!</p>
  <p class="verse" id="Jonah.4.9"><sup><a href="#Jonah.4.9" class="verse-number">9</a></sup> І промовив Бог до Йони: Чи слушно запалився ти за рициновий кущ? А той відказав: Дуже розлютився я, аж на смерть!</p>
  <p class="verse" id="Jonah.4.10"><sup><a href="#Jonah.4.10" class="verse-number">10</a></sup> І сказав Господь: Ти змилувався над рициновим кущем, над яким не трудився, і не плекав його, який виріс за одну ніч, і за одну ніч згинув.</p>
  <p class="verse" id="Jonah.4.11"><sup><a href="#Jonah.4.11" class="verse-number">11</a></sup> А Я не змилувався б над Ніневією, цим великим містом, що в ньому більше дванадцяти десятисячок люда, які не вміють розрізняти правиці своєї від своєї лівиці, та численна худоба?</p>
</body>
</html>
