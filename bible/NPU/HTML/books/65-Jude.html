<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Юди</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Юди</h1>
  <h2>Chapter 1</h2>
  <p class="verse" id="Jude.1.1"><sup><a href="#Jude.1.1" class="verse-number">1</a></sup> Юда, раб Ісуса Христа, а брат Якова, покликаним, улюбленим у Бозі Отці та збереженим Ісусом Христом:</p>
  <p class="verse" id="Jude.1.2"><sup><a href="#Jude.1.2" class="verse-number">2</a></sup> милість вам, і мир, і любов хай примножиться!</p>
  <p class="verse" id="Jude.1.3"><sup><a href="#Jude.1.3" class="verse-number">3</a></sup> Улюблені, всяке дбання чинивши писати до вас про наше спільне спасіння, я признав за потрібне писати до вас, благаючи боротись за віру, раз дану святим.</p>
  <p class="verse" id="Jude.1.4"><sup><a href="#Jude.1.4" class="verse-number">4</a></sup> Бо крадькома повходили деякі люди, на цей осуд віддавна призначені, безбожні, що благодать нашого Бога обертають у розпусту, і відкидаються єдиного Владики і Господа нашого Ісуса Христа.</p>
  <p class="verse" id="Jude.1.5"><sup><a href="#Jude.1.5" class="verse-number">5</a></sup> А я хочу нагадати вам, що раз усе знаєте, що Господь визволив людей від землі єгипетської, а згодом вигубив тих, хто не вірував.</p>
  <p class="verse" id="Jude.1.6"><sup><a href="#Jude.1.6" class="verse-number">6</a></sup> І Анголів, що не зберегли початкового стану свого, але кинули житло своє, Він зберіг у вічних кайданах під темрявою на суд великого дня.</p>
  <p class="verse" id="Jude.1.7"><sup><a href="#Jude.1.7" class="verse-number">7</a></sup> Як Содом і Гоморра та міста коло них, що таким самим способом чинили перелюб та ходили за іншим тілом, понесли кару вічного огню, і поставлені в приклад,</p>
  <p class="verse" id="Jude.1.8"><sup><a href="#Jude.1.8" class="verse-number">8</a></sup> так само буде й цим сновидам, що опоганюють тіло, погорджують владами, зневажають слави.</p>
  <p class="verse" id="Jude.1.9"><sup><a href="#Jude.1.9" class="verse-number">9</a></sup> І сам Архангол Михаїл, коли сперечався з дияволом і говорив про Мойсеєве тіло, не наважився винести суду зневажливого, а сказав: Хай Господь докорить тобі!</p>
  <p class="verse" id="Jude.1.10"><sup><a href="#Jude.1.10" class="verse-number">10</a></sup> А ці зневажають, чого не знають; а що знають із природи, як німа звірина, то й у тому псуються.</p>
  <p class="verse" id="Jude.1.11"><sup><a href="#Jude.1.11" class="verse-number">11</a></sup> Горе їм, бо пішли вони дорогою Каїновою, і попали в обману Валаамової заплати, і загинули в бунті Корея!</p>
  <p class="verse" id="Jude.1.12"><sup><a href="#Jude.1.12" class="verse-number">12</a></sup> Вони скелі підводні на ваших вечерях любови, бо з вами без страху їдять та себе попасають; хмари безводні, що носяться вітром; осінні дерева безплідні, двічі померлі, викорінені;</p>
  <p class="verse" id="Jude.1.13"><sup><a href="#Jude.1.13" class="verse-number">13</a></sup> люті хвилі морські, що з піною викидають власний сором; зорі блудні, що для них морок темряви бережеться повік.</p>
  <p class="verse" id="Jude.1.14"><sup><a href="#Jude.1.14" class="verse-number">14</a></sup> Про них же звіщав був Енох, сьомий від Адама, і казав: Ось іде Господь зо Своїми десятками тисяч святих,</p>
  <p class="verse" id="Jude.1.15"><sup><a href="#Jude.1.15" class="verse-number">15</a></sup> щоб суд учинити над усіма, і винуватити всіх безбожних за всі вчинки безбожности їхньої, що безбожно накоїли, та за всі жорстокі слова, що їх говорили на Нього безбожні грішники.</p>
  <p class="verse" id="Jude.1.16"><sup><a href="#Jude.1.16" class="verse-number">16</a></sup> Це ремствувачі, незадоволені з долі своєї, що ходять у своїх пожадливостях, а уста їхні говорять чванливе; вони вихваляють особи для зиску!</p>
  <p class="verse" id="Jude.1.17"><sup><a href="#Jude.1.17" class="verse-number">17</a></sup> А ви, улюблені, згадуйте слова, що їх давніше казали апостоли Господа нашого Ісуса Христа,</p>
  <p class="verse" id="Jude.1.18"><sup><a href="#Jude.1.18" class="verse-number">18</a></sup> які вам говорили: За останнього часу будуть глузії, що ходитимуть за своїми пожадливостями та безбожністю.</p>
  <p class="verse" id="Jude.1.19"><sup><a href="#Jude.1.19" class="verse-number">19</a></sup> Це ті, хто відлучується від єдности, тілесні, що духа не мають.</p>
  <p class="verse" id="Jude.1.20"><sup><a href="#Jude.1.20" class="verse-number">20</a></sup> А ви, улюблені, будуйте себе найсвятішою вашою вірою, моліться Духом Святим,</p>
  <p class="verse" id="Jude.1.21"><sup><a href="#Jude.1.21" class="verse-number">21</a></sup> бережіть себе самих у Божій любові, і чекайте милости Господа нашого Ісуса Христа для вічного життя.</p>
  <p class="verse" id="Jude.1.22"><sup><a href="#Jude.1.22" class="verse-number">22</a></sup> І до одних, хто вагається, будьте милостиві,</p>
  <p class="verse" id="Jude.1.23"><sup><a href="#Jude.1.23" class="verse-number">23</a></sup> спасайте і виривайте з огню, а до інших будьте милосердні зо страхом, і ненавидьте навіть одежу, опоганену від тіла!</p>
  <p class="verse" id="Jude.1.24"><sup><a href="#Jude.1.24" class="verse-number">24</a></sup> А Тому, Хто може вас зберегти від упадку, і поставити перед Своєю славою непорочними в радості,</p>
  <p class="verse" id="Jude.1.25"><sup><a href="#Jude.1.25" class="verse-number">25</a></sup> Єдиному премудрому Богові, Спасителеві нашому через Ісуса Христа, Господа нашого, слава, могутність, сила та влада перше всього віку, і тепер, і на всі віки! Амінь.</p>
</body>
</html>
