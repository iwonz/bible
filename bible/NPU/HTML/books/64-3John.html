<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>3 Івана</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>3 Івана</h1>
  <h2>Chapter 1</h2>
  <p class="verse" id="3John.1.1"><sup><a href="#3John.1.1" class="verse-number">1</a></sup> Старець улюбленому Гаєві, якого я направду люблю.</p>
  <p class="verse" id="3John.1.2"><sup><a href="#3John.1.2" class="verse-number">2</a></sup> Улюблений, я молюся, щоб добре велося в усьому тобі, і щоб був ти здоровий, як добре ведеться душі твоїй.</p>
  <p class="verse" id="3John.1.3"><sup><a href="#3John.1.3" class="verse-number">3</a></sup> Бо я дуже зрадів, як прийшли були браття, і засвідчили правду твою, як ти живеш у правді.</p>
  <p class="verse" id="3John.1.4"><sup><a href="#3John.1.4" class="verse-number">4</a></sup> Я не маю більшої радости від цієї, щоб чути, що діти мої живуть у правді.</p>
  <p class="verse" id="3John.1.5"><sup><a href="#3John.1.5" class="verse-number">5</a></sup> Улюблений, вірно ти чиниш, як що робиш для братті та для чужинців,</p>
  <p class="verse" id="3John.1.6"><sup><a href="#3John.1.6" class="verse-number">6</a></sup> вони про любов твою свідчили Церкві; добре ти зробиш, як їх випровадиш, як достойно для Бога,</p>
  <p class="verse" id="3John.1.7"><sup><a href="#3John.1.7" class="verse-number">7</a></sup> бо вийшли вони ради Ймення Його, нічого не взявши від поган.</p>
  <p class="verse" id="3John.1.8"><sup><a href="#3John.1.8" class="verse-number">8</a></sup> Отож, ми повинні приймати таких, щоб бути співробітниками правді.</p>
  <p class="verse" id="3John.1.9"><sup><a href="#3John.1.9" class="verse-number">9</a></sup> Я до Церкви писав був, але Діотреф, що любить бути першим у них, нас не приймає.</p>
  <p class="verse" id="3John.1.10"><sup><a href="#3John.1.10" class="verse-number">10</a></sup> Тому то, коли я прийду, то згадаю про вчинки його, що їх робить, словами лихими обмовляючи нас. І він тим не задовольнюється, а й сам не приймає братів, і тим, що бажають приймати, боронить, і вигонить із Церкви.</p>
  <p class="verse" id="3John.1.11"><sup><a href="#3John.1.11" class="verse-number">11</a></sup> Улюблений, не робися подібним до лихого, а до доброго: доброчинець від Бога, а злочинець Бога не бачив.</p>
  <p class="verse" id="3John.1.12"><sup><a href="#3John.1.12" class="verse-number">12</a></sup> Про Димитрія свідчили всі й сама правда. І свідчимо й ми, а ви знаєте, що свідчення наше правдиве.</p>
  <p class="verse" id="3John.1.13"><sup><a href="#3John.1.13" class="verse-number">13</a></sup> Багато хотів я писати, та не хочу писати до тебе чорнилом та очеретинкою,</p>
  <p class="verse" id="3John.1.14"><sup><a href="#3John.1.14" class="verse-number">14</a></sup> але маю надію побачити тебе незабаром, і говорити устами до уст. (1-15) Мир тобі! Друзі вітають тебе. Привітай друзів пойменно! Амінь.</p>
</body>
</html>
