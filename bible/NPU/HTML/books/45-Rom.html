<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>До Римлян</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>До Римлян</h1>
  <h2>Chapter 1</h2>
  <p class="verse" id="Rom.1.1"><sup><a href="#Rom.1.1" class="verse-number">1</a></sup> Павло, раб Ісуса Христа, покликаний апостол, вибраний для звіщання Євангелії Божої,</p>
  <p class="verse" id="Rom.1.2"><sup><a href="#Rom.1.2" class="verse-number">2</a></sup> яке Він перед тим приобіцяв через Своїх пророків у святих Писаннях,</p>
  <p class="verse" id="Rom.1.3"><sup><a href="#Rom.1.3" class="verse-number">3</a></sup> про Сина Свого, що тілом був із насіння Давидового,</p>
  <p class="verse" id="Rom.1.4"><sup><a href="#Rom.1.4" class="verse-number">4</a></sup> і об'явився Сином Божим у силі, за духом святости, через воскресення з мертвих, про Ісуса Христа, Господа нашого,</p>
  <p class="verse" id="Rom.1.5"><sup><a href="#Rom.1.5" class="verse-number">5</a></sup> що через Нього прийняли ми благодать і апостольство на послух віри через Ім'я Його між усіма народами,</p>
  <p class="verse" id="Rom.1.6"><sup><a href="#Rom.1.6" class="verse-number">6</a></sup> між якими й ви, покликані Ісуса Христа,</p>
  <p class="verse" id="Rom.1.7"><sup><a href="#Rom.1.7" class="verse-number">7</a></sup> усім, хто знаходиться в Римі, улюбленим Божим, вибраним святим, благодать вам та мир від Бога, Отця нашого, і Господа Ісуса Христа!</p>
  <p class="verse" id="Rom.1.8"><sup><a href="#Rom.1.8" class="verse-number">8</a></sup> Отже, насамперед дякую Богові моєму через Ісуса Христа за всіх вас, що віра ваша звіщається по всьому світові.</p>
  <p class="verse" id="Rom.1.9"><sup><a href="#Rom.1.9" class="verse-number">9</a></sup> Бо свідок мені Бог, Якому служу духом своїм у звіщанні Євангелії Його Сина, що я безперестанно згадую про вас,</p>
  <p class="verse" id="Rom.1.10"><sup><a href="#Rom.1.10" class="verse-number">10</a></sup> і в молитвах своїх завжди молюся, щоб воля Божа щасливо попровадила мене коли прийти до вас.</p>
  <p class="verse" id="Rom.1.11"><sup><a href="#Rom.1.11" class="verse-number">11</a></sup> Бо прагну вас бачити, щоб подати вам якого дара духовного для зміцнення вас,</p>
  <p class="verse" id="Rom.1.12"><sup><a href="#Rom.1.12" class="verse-number">12</a></sup> цебто потішитись разом між вами спільною вірою і вашою, і моєю.</p>
  <p class="verse" id="Rom.1.13"><sup><a href="#Rom.1.13" class="verse-number">13</a></sup> Не хочу ж, щоб ви не знали, браття, що багато разів мав я замір прийти до вас, але мені перешкоджувано аж досі, щоб мати який плід і в вас, як і в інших народів.</p>
  <p class="verse" id="Rom.1.14"><sup><a href="#Rom.1.14" class="verse-number">14</a></sup> А гелленам і чужоземцям, розумним і немудрим я боржник.</p>
  <p class="verse" id="Rom.1.15"><sup><a href="#Rom.1.15" class="verse-number">15</a></sup> Отже, щодо мене, я готовий і вам, хто знаходиться в Римі, звіщати Євангелію.</p>
  <p class="verse" id="Rom.1.16"><sup><a href="#Rom.1.16" class="verse-number">16</a></sup> Бо я не соромлюсь Євангелії, бож вона сила Божа на спасіння кожному, хто вірує, перше ж юдеєві, а потім гелленові.</p>
  <p class="verse" id="Rom.1.17"><sup><a href="#Rom.1.17" class="verse-number">17</a></sup> Правда бо Божа з'являється в ній з віри в віру, як написано: А праведний житиме вірою.</p>
  <p class="verse" id="Rom.1.18"><sup><a href="#Rom.1.18" class="verse-number">18</a></sup> Бо гнів Божий з'являється з неба на всяку безбожність і неправду людей, що правду гамують неправдою,</p>
  <p class="verse" id="Rom.1.19"><sup><a href="#Rom.1.19" class="verse-number">19</a></sup> тому, що те, що можна знати про Бога, явне для них, бо їм Бог об'явив.</p>
  <p class="verse" id="Rom.1.20"><sup><a href="#Rom.1.20" class="verse-number">20</a></sup> Бо Його невидиме від створення світу, власне Його вічна сила й Божество, думанням про твори стає видиме. Так що нема їм виправдання,</p>
  <p class="verse" id="Rom.1.21"><sup><a href="#Rom.1.21" class="verse-number">21</a></sup> бо, пізнавши Бога, не прославляли Його, як Бога, і не дякували, але знікчемніли своїми думками, і запаморочилось нерозумне їхнє серце.</p>
  <p class="verse" id="Rom.1.22"><sup><a href="#Rom.1.22" class="verse-number">22</a></sup> Називаючи себе мудрими, вони потуманіли,</p>
  <p class="verse" id="Rom.1.23"><sup><a href="#Rom.1.23" class="verse-number">23</a></sup> і славу нетлінного Бога змінили на подобу образа тлінної людини, і птахів, і чотириногих, і гадів.</p>
  <p class="verse" id="Rom.1.24"><sup><a href="#Rom.1.24" class="verse-number">24</a></sup> Тому то й видав їх Бог у пожадливостях їхніх сердець на нечистість, щоб вони самі знеславляли тіла свої.</p>
  <p class="verse" id="Rom.1.25"><sup><a href="#Rom.1.25" class="verse-number">25</a></sup> Вони Божу правду замінили на неправду, і честь віддавали, і служили створінню більш, як Творцеві, що благословенний навіки, амінь.</p>
  <p class="verse" id="Rom.1.26"><sup><a href="#Rom.1.26" class="verse-number">26</a></sup> Через це Бог їх видав на пожадливість ганебну, бо їхні жінки замінили природне єднання на протиприродне.</p>
  <p class="verse" id="Rom.1.27"><sup><a href="#Rom.1.27" class="verse-number">27</a></sup> Так само й чоловіки, позоставивши природне єднання з жіночою статтю, розпалилися своєю пожадливістю один до одного, і чоловіки з чоловіками сором чинили. І вони прийняли в собі відплату, відповідну їхньому блудові.</p>
  <p class="verse" id="Rom.1.28"><sup><a href="#Rom.1.28" class="verse-number">28</a></sup> А що вони не вважали за потрібне мати Бога в пізнанні, видав їх Бог на розум перевернений, щоб чинили непристойне.</p>
  <p class="verse" id="Rom.1.29"><sup><a href="#Rom.1.29" class="verse-number">29</a></sup> Вони повні всякої неправди, лукавства, зажерливости, злоби, повні заздрости, убивства, суперечки, омани, лихих звичаїв,</p>
  <p class="verse" id="Rom.1.30"><sup><a href="#Rom.1.30" class="verse-number">30</a></sup> обмовники, наклепники, богоненавидники, напасники, чваньки, пишні, винахідники зла, неслухняні батькам,</p>
  <p class="verse" id="Rom.1.31"><sup><a href="#Rom.1.31" class="verse-number">31</a></sup> нерозумні, зрадники, нелюбовні, немилостиві.</p>
  <p class="verse" id="Rom.1.32"><sup><a href="#Rom.1.32" class="verse-number">32</a></sup> Вони знають присуд Божий, що ті, хто чинить таке, варті смерти, а проте не тільки самі чинять, але й хвалять тих, хто робить таке.</p>
  <h2>Chapter 2</h2>
  <p class="verse" id="Rom.2.1"><sup><a href="#Rom.2.1" class="verse-number">1</a></sup> Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</p>
  <p class="verse" id="Rom.2.2"><sup><a href="#Rom.2.2" class="verse-number">2</a></sup> А ми знаємо, що суд Божий поправді на тих, хто чинить таке.</p>
  <p class="verse" id="Rom.2.3"><sup><a href="#Rom.2.3" class="verse-number">3</a></sup> Чи ти думаєш, чоловіче, судячи тих, хто чинить таке, а сам робиш таке саме, що ти втечеш від суду Божого?</p>
  <p class="verse" id="Rom.2.4"><sup><a href="#Rom.2.4" class="verse-number">4</a></sup> Або погорджуєш багатством Його добрости, лагідности та довготерпіння, не знаючи, що Божа добрість провадить тебе до покаяння?</p>
  <p class="verse" id="Rom.2.5"><sup><a href="#Rom.2.5" class="verse-number">5</a></sup> Та через жорстокість свою й нерозкаяність серця збираєш собі гнів на день гніву та об'явлення справедливого суду Бога,</p>
  <p class="verse" id="Rom.2.6"><sup><a href="#Rom.2.6" class="verse-number">6</a></sup> що кожному віддасть за його вчинками:</p>
  <p class="verse" id="Rom.2.7"><sup><a href="#Rom.2.7" class="verse-number">7</a></sup> тим, хто витривалістю в добрім ділі шукає слави, і чести, і нетління, життя вічне,</p>
  <p class="verse" id="Rom.2.8"><sup><a href="#Rom.2.8" class="verse-number">8</a></sup> а сварливим та тим, хто противиться правді, але кориться неправді, лютість та гнів.</p>
  <p class="verse" id="Rom.2.9"><sup><a href="#Rom.2.9" class="verse-number">9</a></sup> Недоля та утиск на всяку душу людини, хто чинить зле, юдея ж перше та геллена,</p>
  <p class="verse" id="Rom.2.10"><sup><a href="#Rom.2.10" class="verse-number">10</a></sup> а слава, і честь, і мир усякому, хто чинить добре, юдеєві ж перше та гелленові.</p>
  <p class="verse" id="Rom.2.11"><sup><a href="#Rom.2.11" class="verse-number">11</a></sup> Бо не дивиться Бог на обличчя!</p>
  <p class="verse" id="Rom.2.12"><sup><a href="#Rom.2.12" class="verse-number">12</a></sup> Котрі бо згрішили без Закону, без Закону й загинуть, а котрі згрішили в Законі, приймуть суд за Законом.</p>
  <p class="verse" id="Rom.2.13"><sup><a href="#Rom.2.13" class="verse-number">13</a></sup> Бо не слухачі Закону справедливі перед Богом, але виконавці Закону виправдані будуть.</p>
  <p class="verse" id="Rom.2.14"><sup><a href="#Rom.2.14" class="verse-number">14</a></sup> Бо коли погани, що не мають Закону, з природи чинять законне, вони, не мавши Закону, самі собі Закон,</p>
  <p class="verse" id="Rom.2.15"><sup><a href="#Rom.2.15" class="verse-number">15</a></sup> що виявляють діло Закону, написане в серцях своїх, як свідчить їм сумління та їхні думки, що то осуджують, то виправдують одна одну,</p>
  <p class="verse" id="Rom.2.16"><sup><a href="#Rom.2.16" class="verse-number">16</a></sup> дня, коли Бог, згідно з моїм благовістям, буде судити таємні речі людей через Ісуса Христа.</p>
  <p class="verse" id="Rom.2.17"><sup><a href="#Rom.2.17" class="verse-number">17</a></sup> Ось ти звешся юдеєм, і спираєшся на Закона, і хвалишся Богом,</p>
  <p class="verse" id="Rom.2.18"><sup><a href="#Rom.2.18" class="verse-number">18</a></sup> і знаєш волю Його, і розумієш, що краще, навчившись із Закону,</p>
  <p class="verse" id="Rom.2.19"><sup><a href="#Rom.2.19" class="verse-number">19</a></sup> і маєш певність, що ти провідник для сліпих, світло для тих, хто знаходиться в темряві,</p>
  <p class="verse" id="Rom.2.20"><sup><a href="#Rom.2.20" class="verse-number">20</a></sup> виховник нерозумним, учитель дітям, що ти маєш зразок знання й правди в Законі.</p>
  <p class="verse" id="Rom.2.21"><sup><a href="#Rom.2.21" class="verse-number">21</a></sup> Отож, ти, що іншого навчаєш, себе самого не вчиш! Проповідуєш не красти, а сам крадеш!</p>
  <p class="verse" id="Rom.2.22"><sup><a href="#Rom.2.22" class="verse-number">22</a></sup> Наказуючи не чинити перелюбу, чиниш перелюб! Гидуючи ідолами, чиниш святокрадство!</p>
  <p class="verse" id="Rom.2.23"><sup><a href="#Rom.2.23" class="verse-number">23</a></sup> Ти, що хвалишся Законом, зневажаєш Бога переступом Закону!</p>
  <p class="verse" id="Rom.2.24"><sup><a href="#Rom.2.24" class="verse-number">24</a></sup> Бо через вас зневажається Боже Ймення в поган, як написано.</p>
  <p class="verse" id="Rom.2.25"><sup><a href="#Rom.2.25" class="verse-number">25</a></sup> Обрізання корисне, коли виконуєш Закона; а коли ти переступник Закону, то обрізання твоє стало необрізанням.</p>
  <p class="verse" id="Rom.2.26"><sup><a href="#Rom.2.26" class="verse-number">26</a></sup> Отож, коли необрізаний зберігає постанови Закону, то чи не порахується його необрізання за обрізання?</p>
  <p class="verse" id="Rom.2.27"><sup><a href="#Rom.2.27" class="verse-number">27</a></sup> І необрізаний з природи, виконуючи Закона, чи не осудить тебе, переступника Закону з Писанням і обрізанням?</p>
  <p class="verse" id="Rom.2.28"><sup><a href="#Rom.2.28" class="verse-number">28</a></sup> Бо не той юдей, що є ним назовні, і не то обрізання, що назовні на тілі,</p>
  <p class="verse" id="Rom.2.29"><sup><a href="#Rom.2.29" class="verse-number">29</a></sup> але той, що є юдей потаємно, духово, і обрізання серця духом, а не за буквою; і йому похвала не від людей, а від Бога.</p>
  <h2>Chapter 3</h2>
  <p class="verse" id="Rom.3.1"><sup><a href="#Rom.3.1" class="verse-number">1</a></sup> Отож, що має більшого юдей, або яка користь від обрізання?</p>
  <p class="verse" id="Rom.3.2"><sup><a href="#Rom.3.2" class="verse-number">2</a></sup> Багато, на всякий спосіб, а насамперед, що їм довірені були Слова Божі.</p>
  <p class="verse" id="Rom.3.3"><sup><a href="#Rom.3.3" class="verse-number">3</a></sup> Бо що ж, що не вірували деякі? Чи ж їхнє недовірство знищить вірність Божу?</p>
  <p class="verse" id="Rom.3.4"><sup><a href="#Rom.3.4" class="verse-number">4</a></sup> Зовсім ні! Бож Бог правдивий, а кожна людина неправдива, як написано: Щоб був Ти виправданий у словах Своїх, і переміг, коли будеш судитися.</p>
  <p class="verse" id="Rom.3.5"><sup><a href="#Rom.3.5" class="verse-number">5</a></sup> А коли наша неправда виставляє правду Божу, то що скажемо? Чи ж Бог несправедливий, коли гнів виявляє? Говорю по-людському.</p>
  <p class="verse" id="Rom.3.6"><sup><a href="#Rom.3.6" class="verse-number">6</a></sup> Зовсім ні! Бож як Бог судитиме світ?</p>
  <p class="verse" id="Rom.3.7"><sup><a href="#Rom.3.7" class="verse-number">7</a></sup> Бо коли Божа правда через мою неправду збільшилась на славу Йому, пощо судити ще й мене, як грішника?</p>
  <p class="verse" id="Rom.3.8"><sup><a href="#Rom.3.8" class="verse-number">8</a></sup> І чи не так, як нас лають, і як деякі говорять, ніби ми кажемо: Робімо зле, щоб вийшло добре? Справедливий осуд на таких!</p>
  <p class="verse" id="Rom.3.9"><sup><a href="#Rom.3.9" class="verse-number">9</a></sup> То що ж? Маємо перевагу? Анітрохи! Бож ми перед тим довели, що юдеї й геллени усі під гріхом,</p>
  <p class="verse" id="Rom.3.10"><sup><a href="#Rom.3.10" class="verse-number">10</a></sup> як написано: Нема праведного ані одного;</p>
  <p class="verse" id="Rom.3.11"><sup><a href="#Rom.3.11" class="verse-number">11</a></sup> нема, хто розумів би; немає, хто Бога шукав би,</p>
  <p class="verse" id="Rom.3.12"><sup><a href="#Rom.3.12" class="verse-number">12</a></sup> усі повідступали, разом стали непотрібні, нема доброчинця, нема ні одного!</p>
  <p class="verse" id="Rom.3.13"><sup><a href="#Rom.3.13" class="verse-number">13</a></sup> Гріб відкритий їхнє горло, язиком своїм кажуть неправду, отрута зміїна на їхніх губах,</p>
  <p class="verse" id="Rom.3.14"><sup><a href="#Rom.3.14" class="verse-number">14</a></sup> уста їхні повні прокляття й гіркоти!</p>
  <p class="verse" id="Rom.3.15"><sup><a href="#Rom.3.15" class="verse-number">15</a></sup> Швидкі їхні ноги, щоб кров проливати,</p>
  <p class="verse" id="Rom.3.16"><sup><a href="#Rom.3.16" class="verse-number">16</a></sup> руїна та злидні на їхніх дорогах,</p>
  <p class="verse" id="Rom.3.17"><sup><a href="#Rom.3.17" class="verse-number">17</a></sup> а дороги миру вони не пізнали!</p>
  <p class="verse" id="Rom.3.18"><sup><a href="#Rom.3.18" class="verse-number">18</a></sup> Нема страху Божого перед очима їхніми...</p>
  <p class="verse" id="Rom.3.19"><sup><a href="#Rom.3.19" class="verse-number">19</a></sup> А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</p>
  <p class="verse" id="Rom.3.20"><sup><a href="#Rom.3.20" class="verse-number">20</a></sup> Бо жадне тіло ділами Закону не виправдається перед Ним, Законом бо гріх пізнається.</p>
  <p class="verse" id="Rom.3.21"><sup><a href="#Rom.3.21" class="verse-number">21</a></sup> А тепер, без Закону, правда Божа з'явилась, про яку свідчать Закон і Пророки.</p>
  <p class="verse" id="Rom.3.22"><sup><a href="#Rom.3.22" class="verse-number">22</a></sup> А Божа правда через віру в Ісуса Христа в усіх і на всіх, хто вірує, бо різниці немає,</p>
  <p class="verse" id="Rom.3.23"><sup><a href="#Rom.3.23" class="verse-number">23</a></sup> бо всі згрішили, і позбавлені Божої слави,</p>
  <p class="verse" id="Rom.3.24"><sup><a href="#Rom.3.24" class="verse-number">24</a></sup> але дарма виправдуються Його благодаттю, через відкуплення, що в Ісусі Христі,</p>
  <p class="verse" id="Rom.3.25"><sup><a href="#Rom.3.25" class="verse-number">25</a></sup> що Його Бог дав у жертву примирення в крові Його через віру, щоб виявити Свою правду через відпущення давніше вчинених гріхів,</p>
  <p class="verse" id="Rom.3.26"><sup><a href="#Rom.3.26" class="verse-number">26</a></sup> за довготерпіння Божого, щоб виявити Свою правду за теперішнього часу, щоб бути Йому праведним, і виправдувати того, хто вірує в Ісуса.</p>
  <p class="verse" id="Rom.3.27"><sup><a href="#Rom.3.27" class="verse-number">27</a></sup> Тож де похвальба? Виключена. Яким законом? Законом діл? Ні, але законом віри.</p>
  <p class="verse" id="Rom.3.28"><sup><a href="#Rom.3.28" class="verse-number">28</a></sup> Отож, ми визнаємо, що людина виправдується вірою, без діл Закону.</p>
  <p class="verse" id="Rom.3.29"><sup><a href="#Rom.3.29" class="verse-number">29</a></sup> Хіба ж Бог тільки для юдеїв, а не й для поган? Так, і для поган,</p>
  <p class="verse" id="Rom.3.30"><sup><a href="#Rom.3.30" class="verse-number">30</a></sup> бо є один тільки Бог, що виправдає обрізання з віри й необрізання через віру.</p>
  <p class="verse" id="Rom.3.31"><sup><a href="#Rom.3.31" class="verse-number">31</a></sup> Тож чи не нищимо ми Закона вірою? Зовсім ні, але зміцнюємо Закона.</p>
  <h2>Chapter 4</h2>
  <p class="verse" id="Rom.4.1"><sup><a href="#Rom.4.1" class="verse-number">1</a></sup> Що ж, скажемо, знайшов Авраам, наш отець за тілом?</p>
  <p class="verse" id="Rom.4.2"><sup><a href="#Rom.4.2" class="verse-number">2</a></sup> Бо коли Авраам виправдався ділами, то він має похвалу, та не в Бога.</p>
  <p class="verse" id="Rom.4.3"><sup><a href="#Rom.4.3" class="verse-number">3</a></sup> Що бо Писання говорить? Увірував Авраам Богові, і це йому залічено в праведність.</p>
  <p class="verse" id="Rom.4.4"><sup><a href="#Rom.4.4" class="verse-number">4</a></sup> А заплата виконавцеві не рахується з милости, але з обов'язку.</p>
  <p class="verse" id="Rom.4.5"><sup><a href="#Rom.4.5" class="verse-number">5</a></sup> А тому, хто не виконує, але вірує в Того, Хто виправдує нечестивого, віра його порахується в праведність.</p>
  <p class="verse" id="Rom.4.6"><sup><a href="#Rom.4.6" class="verse-number">6</a></sup> Як і Давид називає блаженною людину, якій рахує Бог праведність без діл:</p>
  <p class="verse" id="Rom.4.7"><sup><a href="#Rom.4.7" class="verse-number">7</a></sup> Блаженні, кому прощені беззаконня, і кому прикриті гріхи.</p>
  <p class="verse" id="Rom.4.8"><sup><a href="#Rom.4.8" class="verse-number">8</a></sup> Блаженна людина, якій Господь не порахує гріха!</p>
  <p class="verse" id="Rom.4.9"><sup><a href="#Rom.4.9" class="verse-number">9</a></sup> Чи ж це блаженство з обрізання чи з необрізання? Бо говоримо, що віра залічена Авраамові в праведність.</p>
  <p class="verse" id="Rom.4.10"><sup><a href="#Rom.4.10" class="verse-number">10</a></sup> Як же залічена? Як був в обрізанні, чи в необрізанні? Не в обрізанні, але в необрізанні!</p>
  <p class="verse" id="Rom.4.11"><sup><a href="#Rom.4.11" class="verse-number">11</a></sup> І прийняв він ознаку обрізання, печать праведности через віру, що її в необрізанні мав, щоб йому бути отцем усіх віруючих, хоч були необрізані, щоб і їм залічено праведність,</p>
  <p class="verse" id="Rom.4.12"><sup><a href="#Rom.4.12" class="verse-number">12</a></sup> і отцем обрізаних, не тільки тих, хто з обрізання, але й тих, хто ходить по слідах віри, що її в необрізанні мав наш отець Авраам.</p>
  <p class="verse" id="Rom.4.13"><sup><a href="#Rom.4.13" class="verse-number">13</a></sup> Бо обітницю Авраамові чи його насінню, що бути йому спадкоємцем світу, дано не Законом, але праведністю віри.</p>
  <p class="verse" id="Rom.4.14"><sup><a href="#Rom.4.14" class="verse-number">14</a></sup> Бо коли спадкоємці ті, хто з Закону, то спорожніла віра й знівечилась обітниця.</p>
  <p class="verse" id="Rom.4.15"><sup><a href="#Rom.4.15" class="verse-number">15</a></sup> Бо Закон чинить гнів; де ж немає Закону, немає й переступу.</p>
  <p class="verse" id="Rom.4.16"><sup><a href="#Rom.4.16" class="verse-number">16</a></sup> Через це з віри, щоб було з милости, щоб обітниця певна була всім нащадкам, не тільки тому, хто з Закону, але й тому, хто з віри Авраама, що отець усім нам,</p>
  <p class="verse" id="Rom.4.17"><sup><a href="#Rom.4.17" class="verse-number">17</a></sup> як написано: Отцем багатьох народів Я поставив тебе, перед Богом, Якому він вірив, Який оживляє мертвих і кличе неіснуюче, як існуюче.</p>
  <p class="verse" id="Rom.4.18"><sup><a href="#Rom.4.18" class="verse-number">18</a></sup> Він проти надії увірував у надії, що стане батьком багатьох народів, за сказаним: Таке численне буде насіння твоє!</p>
  <p class="verse" id="Rom.4.19"><sup><a href="#Rom.4.19" class="verse-number">19</a></sup> І не знеміг він у вірі, і не вважав свого тіла за вже омертвіле, бувши майже сторічним, ні утроби Сариної за змертвілу,</p>
  <p class="verse" id="Rom.4.20"><sup><a href="#Rom.4.20" class="verse-number">20</a></sup> і не мав сумніву в обітницю Божу через недовірство, але зміцнився в вірі, і віддав славу Богові,</p>
  <p class="verse" id="Rom.4.21"><sup><a href="#Rom.4.21" class="verse-number">21</a></sup> і був зовсім певний, що Він має силу й виконати те, що обіцяв.</p>
  <p class="verse" id="Rom.4.22"><sup><a href="#Rom.4.22" class="verse-number">22</a></sup> Тому й залічено це йому в праведність.</p>
  <p class="verse" id="Rom.4.23"><sup><a href="#Rom.4.23" class="verse-number">23</a></sup> Та не написано за нього одного, що залічено йому,</p>
  <p class="verse" id="Rom.4.24"><sup><a href="#Rom.4.24" class="verse-number">24</a></sup> а за нас, залічиться й нам, що віруємо в Того, Хто воскресив із мертвих Ісуса, Господа нашого,</p>
  <p class="verse" id="Rom.4.25"><sup><a href="#Rom.4.25" class="verse-number">25</a></sup> що був виданий за наші гріхи, і воскрес для виправдання нашого.</p>
  <h2>Chapter 5</h2>
  <p class="verse" id="Rom.5.1"><sup><a href="#Rom.5.1" class="verse-number">1</a></sup> Отож, виправдавшись вірою, майте мир із Богом через Господа нашого Ісуса Христа,</p>
  <p class="verse" id="Rom.5.2"><sup><a href="#Rom.5.2" class="verse-number">2</a></sup> через Якого ми вірою одержали доступ до тієї благодаті, що в ній стоїмо, і хвалимось надією слави Божої.</p>
  <p class="verse" id="Rom.5.3"><sup><a href="#Rom.5.3" class="verse-number">3</a></sup> І не тільки нею, але й хвалимося в утисках, знаючи, що утиски приносять терпеливість,</p>
  <p class="verse" id="Rom.5.4"><sup><a href="#Rom.5.4" class="verse-number">4</a></sup> а терпеливість досвід, а досвід надію,</p>
  <p class="verse" id="Rom.5.5"><sup><a href="#Rom.5.5" class="verse-number">5</a></sup> а надія не засоромить, бо любов Божа вилилася в наші серця Святим Духом, даним нам.</p>
  <p class="verse" id="Rom.5.6"><sup><a href="#Rom.5.6" class="verse-number">6</a></sup> Бо Христос, коли ми були ще недужі, своєї пори помер за нечестивих.</p>
  <p class="verse" id="Rom.5.7"><sup><a href="#Rom.5.7" class="verse-number">7</a></sup> Бо навряд чи помре хто за праведника, ще бо за доброго може хто й відважиться вмерти.</p>
  <p class="verse" id="Rom.5.8"><sup><a href="#Rom.5.8" class="verse-number">8</a></sup> А Бог доводить Свою любов до нас тим, що Христос умер за нас, коли ми були ще грішниками.</p>
  <p class="verse" id="Rom.5.9"><sup><a href="#Rom.5.9" class="verse-number">9</a></sup> Тож тим більше спасемося Ним від гніву тепер, коли кров'ю Його ми виправдані.</p>
  <p class="verse" id="Rom.5.10"><sup><a href="#Rom.5.10" class="verse-number">10</a></sup> Бо коли ми, бувши ворогами, примирилися з Богом через смерть Сина Його, то тим більше, примирившися, спасемося життям Його.</p>
  <p class="verse" id="Rom.5.11"><sup><a href="#Rom.5.11" class="verse-number">11</a></sup> І не тільки це, але й хвалимося в Бозі через Господа нашого Ісуса Христа, що через Нього одержали ми тепер примирення.</p>
  <p class="verse" id="Rom.5.12"><sup><a href="#Rom.5.12" class="verse-number">12</a></sup> Тому то, як через одного чоловіка ввійшов до світу гріх, а гріхом смерть, так прийшла й смерть у всіх людей через те, що всі згрішили.</p>
  <p class="verse" id="Rom.5.13"><sup><a href="#Rom.5.13" class="verse-number">13</a></sup> Гріх бо був у світі й до Закону, але гріх не ставиться в провину, коли немає Закону.</p>
  <p class="verse" id="Rom.5.14"><sup><a href="#Rom.5.14" class="verse-number">14</a></sup> Та смерть панувала від Адама аж до Мойсея і над тими, хто не згрішив, подібно переступу Адама, який є образ майбутнього.</p>
  <p class="verse" id="Rom.5.15"><sup><a href="#Rom.5.15" class="verse-number">15</a></sup> Але не такий дар благодаті, як переступ. Бо коли за переступ одного померло багато, то тим більш благодать Божа й дар через благодать однієї Людини, Ісуса Христа, щедро спливли на багатьох.</p>
  <p class="verse" id="Rom.5.16"><sup><a href="#Rom.5.16" class="verse-number">16</a></sup> І дар не такий, як те, що сталось від одного, що згрішив; бо суд за один прогріх на осуд, а дар благодаті на виправдання від багатьох прогріхів.</p>
  <p class="verse" id="Rom.5.17"><sup><a href="#Rom.5.17" class="verse-number">17</a></sup> Бо коли за переступ одного смерть панувала через одного, то тим більше ті, хто приймає рясноту благодаті й дар праведности, запанують у житті через одного Ісуса Христа.</p>
  <p class="verse" id="Rom.5.18"><sup><a href="#Rom.5.18" class="verse-number">18</a></sup> Ось тому, як через переступ одного на всіх людей прийшов осуд, так і через праведність Одного прийшло виправдання для життя на всіх людей.</p>
  <p class="verse" id="Rom.5.19"><sup><a href="#Rom.5.19" class="verse-number">19</a></sup> Бо як через непослух одного чоловіка багато-хто стали грішними, так і через послух Одного багато-хто стануть праведними.</p>
  <p class="verse" id="Rom.5.20"><sup><a href="#Rom.5.20" class="verse-number">20</a></sup> Закон же прийшов, щоб збільшився переступ. А де збільшився гріх, там зарясніла благодать,</p>
  <p class="verse" id="Rom.5.21"><sup><a href="#Rom.5.21" class="verse-number">21</a></sup> щоб, як гріх панував через смерть, так само й благодать запанувала через праведність для життя вічного Ісусом Христом, Господом нашим.</p>
  <h2>Chapter 6</h2>
  <p class="verse" id="Rom.6.1"><sup><a href="#Rom.6.1" class="verse-number">1</a></sup> Що ж скажемо? Позостанемся в гріху, щоб благодать примножилась? Зовсім ні!</p>
  <p class="verse" id="Rom.6.2"><sup><a href="#Rom.6.2" class="verse-number">2</a></sup> Ми, що вмерли для гріха, як ще будемо жити в нім?</p>
  <p class="verse" id="Rom.6.3"><sup><a href="#Rom.6.3" class="verse-number">3</a></sup> Чи ви не знаєте, що ми всі, хто христився у Христа Ісуса, у смерть Його христилися?</p>
  <p class="verse" id="Rom.6.4"><sup><a href="#Rom.6.4" class="verse-number">4</a></sup> Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</p>
  <p class="verse" id="Rom.6.5"><sup><a href="#Rom.6.5" class="verse-number">5</a></sup> Бо коли ми з'єдналися подобою смерти Його, то з'єднаємось і подобою воскресення,</p>
  <p class="verse" id="Rom.6.6"><sup><a href="#Rom.6.6" class="verse-number">6</a></sup> знаючи те, що наш давній чоловік розп'ятий із Ним, щоб знищилось тіло гріховне, щоб не бути нам більше рабами гріха,</p>
  <p class="verse" id="Rom.6.7"><sup><a href="#Rom.6.7" class="verse-number">7</a></sup> бо хто вмер, той звільнивсь від гріха!</p>
  <p class="verse" id="Rom.6.8"><sup><a href="#Rom.6.8" class="verse-number">8</a></sup> А коли ми померли з Христом, то віруємо, що й жити з Ним будемо,</p>
  <p class="verse" id="Rom.6.9"><sup><a href="#Rom.6.9" class="verse-number">9</a></sup> знаючи, що Христос, воскреснувши з мертвих, уже більш не вмирає, смерть над Ним не панує вже більше!</p>
  <p class="verse" id="Rom.6.10"><sup><a href="#Rom.6.10" class="verse-number">10</a></sup> Бо що вмер Він, то один раз умер для гріха, а що живе, то для Бога живе.</p>
  <p class="verse" id="Rom.6.11"><sup><a href="#Rom.6.11" class="verse-number">11</a></sup> Так само ж і ви вважайте себе за мертвих для гріха й за живих для Бога в Христі Ісусі, Господі нашім.</p>
  <p class="verse" id="Rom.6.12"><sup><a href="#Rom.6.12" class="verse-number">12</a></sup> Тож нехай не панує гріх у смертельному вашому тілі, щоб вам слухатись його пожадливостей,</p>
  <p class="verse" id="Rom.6.13"><sup><a href="#Rom.6.13" class="verse-number">13</a></sup> і не віддавайте членів своїх гріхові за знаряддя неправедности, але віддавайте себе Богові, як ожилих із мертвих, а члени ваші Богові за знаряддя праведности.</p>
  <p class="verse" id="Rom.6.14"><sup><a href="#Rom.6.14" class="verse-number">14</a></sup> Бо хай гріх не панує над вами, ви бо не під Законом, а під благодаттю.</p>
  <p class="verse" id="Rom.6.15"><sup><a href="#Rom.6.15" class="verse-number">15</a></sup> Що ж? Чи будемо грішити, бо ми не під Законом, а під благодаттю? Зовсім ні!</p>
  <p class="verse" id="Rom.6.16"><sup><a href="#Rom.6.16" class="verse-number">16</a></sup> Хіба ви не знаєте, що кому віддаєте себе за рабів на послух, то ви й раби того, кого слухаєтесь, або гріха на смерть, або послуху на праведність?</p>
  <p class="verse" id="Rom.6.17"><sup><a href="#Rom.6.17" class="verse-number">17</a></sup> Тож дяка Богові, що ви, бувши рабами гріха, від серця послухались того роду науки, якому ви себе віддали.</p>
  <p class="verse" id="Rom.6.18"><sup><a href="#Rom.6.18" class="verse-number">18</a></sup> А звільнившися від гріха, стали рабами праведности.</p>
  <p class="verse" id="Rom.6.19"><sup><a href="#Rom.6.19" class="verse-number">19</a></sup> Говорю я по-людському, через неміч вашого тіла. Бо як ви віддавали були члени ваші за рабів нечистості й беззаконню на беззаконня, так тепер віддайте члени ваші за рабів праведности на освячення.</p>
  <p class="verse" id="Rom.6.20"><sup><a href="#Rom.6.20" class="verse-number">20</a></sup> Бо коли були ви рабами гріха, то були вільні від праведности.</p>
  <p class="verse" id="Rom.6.21"><sup><a href="#Rom.6.21" class="verse-number">21</a></sup> Який же плід ви мали тоді? Такі речі, що ними соромитесь тепер, бо кінець їх то смерть.</p>
  <p class="verse" id="Rom.6.22"><sup><a href="#Rom.6.22" class="verse-number">22</a></sup> А тепер, звільнившися від гріха й ставши рабами Богові, маєте плід ваш на освячення, а кінець життя вічне.</p>
  <p class="verse" id="Rom.6.23"><sup><a href="#Rom.6.23" class="verse-number">23</a></sup> Бо заплата за гріх смерть, а дар Божий вічне життя в Христі Ісусі, Господі нашім!</p>
  <h2>Chapter 7</h2>
  <p class="verse" id="Rom.7.1"><sup><a href="#Rom.7.1" class="verse-number">1</a></sup> Чи ви не знаєте, браття, бо говорю тим, хто знає Закона, що Закон панує над людиною, поки вона живе?</p>
  <p class="verse" id="Rom.7.2"><sup><a href="#Rom.7.2" class="verse-number">2</a></sup> Бо заміжня жінка, поки живе чоловік, прив'язана до нього Законом; а коли помре чоловік, вона звільняється від закону чоловіка.</p>
  <p class="verse" id="Rom.7.3"><sup><a href="#Rom.7.3" class="verse-number">3</a></sup> Тому то, поки живе чоловік, вона буде вважатися перелюбницею, якщо стане дружиною іншому чоловікові; коли ж чоловік помре, вона вільна від Закону, і не буде перелюбницею, якщо стане за дружину іншому чоловікові.</p>
  <p class="verse" id="Rom.7.4"><sup><a href="#Rom.7.4" class="verse-number">4</a></sup> Так, мої браття, і ви вмерли для Закону через тіло Христове, щоб належати вам іншому, Воскреслому з мертвих, щоб приносити плід Богові.</p>
  <p class="verse" id="Rom.7.5"><sup><a href="#Rom.7.5" class="verse-number">5</a></sup> Бо коли ми жили за тілом, то пристрасті гріховні, що походять від Закону, діяли в наших членах, щоб приносити плід смерти.</p>
  <p class="verse" id="Rom.7.6"><sup><a href="#Rom.7.6" class="verse-number">6</a></sup> А тепер ми звільнились від Закону, умерши для того, чим були зв'язані, щоб служити нам обновленням духа, а не старістю букви.</p>
  <p class="verse" id="Rom.7.7"><sup><a href="#Rom.7.7" class="verse-number">7</a></sup> Що ж скажемо? Чи Закон то гріх? Зовсім ні! Але я не пізнав гріха, як тільки через Закон, бо я не знав би пожадливости, коли б Закон не наказував: Не пожадай.</p>
  <p class="verse" id="Rom.7.8"><sup><a href="#Rom.7.8" class="verse-number">8</a></sup> Але гріх, узявши привід від заповіді, зробив у мені всяку пожадливість, бо без Закону гріх мертвий.</p>
  <p class="verse" id="Rom.7.9"><sup><a href="#Rom.7.9" class="verse-number">9</a></sup> А я колись жив без Закону, але, коли прийшла заповідь, то гріх ожив,</p>
  <p class="verse" id="Rom.7.10"><sup><a href="#Rom.7.10" class="verse-number">10</a></sup> а я вмер; і сталася мені та заповідь, що для життя, на смерть,</p>
  <p class="verse" id="Rom.7.11"><sup><a href="#Rom.7.11" class="verse-number">11</a></sup> бо гріх, узявши причину від заповіді, звів мене, і нею вмертвив.</p>
  <p class="verse" id="Rom.7.12"><sup><a href="#Rom.7.12" class="verse-number">12</a></sup> Тому то Закон святий, і заповідь свята, і праведна, і добра.</p>
  <p class="verse" id="Rom.7.13"><sup><a href="#Rom.7.13" class="verse-number">13</a></sup> Тож чи добре стало мені смертю? Зовсім ні! Але гріх, щоб стати гріхом, приніс мені смерть добром, щоб гріх став міцно грішний через заповідь.</p>
  <p class="verse" id="Rom.7.14"><sup><a href="#Rom.7.14" class="verse-number">14</a></sup> Бо ми знаємо, що Закон духовний, а я тілесний, проданий під гріх.</p>
  <p class="verse" id="Rom.7.15"><sup><a href="#Rom.7.15" class="verse-number">15</a></sup> Бо що я виконую, не розумію; я бо чиню не те, що хочу, але що ненавиджу, те я роблю.</p>
  <p class="verse" id="Rom.7.16"><sup><a href="#Rom.7.16" class="verse-number">16</a></sup> А коли роблю те, чого я не хочу, то згоджуюсь із Законом, що він добрий,</p>
  <p class="verse" id="Rom.7.17"><sup><a href="#Rom.7.17" class="verse-number">17</a></sup> а тому вже не я це виконую, але гріх, що живе в мені.</p>
  <p class="verse" id="Rom.7.18"><sup><a href="#Rom.7.18" class="verse-number">18</a></sup> Знаю бо, що не живе в мені, цебто в тілі моїм, добре; бо бажання лежить у мені, але щоб виконати добре, того не знаходжу.</p>
  <p class="verse" id="Rom.7.19"><sup><a href="#Rom.7.19" class="verse-number">19</a></sup> Бо не роблю я доброго, що хочу, але зле, чого не хочу, це чиню.</p>
  <p class="verse" id="Rom.7.20"><sup><a href="#Rom.7.20" class="verse-number">20</a></sup> Коли ж я роблю те, чого не хочу, то вже не я це виконую, але гріх, що живе в мені.</p>
  <p class="verse" id="Rom.7.21"><sup><a href="#Rom.7.21" class="verse-number">21</a></sup> Тож знаходжу закона, коли хочу робити добро, що зло лежить у мені.</p>
  <p class="verse" id="Rom.7.22"><sup><a href="#Rom.7.22" class="verse-number">22</a></sup> Бо маю задоволення в Законі Божому за внутрішнім чоловіком,</p>
  <p class="verse" id="Rom.7.23"><sup><a href="#Rom.7.23" class="verse-number">23</a></sup> та бачу інший закон у членах своїх, що воює проти закону мого розуму, і полонить мене законом гріховним, що знаходиться в членах моїх.</p>
  <p class="verse" id="Rom.7.24"><sup><a href="#Rom.7.24" class="verse-number">24</a></sup> Нещасна я людина! Хто мене визволить від тіла цієї смерти?</p>
  <p class="verse" id="Rom.7.25"><sup><a href="#Rom.7.25" class="verse-number">25</a></sup> Дякую Богові через Ісуса Христа, Господа нашого. Тому то я сам служу розумом Законові Божому, але тілом закону гріховному...</p>
  <h2>Chapter 8</h2>
  <p class="verse" id="Rom.8.1"><sup><a href="#Rom.8.1" class="verse-number">1</a></sup> Тож немає тепер жадного осуду тим, хто ходить у Христі Ісусі не за тілом, а за духом,</p>
  <p class="verse" id="Rom.8.2"><sup><a href="#Rom.8.2" class="verse-number">2</a></sup> бо закон духа життя в Христі Ісусі визволив мене від закону гріха й смерти.</p>
  <p class="verse" id="Rom.8.3"><sup><a href="#Rom.8.3" class="verse-number">3</a></sup> Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</p>
  <p class="verse" id="Rom.8.4"><sup><a href="#Rom.8.4" class="verse-number">4</a></sup> щоб виконалось виправдання Закону на нас, що ходимо не за тілом, а за духом.</p>
  <p class="verse" id="Rom.8.5"><sup><a href="#Rom.8.5" class="verse-number">5</a></sup> Бо ті, хто ходить за тілом, думають про тілесне, а хто за духом про духовне.</p>
  <p class="verse" id="Rom.8.6"><sup><a href="#Rom.8.6" class="verse-number">6</a></sup> Бо думка тілесна то смерть, а думка духовна життя та мир,</p>
  <p class="verse" id="Rom.8.7"><sup><a href="#Rom.8.7" class="verse-number">7</a></sup> думка бо тілесна ворожнеча на Бога, бо не кориться Законові Божому, та й не може.</p>
  <p class="verse" id="Rom.8.8"><sup><a href="#Rom.8.8" class="verse-number">8</a></sup> І ті, хто ходить за тілом, не можуть догодити Богові.</p>
  <p class="verse" id="Rom.8.9"><sup><a href="#Rom.8.9" class="verse-number">9</a></sup> А ви не в тілі, але в дусі, бо Дух Божий живе в вас. А коли хто не має Христового Духа, той не Його.</p>
  <p class="verse" id="Rom.8.10"><sup><a href="#Rom.8.10" class="verse-number">10</a></sup> А коли Христос у вас, то хоч тіло мертве через гріх, але дух живий через праведність.</p>
  <p class="verse" id="Rom.8.11"><sup><a href="#Rom.8.11" class="verse-number">11</a></sup> А коли живе в вас Дух Того, Хто воскресив Ісуса з мертвих, то Той, хто підняв Христа з мертвих, оживить і смертельні тіла ваші через Свого Духа, що живе в вас.</p>
  <p class="verse" id="Rom.8.12"><sup><a href="#Rom.8.12" class="verse-number">12</a></sup> Тому то, браття, ми не боржники тіла, щоб жити за тілом;</p>
  <p class="verse" id="Rom.8.13"><sup><a href="#Rom.8.13" class="verse-number">13</a></sup> бо коли живете за тілом, то маєте вмерти, а коли духом умертвляєте тілесні вчинки, то будете жити.</p>
  <p class="verse" id="Rom.8.14"><sup><a href="#Rom.8.14" class="verse-number">14</a></sup> Бо всі, хто водиться Духом Божим, вони сини Божі;</p>
  <p class="verse" id="Rom.8.15"><sup><a href="#Rom.8.15" class="verse-number">15</a></sup> бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</p>
  <p class="verse" id="Rom.8.16"><sup><a href="#Rom.8.16" class="verse-number">16</a></sup> Сам Цей Дух свідчить разом із духом нашим, що ми діти Божі.</p>
  <p class="verse" id="Rom.8.17"><sup><a href="#Rom.8.17" class="verse-number">17</a></sup> А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</p>
  <p class="verse" id="Rom.8.18"><sup><a href="#Rom.8.18" class="verse-number">18</a></sup> Бо я думаю, що страждання теперішнього часу нічого не варті супроти тієї слави, що має з'явитися в нас.</p>
  <p class="verse" id="Rom.8.19"><sup><a href="#Rom.8.19" class="verse-number">19</a></sup> Бо чекання створіння очікує з'явлення синів Божих,</p>
  <p class="verse" id="Rom.8.20"><sup><a href="#Rom.8.20" class="verse-number">20</a></sup> бо створіння покорилось марноті не добровільно, але через того, хто скорив його, в надії,</p>
  <p class="verse" id="Rom.8.21"><sup><a href="#Rom.8.21" class="verse-number">21</a></sup> що й саме створіння визволиться від неволі тління на волю слави синів Божих.</p>
  <p class="verse" id="Rom.8.22"><sup><a href="#Rom.8.22" class="verse-number">22</a></sup> Бо знаємо, що все створіння разом зідхає й разом мучиться аж досі.</p>
  <p class="verse" id="Rom.8.23"><sup><a href="#Rom.8.23" class="verse-number">23</a></sup> Але не тільки воно, але й ми самі, маючи зачаток Духа, і ми самі в собі зідхаємо, очікуючи синівства, відкуплення нашого тіла.</p>
  <p class="verse" id="Rom.8.24"><sup><a href="#Rom.8.24" class="verse-number">24</a></sup> Надією бо ми спаслися. Надія ж, коли бачить, не є надія, бо хто що бачить, чому б того й надіявся?</p>
  <p class="verse" id="Rom.8.25"><sup><a href="#Rom.8.25" class="verse-number">25</a></sup> А коли сподіваємось, чого не бачимо, то очікуємо того з терпеливістю.</p>
  <p class="verse" id="Rom.8.26"><sup><a href="#Rom.8.26" class="verse-number">26</a></sup> Так само ж і Дух допомагає нам у наших немочах; бо ми не знаємо, про що маємо молитись, як належить, але Сам Дух заступається за нас невимовними зідханнями.</p>
  <p class="verse" id="Rom.8.27"><sup><a href="#Rom.8.27" class="verse-number">27</a></sup> А Той, Хто досліджує серця, знає, яка думка Духа, бо з волі Божої заступається за святих.</p>
  <p class="verse" id="Rom.8.28"><sup><a href="#Rom.8.28" class="verse-number">28</a></sup> І знаємо, що тим, хто любить Бога, хто покликаний Його постановою, усе допомагає на добре.</p>
  <p class="verse" id="Rom.8.29"><sup><a href="#Rom.8.29" class="verse-number">29</a></sup> Бо кого Він передбачив, тих і призначив, щоб були подібні до образу Сина Його, щоб Він був перворідним поміж багатьма братами.</p>
  <p class="verse" id="Rom.8.30"><sup><a href="#Rom.8.30" class="verse-number">30</a></sup> А кого Він призначив, тих і покликав, а кого покликав, тих і виправдав, а кого виправдав, тих і прославив.</p>
  <p class="verse" id="Rom.8.31"><sup><a href="#Rom.8.31" class="verse-number">31</a></sup> Що ж скажем на це? Коли за нас Бог, то хто проти нас?</p>
  <p class="verse" id="Rom.8.32"><sup><a href="#Rom.8.32" class="verse-number">32</a></sup> Той же, Хто Сина Свого не пожалів, але видав Його за всіх нас, як же не дав би Він нам із Ним і всього?</p>
  <p class="verse" id="Rom.8.33"><sup><a href="#Rom.8.33" class="verse-number">33</a></sup> Хто оскаржувати буде Божих вибранців? Бог Той, що виправдує.</p>
  <p class="verse" id="Rom.8.34"><sup><a href="#Rom.8.34" class="verse-number">34</a></sup> Хто ж той, що засуджує? Христос Ісус є Той, що вмер, надто й воскрес, Він праворуч Бога, і Він і заступається за нас.</p>
  <p class="verse" id="Rom.8.35"><sup><a href="#Rom.8.35" class="verse-number">35</a></sup> Хто нас розлучить від любови Христової? Чи недоля, чи утиск, чи переслідування, чи голод, чи нагота, чи небезпека, чи меч?</p>
  <p class="verse" id="Rom.8.36"><sup><a href="#Rom.8.36" class="verse-number">36</a></sup> Як написано: За Тебе нас цілий день умертвляють, нас уважають за овець, приречених на заколення.</p>
  <p class="verse" id="Rom.8.37"><sup><a href="#Rom.8.37" class="verse-number">37</a></sup> Але в цьому всьому ми перемагаємо Тим, Хто нас полюбив.</p>
  <p class="verse" id="Rom.8.38"><sup><a href="#Rom.8.38" class="verse-number">38</a></sup> Бо я пересвідчився, що ні смерть, ні життя, ні Анголи, ні влади, ні теперішнє, ні майбутнє, ні сили,</p>
  <p class="verse" id="Rom.8.39"><sup><a href="#Rom.8.39" class="verse-number">39</a></sup> ні вишина, ні глибина, ані інше яке створіння не зможе відлучити нас від любови Божої, яка в Христі Ісусі, Господі нашім!</p>
  <h2>Chapter 9</h2>
  <p class="verse" id="Rom.9.1"><sup><a href="#Rom.9.1" class="verse-number">1</a></sup> Кажу правду в Христі, не обманюю, як свідчить мені моє сумління через Духа Святого,</p>
  <p class="verse" id="Rom.9.2"><sup><a href="#Rom.9.2" class="verse-number">2</a></sup> що маю велику скорботу й невпинну муку для серця свого!</p>
  <p class="verse" id="Rom.9.3"><sup><a href="#Rom.9.3" class="verse-number">3</a></sup> Бо я бажав би сам бути відлучений від Христа замість братів моїх, рідних мені тілом;</p>
  <p class="verse" id="Rom.9.4"><sup><a href="#Rom.9.4" class="verse-number">4</a></sup> вони ізраїльтяни, що їм належить синівство, і слава, і заповіти, і законодавство, і Богослужба, і обітниці,</p>
  <p class="verse" id="Rom.9.5"><sup><a href="#Rom.9.5" class="verse-number">5</a></sup> що їхні й отці, і від них же тілом Христос, що Він над усіма Бог, благословенний, навіки, амінь.</p>
  <p class="verse" id="Rom.9.6"><sup><a href="#Rom.9.6" class="verse-number">6</a></sup> Не так, щоб Слово Боже не збулося. Бо не всі ті ізраїльтяни, хто від Ізраїля,</p>
  <p class="verse" id="Rom.9.7"><sup><a href="#Rom.9.7" class="verse-number">7</a></sup> і не всі діти Авраамові, хто від насіння його, але: в Ісаку буде насіння тобі.</p>
  <p class="verse" id="Rom.9.8"><sup><a href="#Rom.9.8" class="verse-number">8</a></sup> Цебто, не тілесні діти то діти Божі, але діти обітниці признаються за насіння.</p>
  <p class="verse" id="Rom.9.9"><sup><a href="#Rom.9.9" class="verse-number">9</a></sup> А слово обітниці таке: На той час прийду, і буде син у Сари.</p>
  <p class="verse" id="Rom.9.10"><sup><a href="#Rom.9.10" class="verse-number">10</a></sup> І не тільки це, але й Ревекка зачала дітей від одного ложа отця нашого Ісака,</p>
  <p class="verse" id="Rom.9.11"><sup><a href="#Rom.9.11" class="verse-number">11</a></sup> бо коли вони ще не народились, і нічого доброго чи злого не вчинили, щоб позосталась постанова Божа у вибранні</p>
  <p class="verse" id="Rom.9.12"><sup><a href="#Rom.9.12" class="verse-number">12</a></sup> не від учинків, але від Того, Хто кличе, сказано їй: Більший служитиме меншому,</p>
  <p class="verse" id="Rom.9.13"><sup><a href="#Rom.9.13" class="verse-number">13</a></sup> як і написано: Полюбив Я Якова, а Ісава зненавидів.</p>
  <p class="verse" id="Rom.9.14"><sup><a href="#Rom.9.14" class="verse-number">14</a></sup> Що ж скажемо? Може в Бога неправда? Зовсім ні!</p>
  <p class="verse" id="Rom.9.15"><sup><a href="#Rom.9.15" class="verse-number">15</a></sup> Бо Він каже Мойсеєві: Помилую, кого хочу помилувати, і змилосерджуся, над ким хочу змилосердитись.</p>
  <p class="verse" id="Rom.9.16"><sup><a href="#Rom.9.16" class="verse-number">16</a></sup> Отож, не залежить це ні від того, хто хоче, ні від того, хто біжить, але від Бога, що милує.</p>
  <p class="verse" id="Rom.9.17"><sup><a href="#Rom.9.17" class="verse-number">17</a></sup> Бо Писання говорить фараонові: Власне на те Я поставив тебе, щоб на тобі показати Свою силу, і щоб звістилось по цілій землі Моє Ймення.</p>
  <p class="verse" id="Rom.9.18"><sup><a href="#Rom.9.18" class="verse-number">18</a></sup> Отож, кого хоче Він милує, і кого хоче ожорсточує.</p>
  <p class="verse" id="Rom.9.19"><sup><a href="#Rom.9.19" class="verse-number">19</a></sup> А ти скажеш мені: Чого ж іще Він докоряє, бо хто може противитись волі Його?</p>
  <p class="verse" id="Rom.9.20"><sup><a href="#Rom.9.20" class="verse-number">20</a></sup> Отже, хто ти, чоловіче, що ти сперечаєшся з Богом? Чи скаже твориво творцеві: Пощо ти зробив мене так?</p>
  <p class="verse" id="Rom.9.21"><sup><a href="#Rom.9.21" class="verse-number">21</a></sup> Чи ганчар не має влади над глиною, щоб із того самого місива зробити одну посудину на честь, а одну на нечесть?</p>
  <p class="verse" id="Rom.9.22"><sup><a href="#Rom.9.22" class="verse-number">22</a></sup> Тож Бог, бажаючи показати гнів і виявити могутність Свою, щадив із великим терпінням посудини гніву, що готові були на погибіль,</p>
  <p class="verse" id="Rom.9.23"><sup><a href="#Rom.9.23" class="verse-number">23</a></sup> і щоб виявити багатство слави Своєї на посудинах милосердя, що їх приготував на славу,</p>
  <p class="verse" id="Rom.9.24"><sup><a href="#Rom.9.24" class="verse-number">24</a></sup> на нас, що їх і покликав не тільки від юдеїв, але й від поган.</p>
  <p class="verse" id="Rom.9.25"><sup><a href="#Rom.9.25" class="verse-number">25</a></sup> Як і в Осії Він говорить: Назву Своїм народом не людей Моїх, і не улюблену улюбленою,</p>
  <p class="verse" id="Rom.9.26"><sup><a href="#Rom.9.26" class="verse-number">26</a></sup> і на місці, де сказано їм: Ви не Мій народ, там названі будуть синами Бога Живого!</p>
  <p class="verse" id="Rom.9.27"><sup><a href="#Rom.9.27" class="verse-number">27</a></sup> А Ісая взиває про Ізраїля: Коли б число синів Ізраїлевих було, як морський пісок, то тільки останок спасеться,</p>
  <p class="verse" id="Rom.9.28"><sup><a href="#Rom.9.28" class="verse-number">28</a></sup> бо вирок закінчений та скорочений учинить Господь на землі!</p>
  <p class="verse" id="Rom.9.29"><sup><a href="#Rom.9.29" class="verse-number">29</a></sup> І як Ісая віщував: Коли б Господь Саваот не лишив нам насіння, то ми стали б, як Содом, і подібні були б до Гоморри!</p>
  <p class="verse" id="Rom.9.30"><sup><a href="#Rom.9.30" class="verse-number">30</a></sup> Що ж скажемо? Що погани, які не шукали праведности, досягли праведности, тієї праведности, що від віри,</p>
  <p class="verse" id="Rom.9.31"><sup><a href="#Rom.9.31" class="verse-number">31</a></sup> а Ізраїль, що шукав Закона праведности, не досяг Закону праведности.</p>
  <p class="verse" id="Rom.9.32"><sup><a href="#Rom.9.32" class="verse-number">32</a></sup> Чому? Бо шукали не з віри, але якби з учинків Закону; вони бо спіткнулись об камінь спотикання,</p>
  <p class="verse" id="Rom.9.33"><sup><a href="#Rom.9.33" class="verse-number">33</a></sup> як написано: Ось Я кладу на Сіоні камінь спотикання та скелю спокуси, і кожен, хто вірує в Нього, не посоромиться!</p>
  <h2>Chapter 10</h2>
  <p class="verse" id="Rom.10.1"><sup><a href="#Rom.10.1" class="verse-number">1</a></sup> Браття, бажання мого серця й молитва до Бога за Ізраїля на спасіння.</p>
  <p class="verse" id="Rom.10.2"><sup><a href="#Rom.10.2" class="verse-number">2</a></sup> Бо я свідчу їм, що вони мають ревність про Бога, але не за розумом.</p>
  <p class="verse" id="Rom.10.3"><sup><a href="#Rom.10.3" class="verse-number">3</a></sup> Вони бо, не розуміючи праведности Божої, і силкуючись поставити власну праведність, не покорились праведності Божій.</p>
  <p class="verse" id="Rom.10.4"><sup><a href="#Rom.10.4" class="verse-number">4</a></sup> Бо кінець Закону Христос на праведність кожному, хто вірує.</p>
  <p class="verse" id="Rom.10.5"><sup><a href="#Rom.10.5" class="verse-number">5</a></sup> Мойсей бо пише про праведність, що від Закону, що людина, яка його виконує, буде ним жити.</p>
  <p class="verse" id="Rom.10.6"><sup><a href="#Rom.10.6" class="verse-number">6</a></sup> А про праведність, що від віри, говорить так: Не кажи в своїм серці: Хто вийде на небо? цебто звести додолу Христа,</p>
  <p class="verse" id="Rom.10.7"><sup><a href="#Rom.10.7" class="verse-number">7</a></sup> або: Хто зійде в безодню? цебто вивести з мертвих Христа.</p>
  <p class="verse" id="Rom.10.8"><sup><a href="#Rom.10.8" class="verse-number">8</a></sup> Але що каже ще? Близько тебе слово, в устах твоїх і в серці твоїм, цебто слово віри, що його проповідуємо.</p>
  <p class="verse" id="Rom.10.9"><sup><a href="#Rom.10.9" class="verse-number">9</a></sup> Бо коли ти устами своїми визнаватимеш Ісуса за Господа, і будеш вірувати в своїм серці, що Бог воскресив Його з мертвих, то спасешся,</p>
  <p class="verse" id="Rom.10.10"><sup><a href="#Rom.10.10" class="verse-number">10</a></sup> бо серцем віруємо для праведности, а устами ісповідуємо для спасіння.</p>
  <p class="verse" id="Rom.10.11"><sup><a href="#Rom.10.11" class="verse-number">11</a></sup> Каже бо Писання: Кожен, хто вірує в Нього, не буде засоромлений.</p>
  <p class="verse" id="Rom.10.12"><sup><a href="#Rom.10.12" class="verse-number">12</a></sup> Бо нема різниці поміж юдеєм та гелленом, бо той же Господь є Господом усіх, багатий для всіх, хто кличе Його.</p>
  <p class="verse" id="Rom.10.13"><sup><a href="#Rom.10.13" class="verse-number">13</a></sup> Бо кожен, хто покличе Господнє Ім'я, буде спасений.</p>
  <p class="verse" id="Rom.10.14"><sup><a href="#Rom.10.14" class="verse-number">14</a></sup> Але як покличуть Того, в Кого не ввірували? А як увірують у Того, що про Нього не чули? А як почують без проповідника?</p>
  <p class="verse" id="Rom.10.15"><sup><a href="#Rom.10.15" class="verse-number">15</a></sup> І як будуть проповідувати, коли не будуть послані? Як написано: Які гарні ноги благовісників миру, благовісників добра.</p>
  <p class="verse" id="Rom.10.16"><sup><a href="#Rom.10.16" class="verse-number">16</a></sup> Але не всі послухались Євангелії. Бо Ісая каже: Господи, хто повірив тому, що почув був від нас?</p>
  <p class="verse" id="Rom.10.17"><sup><a href="#Rom.10.17" class="verse-number">17</a></sup> Тож віра від слухання, а слухання через Слово Христове.</p>
  <p class="verse" id="Rom.10.18"><sup><a href="#Rom.10.18" class="verse-number">18</a></sup> Та кажу: Чи не чули вони? Отож: По всій землі їхній голос пішов, і їхні слова в кінці світу!</p>
  <p class="verse" id="Rom.10.19"><sup><a href="#Rom.10.19" class="verse-number">19</a></sup> Але кажу: Чи Ізраїль не знав? Перший Мойсей говорить: Я викличу заздрість у вас ненародом, роздражню вас нерозумним народом.</p>
  <p class="verse" id="Rom.10.20"><sup><a href="#Rom.10.20" class="verse-number">20</a></sup> А Ісая сміливо говорить: Знайшли Мене ті, хто Мене не шукав, відкрився Я тим, хто не питався про Мене!</p>
  <p class="verse" id="Rom.10.21"><sup><a href="#Rom.10.21" class="verse-number">21</a></sup> А про Ізраїля каже: Я руки Свої цілий день простягав до людей неслухняних і суперечних!</p>
  <h2>Chapter 11</h2>
  <p class="verse" id="Rom.11.1"><sup><a href="#Rom.11.1" class="verse-number">1</a></sup> Отож я питаю: Чи ж Бог відкинув народа Свого? Зовсім ні! Бо й я ізраїльтянин, із насіння Авраамового, Веніяминового племени.</p>
  <p class="verse" id="Rom.11.2"><sup><a href="#Rom.11.2" class="verse-number">2</a></sup> Не відкинув Бог народа Свого, що його перше знав. Чи ви не знаєте, що говорить Писання, де про Іллю, як він скаржиться Богові на Ізраїля, кажучи:</p>
  <p class="verse" id="Rom.11.3"><sup><a href="#Rom.11.3" class="verse-number">3</a></sup> Господи, вони повбивали пророків Твоїх, і Твої жертівники поруйнували, і лишився я сам, і шукають моєї душі.</p>
  <p class="verse" id="Rom.11.4"><sup><a href="#Rom.11.4" class="verse-number">4</a></sup> Та що каже йому Божа відповідь: Я для Себе зоставив сім тисяч мужа, що перед Ваалом колін не схилили.</p>
  <p class="verse" id="Rom.11.5"><sup><a href="#Rom.11.5" class="verse-number">5</a></sup> Також і теперішнього часу залишився останок за вибором благодаті.</p>
  <p class="verse" id="Rom.11.6"><sup><a href="#Rom.11.6" class="verse-number">6</a></sup> А коли за благодаттю, то не з учинків, інакше благодать не була б благодаттю. А коли з учинків, то це більше не благодать, інакше вчинок не є вже вчинок.</p>
  <p class="verse" id="Rom.11.7"><sup><a href="#Rom.11.7" class="verse-number">7</a></sup> Що ж? Чого Ізраїль шукає, того не одержав, та одержали вибрані, а останні затверділи,</p>
  <p class="verse" id="Rom.11.8"><sup><a href="#Rom.11.8" class="verse-number">8</a></sup> як написано: Бог дав їм духа засипання, очі, щоб не бачили, і вуха, щоб не чули, аж до сьогоднішнього дня.</p>
  <p class="verse" id="Rom.11.9"><sup><a href="#Rom.11.9" class="verse-number">9</a></sup> А Давид каже: Нехай станеться стіл їхній за сітку й за пастку, і на спокусу, та їм на заплату;</p>
  <p class="verse" id="Rom.11.10"><sup><a href="#Rom.11.10" class="verse-number">10</a></sup> нехай потемніють їхні очі, щоб не бачили, хай назавжди зігнеться хребет їхній!</p>
  <p class="verse" id="Rom.11.11"><sup><a href="#Rom.11.11" class="verse-number">11</a></sup> Тож питаю: Чи ж спіткнулись вони, щоб упасти? Зовсім ні! Але з їхнього занепаду спасіння поганам, щоб викликати заздрість у них.</p>
  <p class="verse" id="Rom.11.12"><sup><a href="#Rom.11.12" class="verse-number">12</a></sup> А коли їхній занепад багатство для світу, а їхнє упокорення багатство поганам, скільки ж більш повнота їхня?</p>
  <p class="verse" id="Rom.11.13"><sup><a href="#Rom.11.13" class="verse-number">13</a></sup> Кажу бо я вам, поганам: через те, що я апостол поганів, я хвалю свою службу,</p>
  <p class="verse" id="Rom.11.14"><sup><a href="#Rom.11.14" class="verse-number">14</a></sup> може як викличу заздрість у своїх за тілом, і спасу декого з них.</p>
  <p class="verse" id="Rom.11.15"><sup><a href="#Rom.11.15" class="verse-number">15</a></sup> Коли ж відкинення їх то примирення світу, то що їхнє прийняття, як не життя з мертвих?</p>
  <p class="verse" id="Rom.11.16"><sup><a href="#Rom.11.16" class="verse-number">16</a></sup> А коли святий первісток, то й тісто святе; а коли святий корінь, то й віття святе.</p>
  <p class="verse" id="Rom.11.17"><sup><a href="#Rom.11.17" class="verse-number">17</a></sup> Коли ж деякі з галузок відломилися, а ти, бувши дике оливне дерево, прищепився між них і став спільником товщу оливного кореня,</p>
  <p class="verse" id="Rom.11.18"><sup><a href="#Rom.11.18" class="verse-number">18</a></sup> то не вихваляйся перед галузками; а коли вихваляєшся, то знай, що не ти носиш кореня, але корінь тебе.</p>
  <p class="verse" id="Rom.11.19"><sup><a href="#Rom.11.19" class="verse-number">19</a></sup> Отже скажеш: Галузки відломилися, щоб я прищепився.</p>
  <p class="verse" id="Rom.11.20"><sup><a href="#Rom.11.20" class="verse-number">20</a></sup> Добре. Вони відломились невірством, а ти тримаєшся вірою; не величайся, але бійся.</p>
  <p class="verse" id="Rom.11.21"><sup><a href="#Rom.11.21" class="verse-number">21</a></sup> Бо коли Бог природних галузок не пожалував, то Він і тебе не пожалує!</p>
  <p class="verse" id="Rom.11.22"><sup><a href="#Rom.11.22" class="verse-number">22</a></sup> Отже, бач добрість і суворість Божу, на відпалих суворість, а на тебе добрість Божа, коли перебудеш у добрості, коли ж ні, то й ти будеш відтятий.</p>
  <p class="verse" id="Rom.11.23"><sup><a href="#Rom.11.23" class="verse-number">23</a></sup> Та й вони, коли не зостануться в невірстві, прищепляться, бо має Бог силу їх знов прищепити.</p>
  <p class="verse" id="Rom.11.24"><sup><a href="#Rom.11.24" class="verse-number">24</a></sup> Бо коли ти відтятий з оливки, дикої з природи, і проти природи защеплений до доброї оливки, то скільки ж більше ті, що природні, прищепляться до своєї власної оливки?</p>
  <p class="verse" id="Rom.11.25"><sup><a href="#Rom.11.25" class="verse-number">25</a></sup> Бо не хочу я, браття, щоб ви не знали цієї таємниці, щоб не були ви високої думки про себе, що жорстокість сталась Ізраїлеві почасти, аж поки не ввійде повне число поган,</p>
  <p class="verse" id="Rom.11.26"><sup><a href="#Rom.11.26" class="verse-number">26</a></sup> і так увесь Ізраїль спасеться, як написано: Прийде з Сіону Спаситель, і відверне безбожність від Якова,</p>
  <p class="verse" id="Rom.11.27"><sup><a href="#Rom.11.27" class="verse-number">27</a></sup> і це заповіт їм від Мене, коли відійму гріхи їхні!</p>
  <p class="verse" id="Rom.11.28"><sup><a href="#Rom.11.28" class="verse-number">28</a></sup> Тож вони за Євангелією вороги ради вас, а за вибором улюблені ради отців.</p>
  <p class="verse" id="Rom.11.29"><sup><a href="#Rom.11.29" class="verse-number">29</a></sup> Бо дари й покликання Божі невідмінні.</p>
  <p class="verse" id="Rom.11.30"><sup><a href="#Rom.11.30" class="verse-number">30</a></sup> Бо як і ви були колись неслухняні Богові, а тепер помилувані через їхній непослух,</p>
  <p class="verse" id="Rom.11.31"><sup><a href="#Rom.11.31" class="verse-number">31</a></sup> так і вони тепер спротивились для помилування вас, щоб і самі були помилувані.</p>
  <p class="verse" id="Rom.11.32"><sup><a href="#Rom.11.32" class="verse-number">32</a></sup> Бо замкнув Бог усіх у непослух, щоб помилувати всіх.</p>
  <p class="verse" id="Rom.11.33"><sup><a href="#Rom.11.33" class="verse-number">33</a></sup> О глибино багатства, і премудрости, і знання Божого! Які недовідомі присуди Його, і недосліджені дороги Його!</p>
  <p class="verse" id="Rom.11.34"><sup><a href="#Rom.11.34" class="verse-number">34</a></sup> Бо хто розум Господній пізнав? Або хто був дорадник Йому?</p>
  <p class="verse" id="Rom.11.35"><sup><a href="#Rom.11.35" class="verse-number">35</a></sup> Або хто давніш Йому дав, і йому буде віддано?</p>
  <p class="verse" id="Rom.11.36"><sup><a href="#Rom.11.36" class="verse-number">36</a></sup> Бо все з Нього, через Нього і для Нього! Йому слава навіки. Амінь.</p>
  <h2>Chapter 12</h2>
  <p class="verse" id="Rom.12.1"><sup><a href="#Rom.12.1" class="verse-number">1</a></sup> Тож благаю вас, браття, через Боже милосердя, повіддавайте ваші тіла на жертву живу, святу, приємну Богові, як розумну службу вашу,</p>
  <p class="verse" id="Rom.12.2"><sup><a href="#Rom.12.2" class="verse-number">2</a></sup> і не стосуйтесь до віку цього, але перемініться відновою вашого розуму, щоб пізнати вам, що то є воля Божа, добро, приємність та досконалість.</p>
  <p class="verse" id="Rom.12.3"><sup><a href="#Rom.12.3" class="verse-number">3</a></sup> Через дану мені благодать кажу кожному з вас не думати про себе більш, ніж належить думати, але думати скромно, у міру віри, як кожному Бог наділив.</p>
  <p class="verse" id="Rom.12.4"><sup><a href="#Rom.12.4" class="verse-number">4</a></sup> Бо як в однім тілі маємо багато членів, а всі члени мають не однакове діяння,</p>
  <p class="verse" id="Rom.12.5"><sup><a href="#Rom.12.5" class="verse-number">5</a></sup> так багато нас є одне тіло в Христі, а зосібна ми один одному члени.</p>
  <p class="verse" id="Rom.12.6"><sup><a href="#Rom.12.6" class="verse-number">6</a></sup> І ми маємо різні дари, згідно з благодаттю, даною нам: коли пророцтво то виконуй його в міру віри,</p>
  <p class="verse" id="Rom.12.7"><sup><a href="#Rom.12.7" class="verse-number">7</a></sup> а коли служіння будь на служіння, коли вчитель на навчання,</p>
  <p class="verse" id="Rom.12.8"><sup><a href="#Rom.12.8" class="verse-number">8</a></sup> коли втішитель на потішання, хто подає у простоті, хто головує то з пильністю, хто милосердствує то з привітністю!</p>
  <p class="verse" id="Rom.12.9"><sup><a href="#Rom.12.9" class="verse-number">9</a></sup> Любов нехай буде нелицемірна; ненавидьте зло та туліться до доброго!</p>
  <p class="verse" id="Rom.12.10"><sup><a href="#Rom.12.10" class="verse-number">10</a></sup> Любіть один одного братньою любов'ю; випереджайте один одного пошаною!</p>
  <p class="verse" id="Rom.12.11"><sup><a href="#Rom.12.11" class="verse-number">11</a></sup> У ревності не лінуйтеся, духом палайте, служіть Господеві,</p>
  <p class="verse" id="Rom.12.12"><sup><a href="#Rom.12.12" class="verse-number">12</a></sup> тіштесь надією, утиски терпіть, перебувайте в молитві,</p>
  <p class="verse" id="Rom.12.13"><sup><a href="#Rom.12.13" class="verse-number">13</a></sup> беріть уділ у потребах святих, будьте гостинні до чужинців!</p>
  <p class="verse" id="Rom.12.14"><sup><a href="#Rom.12.14" class="verse-number">14</a></sup> Благословляйте тих, хто вас переслідує; благословляйте, а не проклинайте!</p>
  <p class="verse" id="Rom.12.15"><sup><a href="#Rom.12.15" class="verse-number">15</a></sup> Тіштеся з тими, хто тішиться, і плачте з отими, хто плаче!</p>
  <p class="verse" id="Rom.12.16"><sup><a href="#Rom.12.16" class="verse-number">16</a></sup> Думайте між собою однаково; не величайтеся, але наслідуйте слухняних; не вважайте за мудрих себе!</p>
  <p class="verse" id="Rom.12.17"><sup><a href="#Rom.12.17" class="verse-number">17</a></sup> Не платіть нікому злом за зло, дбайте про добре перед усіма людьми!</p>
  <p class="verse" id="Rom.12.18"><sup><a href="#Rom.12.18" class="verse-number">18</a></sup> Коли можливо, якщо це залежить від вас, живіть у мирі зо всіма людьми!</p>
  <p class="verse" id="Rom.12.19"><sup><a href="#Rom.12.19" class="verse-number">19</a></sup> Не мстіться самі, улюблені, але дайте місце гніву Божому, бо написано: Мені помста належить, Я відплачу, говорить Господь.</p>
  <p class="verse" id="Rom.12.20"><sup><a href="#Rom.12.20" class="verse-number">20</a></sup> Отож, як твій ворог голодний, нагодуй його; як він прагне, напій його, бо, роблячи це, ти згортаєш розпалене вугілля йому на голову.</p>
  <p class="verse" id="Rom.12.21"><sup><a href="#Rom.12.21" class="verse-number">21</a></sup> Не будь переможений злом, але перемагай зло добром!</p>
  <h2>Chapter 13</h2>
  <p class="verse" id="Rom.13.1"><sup><a href="#Rom.13.1" class="verse-number">1</a></sup> Нехай кожна людина кориться вищій владі, бо немає влади, як не від Бога, і влади існуючі встановлені від Бога.</p>
  <p class="verse" id="Rom.13.2"><sup><a href="#Rom.13.2" class="verse-number">2</a></sup> Тому той, хто противиться владі, противиться Божій постанові; а ті, хто противиться, самі візьмуть осуд на себе.</p>
  <p class="verse" id="Rom.13.3"><sup><a href="#Rom.13.3" class="verse-number">3</a></sup> Бо володарі пострах не на добрі діла, а на злі. Хочеш не боятися влади? Роби добро, і матимеш похвалу від неї,</p>
  <p class="verse" id="Rom.13.4"><sup><a href="#Rom.13.4" class="verse-number">4</a></sup> бо володар Божий слуга, тобі на добро. А як чиниш ти зле, то бійся, бо недармо він носить меча, він бо Божий слуга, месник у гніві злочинцеві!</p>
  <p class="verse" id="Rom.13.5"><sup><a href="#Rom.13.5" class="verse-number">5</a></sup> Тому треба коритися не тільки ради страху кари, але й ради сумління.</p>
  <p class="verse" id="Rom.13.6"><sup><a href="#Rom.13.6" class="verse-number">6</a></sup> Через це ви й податки даєте, бо вони служителі Божі, саме тим завжди зайняті.</p>
  <p class="verse" id="Rom.13.7"><sup><a href="#Rom.13.7" class="verse-number">7</a></sup> Тож віддайте належне усім: кому податок податок, кому мито мито, кому страх страх, кому честь честь.</p>
  <p class="verse" id="Rom.13.8"><sup><a href="#Rom.13.8" class="verse-number">8</a></sup> Не будьте винні нікому нічого, крім того, щоб любити один одного. Бо хто іншого любить, той виконав Закона.</p>
  <p class="verse" id="Rom.13.9"><sup><a href="#Rom.13.9" class="verse-number">9</a></sup> Бо заповіді: Не чини перелюбу, Не вбивай, Не кради, Не свідкуй неправдиво, Не пожадай й які інші, вони містяться всі в цьому слові: Люби свого ближнього, як самого себе!</p>
  <p class="verse" id="Rom.13.10"><sup><a href="#Rom.13.10" class="verse-number">10</a></sup> Любов не чинить зла ближньому, тож любов виконання Закону.</p>
  <p class="verse" id="Rom.13.11"><sup><a href="#Rom.13.11" class="verse-number">11</a></sup> І це тому, що знаєте час, що пора нам уже пробудитись від сну. Бо тепер спасіння ближче до нас, аніж тоді, коли ми ввірували.</p>
  <p class="verse" id="Rom.13.12"><sup><a href="#Rom.13.12" class="verse-number">12</a></sup> Ніч минула, а день наблизився, тож відкиньмо вчинки темряви й зодягнімось у зброю світла.</p>
  <p class="verse" id="Rom.13.13"><sup><a href="#Rom.13.13" class="verse-number">13</a></sup> Як удень, поступаймо доброчесно, не в гульні та п'янстві, не в перелюбі та розпусті, не в сварні та заздрощах,</p>
  <p class="verse" id="Rom.13.14"><sup><a href="#Rom.13.14" class="verse-number">14</a></sup> але зодягніться Господом Ісусом Христом, а догодження тілу не обертайте на пожадливість!</p>
  <h2>Chapter 14</h2>
  <p class="verse" id="Rom.14.1"><sup><a href="#Rom.14.1" class="verse-number">1</a></sup> Слабого в вірі приймайте, але не для суперечок про погляди.</p>
  <p class="verse" id="Rom.14.2"><sup><a href="#Rom.14.2" class="verse-number">2</a></sup> Один бо вірує, що можна їсти все, а немічний споживає ярину.</p>
  <p class="verse" id="Rom.14.3"><sup><a href="#Rom.14.3" class="verse-number">3</a></sup> Хто їсть, нехай не погорджує тим, хто не їсть. А хто не їсть, нехай не осуджує того, хто їсть, Бог бо прийняв його.</p>
  <p class="verse" id="Rom.14.4"><sup><a href="#Rom.14.4" class="verse-number">4</a></sup> Ти хто такий, що судиш чужого раба? Він для пана свого стоїть або падає; але він устоїть, бо має Бог силу поставити його.</p>
  <p class="verse" id="Rom.14.5"><sup><a href="#Rom.14.5" class="verse-number">5</a></sup> Один вирізнює день від дня, інший же про кожен день судить однаково. Нехай кожен за власною думкою тримається свого переконання.</p>
  <p class="verse" id="Rom.14.6"><sup><a href="#Rom.14.6" class="verse-number">6</a></sup> Хто вважає на день, для Господа вважає, а хто не вважає на день, для Господа не вважає. Хто їсть, для Господа їсть, бо дякує Богові. А хто не їсть, для Господа не їсть, і дякує Богові.</p>
  <p class="verse" id="Rom.14.7"><sup><a href="#Rom.14.7" class="verse-number">7</a></sup> Бо ніхто з нас не живе сам для себе, і не вмирає ніхто сам для себе.</p>
  <p class="verse" id="Rom.14.8"><sup><a href="#Rom.14.8" class="verse-number">8</a></sup> Бо коли живемо для Господа живемо, і коли вмираємо для Господа вмираємо. І чи живемо, чи вмираємо ми Господні!</p>
  <p class="verse" id="Rom.14.9"><sup><a href="#Rom.14.9" class="verse-number">9</a></sup> Бо Христос на те й умер, і ожив, щоб панувати і над мертвими, і над живими.</p>
  <p class="verse" id="Rom.14.10"><sup><a href="#Rom.14.10" class="verse-number">10</a></sup> А ти нащо осуджуєш брата свого? Чи чого ти погорджуєш братом своїм? Бо всі станемо перед судним престолом Божим.</p>
  <p class="verse" id="Rom.14.11"><sup><a href="#Rom.14.11" class="verse-number">11</a></sup> Бо написано: Я живу, каже Господь, і схилиться кожне коліно передо Мною, і визнає Бога кожен язик!</p>
  <p class="verse" id="Rom.14.12"><sup><a href="#Rom.14.12" class="verse-number">12</a></sup> Тому кожен із нас сам за себе дасть відповідь Богові.</p>
  <p class="verse" id="Rom.14.13"><sup><a href="#Rom.14.13" class="verse-number">13</a></sup> Отож, не будемо більше осуджувати один одного, але краще судіть про те, щоб не давати братові спотикання та спокуси.</p>
  <p class="verse" id="Rom.14.14"><sup><a href="#Rom.14.14" class="verse-number">14</a></sup> Я знаю, і пересвідчений у Господі Ісусі, що нема нічого нечистого в самому собі; тільки коли хто вважає що за нечисте, тому воно нечисте.</p>
  <p class="verse" id="Rom.14.15"><sup><a href="#Rom.14.15" class="verse-number">15</a></sup> Коли ж через поживу сумує твій брат, то вже не за любов'ю поводишся ти, не губи своєю поживою того, за кого Христос був умер.</p>
  <p class="verse" id="Rom.14.16"><sup><a href="#Rom.14.16" class="verse-number">16</a></sup> Нехай ваше добре не зневажається.</p>
  <p class="verse" id="Rom.14.17"><sup><a href="#Rom.14.17" class="verse-number">17</a></sup> Бо Царство Боже не пожива й питво, але праведність, і мир, і радість у Дусі Святім.</p>
  <p class="verse" id="Rom.14.18"><sup><a href="#Rom.14.18" class="verse-number">18</a></sup> Хто цим служить Христові, той Богові милий і шанований поміж людьми.</p>
  <p class="verse" id="Rom.14.19"><sup><a href="#Rom.14.19" class="verse-number">19</a></sup> Отож, пильнуймо про мир, та про те, що на збудування один одного!</p>
  <p class="verse" id="Rom.14.20"><sup><a href="#Rom.14.20" class="verse-number">20</a></sup> Не руйнуй діла Божого ради поживи, усе бо чисте, але зле людині, що їсть на спотикання.</p>
  <p class="verse" id="Rom.14.21"><sup><a href="#Rom.14.21" class="verse-number">21</a></sup> Добре не їсти м'яса, ані пити вина, ані робити такого, від чого брат твій гіршиться, або спокушується, або слабне.</p>
  <p class="verse" id="Rom.14.22"><sup><a href="#Rom.14.22" class="verse-number">22</a></sup> Ти маєш віру? Май її сам про себе перед Богом. Блаженний той, хто не осуджує самого себе за те, про що випробовується!</p>
  <p class="verse" id="Rom.14.23"><sup><a href="#Rom.14.23" class="verse-number">23</a></sup> А хто має сумнів, коли їсть, буде осуджений, бо не робить із віри, а що не від віри, те гріх.</p>
  <h2>Chapter 15</h2>
  <p class="verse" id="Rom.15.1"><sup><a href="#Rom.15.1" class="verse-number">1</a></sup> Ми, сильні, повинні нести слабості безсилих, а не собі догоджати.</p>
  <p class="verse" id="Rom.15.2"><sup><a href="#Rom.15.2" class="verse-number">2</a></sup> Кожен із нас нехай догоджає ближньому на добро для збудування.</p>
  <p class="verse" id="Rom.15.3"><sup><a href="#Rom.15.3" class="verse-number">3</a></sup> Бо й Христос не Собі догоджав, але як написано: Зневаги тих, хто Тебе зневажає, упали на Мене.</p>
  <p class="verse" id="Rom.15.4"><sup><a href="#Rom.15.4" class="verse-number">4</a></sup> А все, що давніше написане, написане нам на науку, щоб терпінням і потіхою з Писання ми мали надію.</p>
  <p class="verse" id="Rom.15.5"><sup><a href="#Rom.15.5" class="verse-number">5</a></sup> А Бог терпеливости й потіхи нехай дасть вам бути однодумними між собою за Христом Ісусом,</p>
  <p class="verse" id="Rom.15.6"><sup><a href="#Rom.15.6" class="verse-number">6</a></sup> щоб ви однодушно, одними устами славили Бога й Отця Господа нашого Ісуса Христа.</p>
  <p class="verse" id="Rom.15.7"><sup><a href="#Rom.15.7" class="verse-number">7</a></sup> Приймайте тому один одного, як і Христос прийняв нас до Божої слави.</p>
  <p class="verse" id="Rom.15.8"><sup><a href="#Rom.15.8" class="verse-number">8</a></sup> Кажу ж, що Христос для обрізаних став за служку ради Божої правди, щоб отцям потвердити обітниці,</p>
  <p class="verse" id="Rom.15.9"><sup><a href="#Rom.15.9" class="verse-number">9</a></sup> а для поган щоб славили Бога за милосердя, як написано: Тому я хвалитиму Тебе, Господи, серед поган, і Ім'я Твоє буду виспівувати!</p>
  <p class="verse" id="Rom.15.10"><sup><a href="#Rom.15.10" class="verse-number">10</a></sup> І ще каже: Тіштесь, погани, з народом Його!</p>
  <p class="verse" id="Rom.15.11"><sup><a href="#Rom.15.11" class="verse-number">11</a></sup> І ще: Хваліть, усі погани, Господа, виславляйте Його, усі люди!</p>
  <p class="verse" id="Rom.15.12"><sup><a href="#Rom.15.12" class="verse-number">12</a></sup> І ще каже Ісая: Буде корінь Єссеїв, що постане, щоб панувати над поганами, погани на Нього надіятись будуть!</p>
  <p class="verse" id="Rom.15.13"><sup><a href="#Rom.15.13" class="verse-number">13</a></sup> Бог же надії нехай вас наповнить усякою радістю й миром у вірі, щоб ви збагатились надією, силою Духа Святого!</p>
  <p class="verse" id="Rom.15.14"><sup><a href="#Rom.15.14" class="verse-number">14</a></sup> І я про вас сам пересвідчений, браття мої, що й самі ви повні добрости, наповнені всяким знанням, і можете й один одного навчати.</p>
  <p class="verse" id="Rom.15.15"><sup><a href="#Rom.15.15" class="verse-number">15</a></sup> А писав я вам почасти трохи сміліше, якби вам нагадуючи благодаттю, що дана мені від Бога,</p>
  <p class="verse" id="Rom.15.16"><sup><a href="#Rom.15.16" class="verse-number">16</a></sup> щоб був я слугою Христа Ісуса між поганами, і виконував святу службу Євангелії Божої, щоб приношення поган стало приємне й освячене Духом Святим.</p>
  <p class="verse" id="Rom.15.17"><sup><a href="#Rom.15.17" class="verse-number">17</a></sup> Тож маю я чим похвалитись у Христі Ісусі, щодо Божих речей,</p>
  <p class="verse" id="Rom.15.18"><sup><a href="#Rom.15.18" class="verse-number">18</a></sup> бо не смію казати того, чого не зробив через мене Христос на послух поган, словом і чином,</p>
  <p class="verse" id="Rom.15.19"><sup><a href="#Rom.15.19" class="verse-number">19</a></sup> силою ознак і чудес, силою Духа Божого, так що я поширив Євангелію Христову від Єрусалиму й околиць аж до Ілліріка.</p>
  <p class="verse" id="Rom.15.20"><sup><a href="#Rom.15.20" class="verse-number">20</a></sup> При тому пильнував я звіщати Євангелію не там, де Христове Ім'я було знане, щоб не будувати на основі чужій,</p>
  <p class="verse" id="Rom.15.21"><sup><a href="#Rom.15.21" class="verse-number">21</a></sup> але як написано: Кому не звіщалось про Нього, побачать, і ті, хто не чув, зрозуміють!</p>
  <p class="verse" id="Rom.15.22"><sup><a href="#Rom.15.22" class="verse-number">22</a></sup> Тому часто я мав перешкоди, щоб прибути до вас.</p>
  <p class="verse" id="Rom.15.23"><sup><a href="#Rom.15.23" class="verse-number">23</a></sup> А тепер, не маючи більше місця в країнах оцих, але з давніх літ мавши бажання прибути до вас,</p>
  <p class="verse" id="Rom.15.24"><sup><a href="#Rom.15.24" class="verse-number">24</a></sup> коли тільки піду до Еспанії, прибуду до вас. Бо маю надію, як буду проходити, побачити вас, і що ви проведете мене туди, коли перше почасти матиму я задоволення з вами побути.</p>
  <p class="verse" id="Rom.15.25"><sup><a href="#Rom.15.25" class="verse-number">25</a></sup> А тепер я йду до Єрусалиму послужити святим,</p>
  <p class="verse" id="Rom.15.26"><sup><a href="#Rom.15.26" class="verse-number">26</a></sup> бо Македонія й Ахая визнали за добре подати деяку поміч незаможним святим, що в Єрусалимі живуть.</p>
  <p class="verse" id="Rom.15.27"><sup><a href="#Rom.15.27" class="verse-number">27</a></sup> Бо визнали за добре, та й боржники вони їхні. Бо коли погани стали спільниками в їх духовнім, то повинні й у тілеснім послужити їм.</p>
  <p class="verse" id="Rom.15.28"><sup><a href="#Rom.15.28" class="verse-number">28</a></sup> Як це докінчу та достачу їм плід цей, тоді через ваше місто я піду до Еспанії.</p>
  <p class="verse" id="Rom.15.29"><sup><a href="#Rom.15.29" class="verse-number">29</a></sup> І знаю, що коли прийду до вас, то прийду в повноті Христового благословення.</p>
  <p class="verse" id="Rom.15.30"><sup><a href="#Rom.15.30" class="verse-number">30</a></sup> Благаю ж вас, браття, Господом нашим Ісусом Христом і любов'ю Духа, помагайте мені в молитвах за мене до Бога,</p>
  <p class="verse" id="Rom.15.31"><sup><a href="#Rom.15.31" class="verse-number">31</a></sup> щоб мені визволитися від неслухняних в Юдеї, і щоб служба моя в Єрусалимі була приємна святим,</p>
  <p class="verse" id="Rom.15.32"><sup><a href="#Rom.15.32" class="verse-number">32</a></sup> щоб із волі Божої з радістю прийти до вас і відпочити з вами!</p>
  <p class="verse" id="Rom.15.33"><sup><a href="#Rom.15.33" class="verse-number">33</a></sup> А Бог миру нехай буде зо всіма вами. Амінь.</p>
  <h2>Chapter 16</h2>
  <p class="verse" id="Rom.16.1"><sup><a href="#Rom.16.1" class="verse-number">1</a></sup> Поручаю ж вам сестру нашу Фіву, служебницю Церкви в Кенхреях,</p>
  <p class="verse" id="Rom.16.2"><sup><a href="#Rom.16.2" class="verse-number">2</a></sup> щоб ви прийняли її в Господі, як личить святим, і допомагайте їй, у якій речі буде вона чого потребувати від вас, бо й вона опікунка була багатьом і самому мені.</p>
  <p class="verse" id="Rom.16.3"><sup><a href="#Rom.16.3" class="verse-number">3</a></sup> Вітайте Прискиллу й Акилу, співробітників моїх у Христі Ісусі,</p>
  <p class="verse" id="Rom.16.4"><sup><a href="#Rom.16.4" class="verse-number">4</a></sup> що голови свої за душу мою клали, яким не я сам дякую, але й усі Церкви з поган, і їхню домашню Церкву.</p>
  <p class="verse" id="Rom.16.5"><sup><a href="#Rom.16.5" class="verse-number">5</a></sup> Вітайте улюбленого мого Епенета, він первісток Ахаї для Христа.</p>
  <p class="verse" id="Rom.16.6"><sup><a href="#Rom.16.6" class="verse-number">6</a></sup> Вітайте Марію, що напрацювалася багато для вас.</p>
  <p class="verse" id="Rom.16.7"><sup><a href="#Rom.16.7" class="verse-number">7</a></sup> Вітайте Андроніка й Юнія, родичів моїх і співв'язнів моїх, що славні вони між апостолами, що й у Христі були перше мене.</p>
  <p class="verse" id="Rom.16.8"><sup><a href="#Rom.16.8" class="verse-number">8</a></sup> Вітайте Амплія, мого улюбленого в Господі.</p>
  <p class="verse" id="Rom.16.9"><sup><a href="#Rom.16.9" class="verse-number">9</a></sup> Вітайте Урбана, співробітника нашого в Христі, і улюбленого мого Стахія.</p>
  <p class="verse" id="Rom.16.10"><sup><a href="#Rom.16.10" class="verse-number">10</a></sup> Вітайте Апеллеса, випробуваного в Христі. Вітайте Аристовулових.</p>
  <p class="verse" id="Rom.16.11"><sup><a href="#Rom.16.11" class="verse-number">11</a></sup> Вітайте мого родича Іродіона. Вітайте Наркисових, що в Господі.</p>
  <p class="verse" id="Rom.16.12"><sup><a href="#Rom.16.12" class="verse-number">12</a></sup> Вітайте Трифену й Трифосу, що працюють у Господі. Вітайте улюблену Персиду, що багато попрацювала в Господі.</p>
  <p class="verse" id="Rom.16.13"><sup><a href="#Rom.16.13" class="verse-number">13</a></sup> Вітайте вибраного в Господі Руфа, і матір його та мою.</p>
  <p class="verse" id="Rom.16.14"><sup><a href="#Rom.16.14" class="verse-number">14</a></sup> Вітайте Асинкрита, Флегонта, Єрма, Патрова, Єрмія і братів, що з ними.</p>
  <p class="verse" id="Rom.16.15"><sup><a href="#Rom.16.15" class="verse-number">15</a></sup> Вітайте Філолога та Юлію, Нірея й сестру його, і Олімпіяна, і всіх святих, що з ними.</p>
  <p class="verse" id="Rom.16.16"><sup><a href="#Rom.16.16" class="verse-number">16</a></sup> Вітайте один одного святим поцілунком. Вітають вас усі Церкви Христові!</p>
  <p class="verse" id="Rom.16.17"><sup><a href="#Rom.16.17" class="verse-number">17</a></sup> Благаю ж вас, браття, щоб ви остерігалися тих, хто чинить розділення й згіршення проти науки, якої ви навчилися, і уникайте їх,</p>
  <p class="verse" id="Rom.16.18"><sup><a href="#Rom.16.18" class="verse-number">18</a></sup> бо такі не служать Господеві нашому Ісусу Христу, але власному череву; вони добрими та гарними словами зводять серця простодушних.</p>
  <p class="verse" id="Rom.16.19"><sup><a href="#Rom.16.19" class="verse-number">19</a></sup> Ваша ж слухняність дійшла до всіх. І я тішусь за вас, але хочу, щоб були ви мудрі в доброму, а прості в злому.</p>
  <p class="verse" id="Rom.16.20"><sup><a href="#Rom.16.20" class="verse-number">20</a></sup> А Бог миру потопче незабаром сатану під ваші ноги. Благодать Господа нашого Ісуса Христа нехай буде з вами! Амінь.</p>
  <p class="verse" id="Rom.16.21"><sup><a href="#Rom.16.21" class="verse-number">21</a></sup> Вітає вас мій співробітник Тимофій, і Лукій, і Ясон, і Сосипатр, мої родичі.</p>
  <p class="verse" id="Rom.16.22"><sup><a href="#Rom.16.22" class="verse-number">22</a></sup> Вітаю вас у Господі й я, Тертій, що цього листа написав.</p>
  <p class="verse" id="Rom.16.23"><sup><a href="#Rom.16.23" class="verse-number">23</a></sup> Вітає вас Гай, гостинний для мене й цілої Церкви. Вітає вас міський доморядник Ераст і брат Кварт.</p>
  <p class="verse" id="Rom.16.24"><sup><a href="#Rom.16.24" class="verse-number">24</a></sup> Благодать Господа нашого Ісуса Христа нехай буде зо всіма вами! Амінь.</p>
  <p class="verse" id="Rom.16.25"><sup><a href="#Rom.16.25" class="verse-number">25</a></sup> А Тому, хто може поставити вас міцно згідно з моєю Євангелією й проповіддю Ісуса Христа, за об'явленням таємниці, що від вічних часів була замовчана,</p>
  <p class="verse" id="Rom.16.26"><sup><a href="#Rom.16.26" class="verse-number">26</a></sup> а тепер виявлена, і через пророцькі писання, з наказу вічного Бога, на послух вірі по всіх народах провіщена,</p>
  <p class="verse" id="Rom.16.27"><sup><a href="#Rom.16.27" class="verse-number">27</a></sup> єдиному мудрому Богові, через Ісуса Христа, слава навіки! Амінь.</p>
</body>
</html>
