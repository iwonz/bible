<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader/>
  <text>
    <body>
      <div type="book" n="Ps">
        <div type="chapter" n="1">
          <ab n="1">Блажен муж, що за радою несправедливих не ходить, і не стоїть на дорозі грішних, і не сидить на сидінні злоріків,</ab>
          <ab n="2">та в Законі Господнім його насолода, і про Закон Його вдень та вночі він роздумує!</ab>
          <ab n="3">І він буде, як дерево, над водним потоком посаджене, що родить свій плід своєдчасно, і що листя не в'яне його, і все, що він чинить, щаститься йому!</ab>
          <ab n="4">Не так ті безбожні, вони як полова, що вітер її розвіває!</ab>
          <ab n="5">Ось тому то не встоять безбожні на суді, ані грішники у зборі праведних,</ab>
          <ab n="6">дорогу бо праведних знає Господь, а дорога безбожних загине!</ab>
        </div>
        <div type="chapter" n="2">
          <ab n="1">Чого то племена бунтують, а народи задумують марне?</ab>
          <ab n="2">Земні царі повстають, і князі нараджуються разом на Господа та на Його Помазанця:</ab>
          <ab n="3">Позриваймо ми їхні кайдани, і поскидаймо із себе їхні пута!</ab>
          <ab n="4">Але Той, Хто на небесах пробуває посміється, Владика їх висміє!</ab>
          <ab n="5">Він тоді в Своїм гніві промовить до них, і настрашить їх Він у Своїм пересерді:</ab>
          <ab n="6">Я ж помазав Свого Царя на Сіон, святу гору Свою.</ab>
          <ab n="7">Я хочу звістити постанову: Промовив до Мене Господь: Ти Мій Син, Я сьогодні Тебе породив.</ab>
          <ab n="8">Жадай Ти від Мене, і дам Я народи Тобі, як спадщину Твою, володіння ж Твоє аж по кінці землі!</ab>
          <ab n="9">Ти їх повбиваєш залізним жезлом, потовчеш їх, як посуд ганчарський...</ab>
          <ab n="10">А тепер помудрійте, царі, навчіться ви, судді землі:</ab>
          <ab n="11">Служіть Господеві зо страхом, і радійте з тремтінням!</ab>
          <ab n="12">Шануйте Сина, щоб Він не розгнівався, і щоб вам не загинути в дорозі, бо гнів Його незабаром запалиться. Блаженні усі, хто на Нього надіється!</ab>
        </div>
        <div type="chapter" n="3">
          <ab n="1">Псалом Давидів, як він утікав був від перед Авесаломом, своїм сином. (3-2) Господи, як багато моїх ворогів, як багато стають проти мене!</ab>
          <ab n="2">(3-3) Багато-хто кажуть про душу мою: Йому в Бозі спасіння нема! Села.</ab>
          <ab n="3">(3-4) Але, Господи, щит Ти для мене та слава моя, і мою голову Ти підіймаєш!</ab>
          <ab n="4">(3-5) Своїм голосом кличу до Господа, і Він озветься зо святої Своєї гори. Села.</ab>
          <ab n="5">(3-6) Я лягаю і сплю, і пробуджуюся, бо Господь підпирає мене,</ab>
          <ab n="6">(3-7) і я не побоюсь десяти тисяч люду, які проти мене навколо отаборились!</ab>
          <ab n="7">(3-8) Устань же, о Господи! Спаси мене, Боже мій, бо Ти разиш усіх ворогів моїх в щоку, зуби грішникам крушиш!</ab>
          <ab n="8">(3-9) Спасіння від Господа, і над народом Твоїм Твоє благословення! Села.</ab>
        </div>
        <div type="chapter" n="4">
          <ab n="1">Для дириґетна хору. На струнніх знаряддях. Псалом Давидів. (4-2) Коли кличу, озвися до мене, Боже правди моєї, Ти простір для мене робив у тісноті... Помилуй мене, і почуй молитву мою!</ab>
          <ab n="2">(4-3) Людські сини, доки слава моя буде ганьбитись? Доки будете марне любити, шукати неправди? Села.</ab>
          <ab n="3">(4-4) і знайте, що святого для Себе Господь відділив, почує Господь, як я кликати буду до Нього!</ab>
          <ab n="4">(4-5) Гнівайтеся, та не грішіть; на ложах своїх розмишляйте у ваших серцях, та й мовчіть! Села.</ab>
          <ab n="5">(4-6) Жертви правди приносьте, і надійтесь на Господа.</ab>
          <ab n="6">(4-7) Багато-хто кажуть: Хто нам покаже добро? Підійми ж на нас, Господи, світло Свого лиця!</ab>
          <ab n="7">(4-8) Ти даєш більшу радість у серці моїм, ніж у них, як помножилося їхнє збіжжя та їхнє вино молоде.</ab>
          <ab n="8">(4-9) У спокої я ляжу, і засну, бо Ти, Господи, єдиний даєш мені жити безпечно!</ab>
        </div>
        <div type="chapter" n="5">
          <ab n="1">Для дириґетна хору. До флейти. Псалом Давидів. (5-2) Почуй, Господи, мову мою, стогнання моє зрозумій.</ab>
          <ab n="2">(5-3) Прислухайсь до голосу зойку мого, о мій Царю та Боже Ти мій, як до Тебе молитися буду!</ab>
          <ab n="3">(5-4) Ти слухаєш, Господи, ранком мій голос, ранком молитися буду до Тебе та буду чекати,</ab>
          <ab n="4">(5-5) бо Бог Ти не той, що несправедливости хоче, зло не буде в Тобі пробувати!</ab>
          <ab n="5">(5-6) Перед очима Твоїми не втримаються гультяї, всіх злочинців ненавидиш Ти.</ab>
          <ab n="6">(5-7) Погубиш Ти неправдомовців, кровожерну й підступну людину обридить Господь.</ab>
          <ab n="7">(5-8) А я в ласці великій Твоїй до дому Твого ввійду, до Храму святого Твого вклонюся в страху Твоїм.</ab>
          <ab n="8">(5-9) Провадь мене, Господи, в правді Своїй задля моїх ворогів, і вирівняй передо мною дорогу Свою,</ab>
          <ab n="9">(5-10) бо в їхніх устах нема правди, нутро їхнє приносить нещастя, гріб відкритий їхнє горло, свій язик вони роблять гладеньким!</ab>
          <ab n="10">(5-11) Признай їх за винних, о Боже, через свої заміри хай упадуть, за їхні великі злочинства відкинь їх від Себе, бо вони проти Тебе бунтують!</ab>
          <ab n="11">(5-12) А всі, хто надію на Тебе складають, хай тішаться, будуть вічно співати вони, і Ти їх охорониш, і будуть радіти Тобою, хто любить ім'я Твоє!</ab>
          <ab n="12">(5-13) Бо Ти, Господи, благословлятимеш праведного, милістю вкриєш його, як щитом!</ab>
        </div>
        <div type="chapter" n="6">
          <ab n="1">Для дириґетна хору. На струнніх знаряддях. На октаву. Псалом Давидів. (6-2) Не карай мене, Господи, в гніві Своїм, не завдавай мені кари в Своїм пересерді!</ab>
          <ab n="2">(6-3) Помилуй мене, Господи, я ж бо слабий, уздоров мене, Господи, бо тремтять мої кості,</ab>
          <ab n="3">(6-4) і душа моя сильно стривожена, а ти, Господи, доки?</ab>
          <ab n="4">(6-5) Вернися, о Господи, визволи душу мою, ради ласки Своєї спаси Ти мене!</ab>
          <ab n="5">(6-6) Бож у смерті нема пам'ятання про Тебе, у шеолі ж хто буде хвалити Тебе?</ab>
          <ab n="6">(6-7) Змучився я від стогнання свого, щоночі постелю свою обмиваю слізьми, сльозами своїми окроплюю ложе своє!...</ab>
          <ab n="7">(6-8) Моє око зів'яло з печалі, постаріло через усіх ворогів моїх...</ab>
          <ab n="8">(6-9) Відступіться від мене, усі беззаконники, бо почув Господь голос мого плачу!</ab>
          <ab n="9">(6-10) Благання моє Господь вислухає, молитву мою Господь прийме,</ab>
          <ab n="10">(6-11) усі мої вороги посоромлені будуть, і будуть настрашені дуже: хай вернуться, і будуть вони посоромлені зараз!</ab>
        </div>
        <div type="chapter" n="7">
          <ab n="1">Жалібна пісня Давидова, яку він співав Господеві в справі веніямінівця Куща.</ab>
          <ab n="2">(7-3) щоб ворог моєї душі не розшарпав, як лев, що кості ламає, й ніхто не рятує!</ab>
          <ab n="3">(7-4) Господи, Боже мій, коли я таке учинив, коли є беззаконня в долонях моїх,</ab>
          <ab n="4">(7-5) коли я доброчинцеві злом відплатив, і без причини ограбував свого противника,</ab>
          <ab n="5">(7-6) ворог нехай переслідує душу мою, і нехай дожене, і нехай до землі він потопче життя моє, і хай мою славу оберне на порох! Села.</ab>
          <ab n="6">(7-7) Устань же, о Господи, в гніві Своїм, понесися на лютість моїх ворогів, і до мене скеруй постанову Свою, яку Ти заповів!</ab>
          <ab n="7">(7-8) і громада народів оточить Тебе, і над нею вернися на висоту!</ab>
          <ab n="8">(7-9) Господь судить людей, суди ж мене, Господи, за моєю правотою й за моєю невинністю.</ab>
          <ab n="9">(7-10) Нехай злоба безбожних скінчиться, а Ти зміцни праведного, бо вивідуєш Ти серця й нирки, о праведний Боже!</ab>
          <ab n="10">(7-11) Щит мій у Бозі, Який чистих серцем спасає.</ab>
          <ab n="11">(7-12) Бог Суддя справедливий, і щоденно на злого Бог гнівається,</ab>
          <ab n="12">(7-13) коли хто не навернеться, буде гострити меча Свого Він, Свого лука натягне й наставить його,</ab>
          <ab n="13">(7-14) і йому приготовив смертельні знаряддя, Він зробить огнистими стріли Свої.</ab>
          <ab n="14">(7-15) Ото, беззаконня зачне нечестивий, і завагітніє безправ'ям, і породить неправду.</ab>
          <ab n="15">(7-16) Він рова копав, і його викопав, і впав сам до ями, яку приготовив,</ab>
          <ab n="16">(7-17) обернеться зло його на його голову, і на маківку зійде його беззаконня!</ab>
          <ab n="17">(7-18) Я ж Господа буду хвалити за Його правдою, і буду виспівувати Ймення Всевишнього Господа!</ab>
        </div>
        <div type="chapter" n="8">
          <ab n="1">Для дириґетна хору. На інструменті ґатійськім. Псалом Давидів. (8-2) Господи, Владико наш, яке то величне на цілій землі Твоє Ймення, Слава Твоя понад небесами!</ab>
          <ab n="2">(8-3) З уст дітей й немовлят учинив Ти хвалу ради Своїх ворогів, щоб знищити противника й месника.</ab>
          <ab n="3">(8-4) Коли бачу Твої небеса діло пальців Твоїх, місяця й зорі, що Ти встановив,</ab>
          <ab n="4">(8-5) то що є людина, що Ти пам'ятаєш про неї, і син людський, про якого Ти згадуєш?</ab>
          <ab n="5">(8-6) А однак учинив Ти його мало меншим від Бога, і славою й величчю Ти коронуєш його!</ab>
          <ab n="6">(8-7) Учинив Ти його володарем творива рук Своїх, все під ноги йому вмістив:</ab>
          <ab n="7">(8-8) худобу дрібну та биків, їх усіх, а також степових звірів диких,</ab>
          <ab n="8">(8-9) птаство небесне та риби морські, і все, що морськими дорогами ходить!</ab>
          <ab n="9">(8-10) Господи, Боже наш, яке то величне на цілій землі Твоє Ймення!</ab>
        </div>
        <div type="chapter" n="9">
          <ab n="1">Для дириґетна хору. На спів: „На смерть сина". Псалом Давидів. (9-2) Хвалитиму Господа усім серцем своїм, розповім про всі чуда Твої!</ab>
          <ab n="2">(9-3) Я буду радіти, і тішитись буду Тобою, і буду виспівувати Ймення Твоє, о Всевишній!</ab>
          <ab n="3">(9-4) Як будуть назад відступати мої вороги, то спіткнуться і вигинуть перед обличчям Твоїм!</ab>
          <ab n="4">(9-5) Бо суд мій і справу мою розсудив Ти, Ти на троні суддевім сидів, Судде праведний!</ab>
          <ab n="5">(9-6) Докорив Ти народам, безбожного знищив, ім'я їхнє Ти витер на вічні віки!</ab>
          <ab n="6">(9-7) О вороже мій, руйнування твої закінчились на вічність, ти й міста повалив був, і згинула з ними їхня пам'ять!</ab>
          <ab n="7">(9-8) Та буде Господь пробувати навіки, Він для суду поставив престола Свого,</ab>
          <ab n="8">(9-9) і вселенну Він буде судити по правді, справедливістю буде судити народи.</ab>
          <ab n="9">(9-10) і твердинею буде Господь для пригніченого, в час недолі притулком.</ab>
          <ab n="10">(9-11) і на Тебе надіятись будуть усі, що ім'я Твоє знають, бо не кинув Ти, Господи, тих, хто шукає Тебе!</ab>
          <ab n="11">(9-12) Співайте Господеві, що сидить на Сіоні, між народами розповідайте про чини Його,</ab>
          <ab n="12">(9-13) бо карає Він вчинки криваві, про них пам'ятає, і не забуває Він зойку убогих!</ab>
          <ab n="13">(9-14) Помилуй мене, Господи, поглянь на страждання моє від моїх ненависників, Ти, що мене підіймаєш із брам смерти,</ab>
          <ab n="14">(9-15) щоб я розповідав про всю славу Твою, у брамах Сіонської доні я буду радіти спасінням Твоїм!</ab>
          <ab n="15">(9-16) Народи попадали в яму, яку самі викопали, до пастки, яку заховали, нога їхня схоплена.</ab>
          <ab n="16">(9-17) Господь знаний, Він суд учинив, спіткнувсь нечестивий у вчинку своєї руки! Гра на струнах. Села.</ab>
          <ab n="17">(9-18) Попрямують безбожні в шеол, всі народи, що Бога забули,</ab>
          <ab n="18">(9-19) бож не навіки забудеться бідний, надія убогих не згине назавжди!</ab>
          <ab n="19">(9-20) Устань же, о Господи, хай людина не перемагає, нехай перед лицем Твоїм засуджені будуть народи!</ab>
          <ab n="20">(9-21) Накинь, Господи, пострах на них, нехай знають народи, що вони тільки люди! Села.</ab>
        </div>
        <div type="chapter" n="10">
          <ab n="1">Для чого стоїш Ти, о Господи, здалека, в час недолі ховаєшся?</ab>
          <ab n="2">Безбожний в своїм гордуванні женеться за вбогим, хай схоплені будуть у підступах, які замишляли вони!</ab>
          <ab n="3">Бо жаданням своєї душі нечестивий пишається, а ласун проклинає, зневажає він Господа.</ab>
          <ab n="4">У гордощах каже безбожний, що Він не слідкує, бо Бога нема, оце всі його помисли!...</ab>
          <ab n="5">Сильні дороги його повсякчасно, від нього суди Твої високо, тим то віддмухує він ворогів своїх...</ab>
          <ab n="6">Сказав він у серці своєму: Я не захитаюсь, бо лиха навіки не буде мені...</ab>
          <ab n="7">Уста його повні прокляття й обмани та зради, під його язиком злочинство й переступ.</ab>
          <ab n="8">Причаївшись, сидить на подвір'ях, мордує невинного, його очі слідкують за вбогим...</ab>
          <ab n="9">В укритті він чатує, як лев той у зарості, чатує схопити убогого, хапає убогого й тягне його в свою сітку...</ab>
          <ab n="10">Припадає, знижається він, і попадають убогі в його міцні кігті...</ab>
          <ab n="11">Безбожний говорить у серці своїм: Бог забув, заховав Він обличчя Своє, не побачить ніколи.</ab>
          <ab n="12">Устань же, о Господи Боже, руку Свою підійми, не забудь про убогих!</ab>
          <ab n="13">Чому нечестивий ображує Бога і говорить у серці своїм, що Ти не слідкуєш?</ab>
          <ab n="14">Але Ти все бачиш, бо спостерігаєш злочинство та утиск, щоб віддати Своєю рукою! На Тебе слабий опирається, Ти сироті помічник.</ab>
          <ab n="15">Зламай же рамено безбожному, і злого скарай за неправду його, аж більше не знайдеш його!</ab>
          <ab n="16">Господь Цар на вічні віки, із землі Його згинуть погани!</ab>
          <ab n="17">Бажання понижених чуєш Ти, Господи, серця їх зміцняєш, їх вислуховує ухо Твоє,</ab>
          <ab n="18">щоб дати суд сироті та пригніченому, щоб більш не страшив чоловік із землі!</ab>
        </div>
        <div type="chapter" n="11">
          <ab n="1">Для дириґетна хору. Давидів. Я надіюсь на Господа, як же кажете ви до моєї душі: Відлітай ти на гору свою, немов птах?</ab>
          <ab n="2">Бо ось, нечестиві натягують лука, міцно ставлять стрілу свою на тятиву, щоб у темряві до простосердих стріляти...</ab>
          <ab n="3">Як основи зруйновано, що тоді праведний зробить?</ab>
          <ab n="4">Господь у святім Своїм храмі, Господь престол Його на небесах, бачать очі Його, повіки Його випробовують людських синів!</ab>
          <ab n="5">Господь випробовує праведного, а безбожного й того, хто любить насилля, ненавидить душа Його!</ab>
          <ab n="6">Він спустить дощем на безбожних горюче вугілля, огонь, і сірку, і вітер гарячий, це частка їхньої чаші.</ab>
          <ab n="7">Бо Господь справедливий, кохає Він правду, праведний бачить обличчя Його!</ab>
        </div>
        <div type="chapter" n="12">
          <ab n="1">Для дириґетна хору. На октаву. Псалом Давидів. (12-2) Спаси мене, Господи, бо нема вже побожного, з-поміж людських синів позникали вже вірні!</ab>
          <ab n="2">(12-3) Марноту говорять один до одного, їхні уста облесні, і серцем подвійним говорять...</ab>
          <ab n="3">(12-4) Нехай підітне Господь уста облесливі та язика чванькуватого</ab>
          <ab n="4">(12-5) тим, хто говорить: Своїм язиком будем сильні, наші уста при нас, хто ж буде нам пан?</ab>
          <ab n="5">(12-6) Через утиск убогих, ради стогону бідних тепер Я повстану, говорить Господь, поставлю в безпеці того, на кого розтягують сітку!</ab>
          <ab n="6">(12-7) Господні слова слова чисті, як срібло, очищене в глинянім горні, сім раз перетоплене!</ab>
          <ab n="7">(12-8) Ти, Господи, їх пильнуватимеш, і будеш навіки нас стерегти перед родом оцим!</ab>
          <ab n="8">(12-9) Безбожні кружляють навколо, бо нікчемність між людських синів підіймається.</ab>
        </div>
        <div type="chapter" n="13">
          <ab n="1">Для дириґетна хору. Псалом Давидів. (13-2) Доки, Господи, будеш мене забувати назавжди, доки будеш ховати від мене обличчя Своє?</ab>
          <ab n="2">(13-3) Як довго я буду складати в душі своїй болі, у серці своїм щодня смуток? Як довго мій ворог підноситись буде над мене?</ab>
          <ab n="3">(13-4) Зглянься, озвися до мене, о Господи, Боже мій! Просвітли мої очі, щоб на смерть не заснув я!</ab>
          <ab n="4">(13-5) Щоб мій неприятель не сказав: Я його переміг! Щоб мої вороги не раділи, як я захитаюсь!</ab>
          <ab n="5">(13-6) Я надію на милість Твою покладаю, моє серце радіє спасінням Твоїм!</ab>
          <ab n="6">(13-7) Я буду співати Господеві, бо Він добродійство для мене вчинив...</ab>
        </div>
        <div type="chapter" n="14">
          <ab n="1">Для дириґетна хору. Давидів. Безумний говорить у серці своїм: Нема Бога! Зіпсулись вони, і обридливий чинять учинок, нема доброчинця!...</ab>
          <ab n="2">Господь дивиться з неба на людських синів, щоб побачити, чи є там розумний, що Бога шукає.</ab>
          <ab n="3">Усе повідступало, разом стали бридкими вони, нема доброчинця, нема ні одного!...</ab>
          <ab n="4">Чи ж не розуміють всі ті, хто чинить безправ'я, хто мій люд поїдає? Вони хліб Господній їдять, та не кличуть Його...</ab>
          <ab n="5">Тоді настрашилися страхом вони, бо Бог в праведнім роді.</ab>
          <ab n="6">Раду вбогого ганьбите ви, та Господь охорона йому.</ab>
          <ab n="7">Аби то Він дав із Сіону спасіння ізраїлеві! Як долю Своєму народу поверне Господь, то радітиме Яків, втішатися буде ізраїль!</ab>
        </div>
        <div type="chapter" n="15">
          <ab n="1">Псалом Давидів. Господи, хто може перебувати в наметі Твоїм? Хто мешкати може на святій Твоїй горі?</ab>
          <ab n="2">Той, хто в невинності ходить, і праведність чинить, і правду говорить у серці своїм,</ab>
          <ab n="3">хто не обмовляє своїм язиком, і злого не чинить для друга свого, і свого ближнього не зневажає!</ab>
          <ab n="4">Обридливий погорджений в очах його, і він богобійних шанує, присягає, для себе хоча б і на зло, і дотримує;</ab>
          <ab n="5">не дає свого срібла на лихву, і не бере на невинного підкупу. Хто чинить таке, ніколи той не захитається!</ab>
        </div>
        <div type="chapter" n="16">
          <ab n="1">Золота пісня Давадова. Хорони мене, Боже, я бо до Тебе вдаюся!</ab>
          <ab n="2">Я сказав Господеві: Ти Бог мій, добро моє тільки в Тобі!</ab>
          <ab n="3">До святих, які на землі, що шляхетні вони, до них все жадання моє!</ab>
          <ab n="4">Нехай множаться смутки для тих, хто набув собі інших богів, я не буду приносить їм ливної жертви із крови, і їхніх імен не носитиму в устах своїх!</ab>
          <ab n="5">Господь то частина спадку мого та чаші моєї, Ти долю мою підпираєш!</ab>
          <ab n="6">Частки припали для мене в хороших місцях, і гарна для мене спадщина моя!</ab>
          <ab n="7">Благословляю я Господа, що радить мені, навіть ночами навчають мене мої нирки.</ab>
          <ab n="8">Уявляю я Господа перед собою постійно, бо Він по правиці моїй, й я не буду захитаний!</ab>
          <ab n="9">Через те моє серце радіє та дух веселиться, і тіло моє спочиває безпечно!</ab>
          <ab n="10">Бо Ти не опустиш моєї душі до шеолу, не попустиш Своєму святому побачити тління!</ab>
          <ab n="11">Дорогу життя Ти покажеш мені: радість велика з Тобою, завжди блаженство в правиці Твоїй!</ab>
        </div>
        <div type="chapter" n="17">
          <ab n="1">Молитва Давидова. Вислухай, Господи, правду мою, послухай благання моє! Почуй молитву мою із уст необлудних!</ab>
          <ab n="2">Від Твого лиця нехай вирок мій вийде, а очі Твої нехай бачать мою правоту!</ab>
          <ab n="3">Ти випробував моє серце, навістив уночі, перетопив Ти мене, й не знайшов чогось злого. і роздумував я, щоб лихе з моїх уст не виходило,</ab>
          <ab n="4">а в людських ділах, за словом уст Твоїх, я стерігся доріг гнобителя.</ab>
          <ab n="5">Зміцняй стопи мої на дорогах Твоїх, щоб кроки мої не хиталися!</ab>
          <ab n="6">Я кличу до Тебе, бо відповіси мені, Боже, нахили Своє ухо до мене, вислухай мову мою,</ab>
          <ab n="7">покажи дивну милість Свою, Спасителю тих, хто вдається до Тебе від заколотників проти правиці Твоєї.</ab>
          <ab n="8">Хорони Ти мене, як зіницю Свою, дочку ока, у тіні Своїх крил заховай Ти мене</ab>
          <ab n="9">від безбожних, що гублять мене, смертельні мої вороги оточили мене!</ab>
          <ab n="10">Товщем замкнули вони своє серце, уста їхні говорять бундючно.</ab>
          <ab n="11">Вороги оточили тепер наші кроки, наставили очі свої, щоб мене повалити на землю...</ab>
          <ab n="12">із них кожен подібний до лева, що шарпати прагне, й як левчук, що сидить в укритті...</ab>
          <ab n="13">Устань же, о Господи, його попередь, кинь його на коліна! Мечем Своїм душу мою збережи від безбожного,</ab>
          <ab n="14">від людей рукою Своєю, Господи, від людей цього світу, що частка їхня в цьому житті, що Ти скарбом Своїм наповняєш їхнє черево! Ситі їхні сини, останок же свій для дітей вони лишать.</ab>
          <ab n="15">А я в правді побачу обличчя Твоє, і, збудившись, насичусь Твоєю подобою!</ab>
        </div>
        <div type="chapter" n="18">
          <ab n="1">Для дириґента хору. Раба Господнього Давида, коли він промовив до Господа слова цієї пісні того дня, як Господь урятував його з руки всіх його ворогів та від руки Саула, (18-2) то він проказав: Полюблю Тебе, Господи, сило моя,</ab>
          <ab n="2">(18-3) Господь моя скеля й твердиня моя, і Він мій Спаситель! Мій Бог моя скеля, сховаюсь я в ній, Він щит мій, і ріг Він спасіння мого, Він башта моя!</ab>
          <ab n="3">(18-4) Я кличу: Преславний Господь, і я визволений від своїх ворогів!</ab>
          <ab n="4">(18-5) Тенета смертельні мене оточили, і потоки велійяала лякають мене!</ab>
          <ab n="5">(18-6) Тенета шеолу мене оточили, і пастки смертельні мене попередили.</ab>
          <ab n="6">(18-7) В тісноті своїй кличу до Господа, і до Бога свого я взиваю, Він почує мій голос із храму Свого, і доходить мій зойк до лиця Його в уші Йому!</ab>
          <ab n="7">(18-8) Захиталась земля й затремтіла, і затряслись і хитались підвалини гір, бо Він запалився від гніву:</ab>
          <ab n="8">(18-9) із ніздер Його бухнув дим, з Його ж уст пожирущий огонь, і жар запалився від Нього!</ab>
          <ab n="9">(18-10) Він небо простяг і спустився, а хмара густа під ногами Його.</ab>
          <ab n="10">(18-11) Усівся Він на херувима й летів, і на вітрових крилах понісся...</ab>
          <ab n="11">(18-12) Поклав темряву Він як заслону Свою, довкілля Його то темрява вод, а мешкання Його густі хмари!</ab>
          <ab n="12">(18-13) Від блиску, що був перед Ним, град і жар огняний пройшли хмари Його...</ab>
          <ab n="13">(18-14) і Господь загримів у небесах, і Всевишній Свій голос подав, град і жар огняний!</ab>
          <ab n="14">(18-15) Він послав Свої стріли, та їх розпорошив, і стрілив Він блискавками, та їх побентежив.</ab>
          <ab n="15">(18-16) Показалися річища водні, і відкрились основи вселенної, від сваріння Твого, о Господи, від подиху вітру із ніздер Твоїх...</ab>
          <ab n="16">(18-17) Він простяг з висоти Свою руку, узяв Він мене, витяг мене з вод великих,</ab>
          <ab n="17">(18-18) він мене врятував від мого потужного ворога, і від моїх ненависників, бо сильніші від мене вони!</ab>
          <ab n="18">(18-19) Напали на мене вони в день нещастя мого, та Господь був моїм опертям,</ab>
          <ab n="19">(18-20) і на місце розлоге Він вивів мене, Він мене врятував, бо вподобав мене!</ab>
          <ab n="20">(18-21) Нехай Господь зробить мені за моєю справедливістю, хай заплатить мені згідно з чистістю рук моїх,</ab>
          <ab n="21">(18-22) бо беріг я дороги Господні, і від Бога свого я не відступив,</ab>
          <ab n="22">(18-23) бо всі Його присуди передо мною, і не відкидав я від себе Його постанов!</ab>
          <ab n="23">(18-24) і був я із Ним непорочний, і стерігся своєї провини,</ab>
          <ab n="24">(18-25) і Господь заплатив був мені за моєю справедливістю, згідно з чистістю рук моїх перед очима Його.</ab>
          <ab n="25">(18-26) із справедливим поводишся Ти справедливо, із чесним по-чесному,</ab>
          <ab n="26">(18-27) із чистим поводишся чисто, а з лукавим за лукавством його,</ab>
          <ab n="27">(18-28) бо народ із біди Ти спасаєш, а очі зухвалі принижуєш,</ab>
          <ab n="28">(18-29) бо Ти світиш мого світильника, Господь Бог мій, освітлює Він мою темряву!</ab>
          <ab n="29">(18-30) Бо з Тобою поб'ю я ворожого відділа, і з Богом своїм проберусь через мур.</ab>
          <ab n="30">(18-31) Бог непорочна дорога Його, слово Господнє очищене, щит Він для всіх, хто вдається до Нього!</ab>
          <ab n="31">(18-32) Бо хто Бог, окрім Господа? і хто скеля, крім нашого Бога?</ab>
          <ab n="32">(18-33) Цей Бог мене силою оперезав, і дорогу мою учинив непорочною,</ab>
          <ab n="33">(18-34) Він зробив мої ноги, мов у лані, і ставить мене на висотах моїх,</ab>
          <ab n="34">(18-35) мої руки навчає до бою, і на рамена мої лука мідяного напинає.</ab>
          <ab n="35">(18-36) і дав Ти мені щит спасіння Свого, а правиця Твоя підпирає мене, і чинить великим мене Твоя поміч.</ab>
          <ab n="36">(18-37) Ти чиниш широким мій крок підо мною, і стопи мої не спіткнуться.</ab>
          <ab n="37">(18-38) Женуся я за ворогами своїми, і їх дожену, і не вернуся, аж поки не винищу їх,</ab>
          <ab n="38">(18-39) я їх потрощу, й вони встати не зможуть, повпадають під ноги мої!</ab>
          <ab n="39">(18-40) Ти ж для бою мене підперізуєш силою, валиш під мене моїх ворохобників.</ab>
          <ab n="40">(18-41) Повернув Ти до мене плечима моїх ворогів, і понищу ненависників я своїх!</ab>
          <ab n="41">(18-42) Кричали вони, та немає спасителя, взивали до Господа, і не відповів їм.</ab>
          <ab n="42">(18-43) і я їх зітру, як той порох на вітрі, як болото на вулицях, їх потопчу!</ab>
          <ab n="43">(18-44) Ти від бунту народу мене бережеш, Ти робиш мене головою племенам, мені будуть служити народи, яких я не знав!</ab>
          <ab n="44">(18-45) На вістку про мене слухняні мені, до мене чужинці підлещуються,</ab>
          <ab n="45">(18-46) в'януть чужинці і тремтять у твердинях своїх...</ab>
          <ab n="46">(18-47) Живий Господь, і благословенна будь, скеле моя, і нехай Бог спасіння мойого звеличиться,</ab>
          <ab n="47">(18-48) Бог, що помсти за мене дає, і що народи під мене підбив,</ab>
          <ab n="48">(18-49) що рятує мене від моїх ворогів, Ти звеличив мене над повстанців на мене, спасаєш мене від насильника!</ab>
          <ab n="49">(18-50) Тому то хвалю Тебе, Господи, серед народів, і Йменню Твоєму співаю!</ab>
          <ab n="50">(18-51) Ти Своєму цареві спасіння побільшуєш, і милість вчиняєш Своєму помазанцеві Давиду й насінню його аж навіки.</ab>
        </div>
        <div type="chapter" n="19">
          <ab n="1">Для дириґетна хору. Псалом Давидів. (19-2) Небо звіщає про Божую славу, а про чин Його рук розказує небозвід.</ab>
          <ab n="2">(19-3) Оповіщує день дневі слово, а ніч ночі показує думку,</ab>
          <ab n="3">(19-4) без мови й без слів, не чутний їхній голос,</ab>
          <ab n="4">(19-5) та по цілій землі пішов відголос їхній, і до краю вселенної їхні слова! Для сонця намета поставив у них,</ab>
          <ab n="5">(19-6) а воно, немов той молодий, що виходить із-під балдахину свого, воно тішиться, мов той герой, щоб пробігти дорогу!</ab>
          <ab n="6">(19-7) Вихід його з краю неба, а обіг його аж на кінці його, і від спеки його ніщо не заховається.</ab>
          <ab n="7">(19-8) Господній Закон досконалий, він зміцнює душу. Свідчення Господа певне, воно недосвідченого умудряє.</ab>
          <ab n="8">(19-9) Справедливі Господні накази, бо серце вони звеселяють. Заповідь Господа чиста, вона очі просвітлює.</ab>
          <ab n="9">(19-10) Страх Господа чистий, він навіки стоїть. Присуди Господа правда, вони справедливі всі разом,</ab>
          <ab n="10">(19-11) дорожчі вони понад золото і понад безліч щирого золота, і солодші за мед і за сік щільниковий,</ab>
          <ab n="11">(19-12) і раб Твій у них бережкий, а в дотриманні їх нагорода велика.</ab>
          <ab n="12">(19-13) А помилки хто зрозуміє? Від таємних очисть Ти мене,</ab>
          <ab n="13">(19-14) і від свавільців Свого раба заховай, нехай не панують вони надо мною, тоді непорочним я буду, і від провини великої буду очищений.</ab>
          <ab n="14">(19-15) Нехай будуть із волі Твоєї слова моїх уст, а думки мого серця перед лицем Твоїм, Господи, скеле моя й мій Спасителю!</ab>
        </div>
        <div type="chapter" n="20">
          <ab n="1">Для дириґетна хору. Псалом Давидів. (20-2) В день недолі озветься до тебе Господь, ім'я Бога Якового зробить сильним тебе!</ab>
          <ab n="2">(20-3) Він пошле тобі поміч із святині, і з Сіону тебе підіпре!</ab>
          <ab n="3">(20-4) Усі жертви твої пам'ятати Він буде, і буде вважати твоє цілопалення ситим. Села.</ab>
          <ab n="4">(20-5) Він дасть тобі, як твоє серце бажає, і виповнить цілий твій задум!</ab>
          <ab n="5">(20-6) Ми будем радіти спасінням Твоїм, і підіймемо прапор в ім'я Бога нашого, нехай Господь виконає всі прохання твої!</ab>
          <ab n="6">(20-7) Тепер я пізнав, що спасає Господь помазанця Свого, дає йому відповідь з неба святого Свого могутніми чинами помічної правиці Своєї.</ab>
          <ab n="7">(20-8) Одні колесницями хваляться, а інші кіньми, а ми будем хвалитись ім'ям Господа, нашого Бога:</ab>
          <ab n="8">(20-9) вони похилились і впали, а ми стоїмо та ростемо на силах!</ab>
          <ab n="9">(20-10) Господи, спаси! Хай озветься нам Цар у день нашого кликання!</ab>
        </div>
        <div type="chapter" n="21">
          <ab n="1">Для дириґетна хору. Псалом Давидів. (21-2) Господи, силою Твоєю веселиться цар, і спасінням Твоїм як він сильно радіє!</ab>
          <ab n="2">(21-3) Ти йому дав бажання серця його, і прохання уст його не відмовив. Села.</ab>
          <ab n="3">(21-4) Бо Ти його випередив благословеннями добра, на голову йому поклав корону зо щирого золота.</ab>
          <ab n="4">(21-5) Життя він у Тебе просив, і дав Ти йому довголіття на вічні віки!</ab>
          <ab n="5">(21-6) Слава велика його при Твоїй допомозі, хвалу та величність кладеш Ти на нього,</ab>
          <ab n="6">(21-7) бо Ти вчиниш його благословенням вічним, звеселиш його радістю, як буде він разом з Тобою!</ab>
          <ab n="7">(21-8) Цар має надію на Господа, у ласці Всевишнього не захитається він.</ab>
          <ab n="8">(21-9) Знайде рука Твоя всіх ворогів Твоїх, знайде правиця Твоя Твоїх ненависників.</ab>
          <ab n="9">(21-10) На час гніву Свого Ти їх учиниш огненною піччю, Господь гнівом Своїм їх понищить, і огонь пожере їх.</ab>
          <ab n="10">(21-11) Ти вигубиш плід їхній із землі, а їхнє насіння з-поміж синів людських.</ab>
          <ab n="11">(21-12) Бо нещастя на Тебе вони простягли, замишляли злу думку, якої здійснити не зможуть,</ab>
          <ab n="12">(21-13) бо Ти їх обернеш плечима до нас, на тятивах Своїх міцно стріли поставиш на них.</ab>
          <ab n="13">(21-14) Піднесися ж, о Господи, в силі Своїй, а ми будем співати й хвалити могутність Твою!</ab>
        </div>
        <div type="chapter" n="22">
          <ab n="1">Для дириґетна хору. На спів: „Ланя зорі досвітньої". Псалом Давидів. (22-2) Боже мій, Боже мій, нащо мене Ти покинув? Далекі слова мого зойку від спасіння мого!...</ab>
          <ab n="2">(22-3) Мій Боже, взиваю я вдень, та Ти не озвешся, і кличу вночі, і спокою немає мені!</ab>
          <ab n="3">(22-4) Та Ти Святий, пробуваєш на хвалах ізраїлевих!</ab>
          <ab n="4">(22-5) На Тебе надіялись наші батьки, надіялися і Ти визволив їх.</ab>
          <ab n="5">(22-6) До Тебе взивали вони і спасені були, на Тебе надіялися і не посоромились.</ab>
          <ab n="6">(22-7) А я червяк, а не чоловік, посміховище людське й погорда в народі.</ab>
          <ab n="7">(22-8) Всі, хто бачить мене, насміхаються з мене, розкривають роти, головою хитають!</ab>
          <ab n="8">(22-9) Покладався на Господа він, хай же рятує його, нехай Той його визволить, він бо Його уподобав!</ab>
          <ab n="9">(22-10) Бо з утроби Ти вивів мене, Ти безпечним мене учинив був на персах матері моєї!</ab>
          <ab n="10">(22-11) На Тебе з утроби я зданий, від утроби матері моєї Ти мій Бог!</ab>
          <ab n="11">(22-12) Не віддаляйся від мене, бо горе близьке, бо нема мені помічника!</ab>
          <ab n="12">(22-13) Багато биків оточили мене, башанські бугаї обступили мене,</ab>
          <ab n="13">(22-14) на мене розкрили вони свої пащі, як лев, що шматує й ричить!</ab>
          <ab n="14">(22-15) Я розлитий, немов та вода, і всі кості мої поділились, стало серце моє, немов віск, розтопилось в моєму нутрі.</ab>
          <ab n="15">(22-16) Висохла сила моя, як лушпиння, і прилип мій язик до мого піднебіння, і в порох смертельний поклав Ти мене.</ab>
          <ab n="16">(22-17) Бо пси оточили мене... обліг мене натовп злочинців, прокололи вони мої руки та ноги мої...</ab>
          <ab n="17">(22-18) Я висох, рахую всі кості свої, а вони придивляються й бачать нещастя в мені!</ab>
          <ab n="18">(22-19) Вони ділять для себе одежу мою, а про шату мою жеребка вони кидають...</ab>
          <ab n="19">(22-20) А Ти, Господи, не віддаляйся, Допомого моя, поспіши ж мені на оборону!</ab>
          <ab n="20">(22-21) Від меча збережи мою душу, одиначку мою з руки пса!</ab>
          <ab n="21">(22-22) Спаси мене від пащі лев'ячої, а вбогу мою від рогів буйволів.</ab>
          <ab n="22">(22-23) Я звіщатиму Ймення Твоє своїм браттям, буду хвалити Тебе серед збору!</ab>
          <ab n="23">(22-24) Хто боїться Господа, прославляйте Його, увесь Яковів роде шануйте Його, страхайтесь Його, все насіння ізраїлеве,</ab>
          <ab n="24">(22-25) бо Він не погордував і не зневажив страждання убогого, і від нього обличчя Свого не сховав, а почув, як він кликав до Нього!</ab>
          <ab n="25">(22-26) Від Тебе повстане хвала моя в зборі великім, принесу свої жертви в присутності тих, хто боїться Його,</ab>
          <ab n="26">(22-27) будуть їсти покірні і ситими стануть, хвалитимуть Господа ті, хто шукає Його, буде жить серце ваше навіки!</ab>
          <ab n="27">(22-28) Усі кінці землі спам'ятають, і до Господа вернуться, і вклоняться перед обличчям Його всі племена народів,</ab>
          <ab n="28">(22-29) бо царство Господнє, і Він Пан над народами!</ab>
          <ab n="29">(22-30) Будуть їсти й поклоняться всі багачі на землі, перед обличчям Його на коліна попадають всі, хто до пороху сходить і не може себе оживити!</ab>
          <ab n="30">(22-31) Буде потомство служити Йому, й залічене буде навіки у Господа.</ab>
          <ab n="31">(22-32) Прийдуть і будуть звіщать Його правду народові, який буде народжений, що Він це вчинив!</ab>
        </div>
        <div type="chapter" n="23">
          <ab n="1">Псалом Давидів. Господь то мій Пастир, тому в недостатку не буду,</ab>
          <ab n="2">на пасовиськах зелених оселить мене, на тихую воду мене запровадить!</ab>
          <ab n="3">Він душу мою відживляє, провадить мене ради Ймення Свого по стежках справедливости.</ab>
          <ab n="4">Коли я піду хоча б навіть долиною смертної темряви, то не буду боятися злого, бо Ти при мені, Твоє жезло й Твій посох вони мене втішать!</ab>
          <ab n="5">Ти передо мною трапезу зготовив при моїх ворогах, мою голову Ти намастив був оливою, моя чаша то надмір пиття!</ab>
          <ab n="6">Тільки добро й милосердя мене супроводити будуть по всі дні мого життя, а я пробуватиму в домі Господньому довгі часи!</ab>
        </div>
        <div type="chapter" n="24">
          <ab n="1">Псалом Давидів. Господня земля, і все, що на ній, вселенна й мешканці її,</ab>
          <ab n="2">бо заклав Він її на морях, і на річках її встановив.</ab>
          <ab n="3">Хто зійде на гору Господню, і хто буде стояти на місці святому Його?</ab>
          <ab n="4">У кого чисті руки та щиреє серце, і хто не нахиляв на марноту своєї душі, і хто не присягав на обману,</ab>
          <ab n="5">нехай носить він благословення від Господа, а праведність від Бога спасіння свого!</ab>
          <ab n="6">Таке покоління усіх, хто шукає Його, хто прагне обличчя Твого, Боже Яковів! Села.</ab>
          <ab n="7">Піднесіте верхи свої, брами, і будьте відчинені, входи відвічні, і ввійде Цар слави!</ab>
          <ab n="8">Хто ж то Цар слави? Господь сильний й могутній, Господь, що потужний в бою!</ab>
          <ab n="9">Піднесіте верхи свої, брами, і піднесіте, входи відвічні, і ввійде Цар слави!</ab>
          <ab n="10">Хто ж то Він, той Цар слави? Господь Саваот Він Цар слави! Села.</ab>
        </div>
        <div type="chapter" n="25">
          <ab n="1">Давидів. До Тебе підношу я, Господи, душу свою,</ab>
          <ab n="2">Боже мій, я на Тебе надіюсь, нехай же я не засоромлюсь, нехай не радіють мої вороги ради мене!</ab>
          <ab n="3">Не будуть також посоромлені всі, хто на Тебе надіється, та нехай посоромляться ті, хто на Тебе встає надаремно!</ab>
          <ab n="4">Дороги Твої дай пізнати мені, Господи, стежками Своїми мене попровадь,</ab>
          <ab n="5">провадь мене в правді Своїй і навчи Ти мене, бо Ти Бог спасіння мого, кожен день я на Тебе надіюсь!</ab>
          <ab n="6">Пам'ятай милосердя Своє, о мій Господи, і ласки Свої, бо відвічні вони!</ab>
          <ab n="7">Гріхи молодечого віку мого та провини мої не пригадуй, пам'ятай мене, Господи, в ласці Своїй через добрість Свою!</ab>
          <ab n="8">Господь добрий та праведний, тому грішних навчає в дорозі,</ab>
          <ab n="9">Він провадить покірних у правді, і лагідних навчає дороги Своєї!</ab>
          <ab n="10">Всі Господні стежки милосердя та правда для тих, хто Його заповіта й свідоцтва додержує.</ab>
          <ab n="11">Ради Ймення Свого, о Господи, прости мені прогріх, великий бо він!</ab>
          <ab n="12">Хто той чоловік, що боїться він Господа? Він наставить його на дорогу, котру має вибрати:</ab>
          <ab n="13">душа його житиме в щасті, і насіння його вспадку землю!</ab>
          <ab n="14">Приязнь Господня до тих, хто боїться Його, і Свій заповіт Він звістить їм.</ab>
          <ab n="15">Мої очі постійно до Господа, бо Він з пастки витягує ноги мої.</ab>
          <ab n="16">Обернися до мене й помилуй мене, я ж бо самітний та бідний!</ab>
          <ab n="17">Муки серця мого поширились, визволь мене з моїх утисків!</ab>
          <ab n="18">Подивися на горе моє та на муку мою, і прости всі гріхи мої!</ab>
          <ab n="19">Подивись на моїх ворогів, як їх стало багато, вони лютою ненавистю ненавидять мене!...</ab>
          <ab n="20">Пильнуй же моєї душі та мене хорони, щоб не бути мені засоромленим, бо надіюсь на Тебе!</ab>
          <ab n="21">Невинність та правда нехай оточають мене, бо надіюсь на Тебе!</ab>
          <ab n="22">Визволи, Боже, ізраїля від усіх його утисків!</ab>
        </div>
        <div type="chapter" n="26">
          <ab n="1">Давидів. Суди мене, Господи, бо ходив я в своїй непорочності, і надіявсь на Господа, тому не спіткнуся!</ab>
          <ab n="2">Перевір мене, Господи, і випробуй мене, перетопи мої нирки та серце моє,</ab>
          <ab n="3">бо перед очима моїми Твоє милосердя, і в правді Твоїй я ходив.</ab>
          <ab n="4">Не сидів я з людьми неправдивими, і не буду ходити з лукавими,</ab>
          <ab n="5">я громаду злочинців зненавидів, і з грішниками я сидіти не буду.</ab>
          <ab n="6">Умию в невинності руки свої, й обійду Твого, Господи, жертівника,</ab>
          <ab n="7">щоб хвалу Тобі голосно виголосити, та звістити про всі чуда Твої.</ab>
          <ab n="8">Господи, полюбив я оселю дому Твого, і місце перебування слави Твоєї.</ab>
          <ab n="9">Не губи Ти моєї душі з нечестивими, та мого життя з кровожерами,</ab>
          <ab n="10">що в руках їх злодійство, що їхня правиця наповнена підкупом.</ab>
          <ab n="11">А я буду ходити в своїй непорочності, визволь мене та помилуй мене!</ab>
          <ab n="12">Нога моя стала на рівному місці, на зборах я благословлятиму Господа!</ab>
        </div>
        <div type="chapter" n="27">
          <ab n="1">Давидів. Господь моє світло й спасіння моє, кого буду боятись? Господь то твердиня мого життя, кого буду лякатись?</ab>
          <ab n="2">Коли будуть зближатись до мене злочинці, щоб жерти їм тіло моє, мої напасники та мої вороги, вони спотикнуться й попадають!...</ab>
          <ab n="3">коли проти мене розложиться табір, то серце моє не злякається, коли проти мене повстане війна, я надіятись буду на те, на поміч Його!</ab>
          <ab n="4">Одного прошу я від Господа, буду жадати того, щоб я міг пробувати в Господньому домі по всі дні свого життя, щоб я міг оглядати Господню приємність і в храмі Його пробувати!</ab>
          <ab n="5">бо Він заховає мене дня нещастя в Своїй скинії, сховає мене потаємно в Своєму наметі, на скелю мене проведе!</ab>
          <ab n="6">А тепер піднесеться моя голова понад ворогами моїми навколо мене, і я в Його скинії буду приносити жертви при відзвуках сурм, і я буду співати та грати Господеві!</ab>
          <ab n="7">Почуй, Господи, голос мій, коли кличу, і помилуй мене, і озвися до мене!</ab>
          <ab n="8">За Тебе промовило серце моє: Шукайте Мого лиця! тому, Господи, буду шукати обличчя Твого:</ab>
          <ab n="9">не ховай же від мене обличчя Свого, у гніві Свого раба не відкинь! Ти був мені поміч, не кидай мене, і не лишай мене, Боже спасіння мого,</ab>
          <ab n="10">бо мій батько та мати моя мене кинули, та Господь прийме мене!</ab>
          <ab n="11">Дорогу Свою покажи мені, Господи, і провадь мене стежкою рівною, ради моїх ворогів!</ab>
          <ab n="12">Не видай мене на сваволю моїх ворогів, бо повстали на мене ті свідки облудні та неправдомовці,</ab>
          <ab n="13">немов би не вірував я, що в країні життя я побачу Господнє добро!</ab>
          <ab n="14">Надійся на Господа, будь сильний, і хай буде міцне твоє серце, і надійся на Господа!</ab>
        </div>
        <div type="chapter" n="28">
          <ab n="1">Давидів. До Тебе я кличу, о Господи скеле моя, не будь же безмовним до мене, бо коли Ти замовкнеш до мене, я стану подібний до тих, що сходять до гробу...</ab>
          <ab n="2">Почуй голос благання мого, як я кличу до Тебе, коли руки свої я підношу до храму святого Твого!</ab>
          <ab n="3">Не хапай мене з грішними й тими, хто чинить безправство, хто плете своїм ближнім про мир, але зло в їхнім серці!</ab>
          <ab n="4">Віддай їм за їхнім учинком, і за злом їхніх учинків, згідно з ділом їхніх рук Ти їм дай, верни їм заслужене ними,</ab>
          <ab n="5">бо вони не вдивляються в чинність Господню й діла Його рук, нехай їх поруйнує, й нехай не будує Він їх!</ab>
          <ab n="6">Благословенний Господь, бо Він почув голос благання мого!</ab>
          <ab n="7">Господь моя сила та щит мій, на нього надіялось серце моє, й Він мені допоміг, і втішилося моє серце, і співом своїм я прославлю Його!</ab>
          <ab n="8">Господь сила народу Свого, і захист спасіння Свого помазанця!</ab>
          <ab n="9">Спаси Свій народ, і поблагослови спадщину Свою, і спаси їх, і піднось їх навіки!</ab>
        </div>
        <div type="chapter" n="29">
          <ab n="1">Псалом Давидів. Дайте Господу, Божі сини, дайте Господу славу та силу!</ab>
          <ab n="2">Дайте Господу славу імення Його, у препишній святині впадіть перед Господом!</ab>
          <ab n="3">Голос Господній над водами, Бог слави гримить, Господь над великими водами!</ab>
          <ab n="4">Голос Господній із силою, голос Господній з величністю.</ab>
          <ab n="5">Голос Господній ламає кедрини, голос Господній торощить кедрини ливанські.</ab>
          <ab n="6">Він примусить скакати Ливан як теля, та Сиріон, мов молоду антилопу.</ab>
          <ab n="7">Голос Господній викрешує полум'я огняне,</ab>
          <ab n="8">голос Господній пустиню тремтіти примушує, Господь чинить пустелю Кадеша тремтячою.</ab>
          <ab n="9">Голос Господній примушує лані тремтіти, й ліси обнажає, а в храмі Його все належне Йому виголошує: Слава!</ab>
          <ab n="10">Господь пробував в час потопу, і буде Господь пробувати повік віку Царем!</ab>
          <ab n="11">Господь подасть силу народу Своєму, Господь поблагословить миром народ Свій!</ab>
        </div>
        <div type="chapter" n="30">
          <ab n="1">Псалом Давидів. Пісня освячення дому. (30-2) Буду тебе величати, о Господи, бо Ти з глибини мене витяг, і не потішив моїх ворогів ради мене!</ab>
          <ab n="2">(30-3) Господи, Боже мій, я кликав до Тебе, і мене вздоровив Ти.</ab>
          <ab n="3">(30-4) Господи, вивів Ти душу мою із шеолу, Ти мене оживив, щоб в могилу не сходити мені!</ab>
          <ab n="4">(30-5) Співайте Господеві, святії Його, й славте пам'ять святині Його!</ab>
          <ab n="5">(30-6) Бо хвилю триває Він у гніві Своїм, все життя в Своїй ласці: буває увечорі плач, а радість на ранок!</ab>
          <ab n="6">(30-7) А я говорив був у мирі своєму: Я не захитаюсь навіки!</ab>
          <ab n="7">(30-8) Господи, в ласці Своїй Ти поставив мене на горі моїх сил. Як лице Своє Ти заховав, то збентежився я.</ab>
          <ab n="8">(30-9) До Тебе я кличу, о Господи, і благаю я Господа:</ab>
          <ab n="9">(30-10) Яка користь із крови моєї, коли я до гробу зійду? Чи хвалити Тебе буде порох? Чи він виявить правду Твою?</ab>
          <ab n="10">(30-11) Почуй, Господи, і помилуй мене, Господи, будь мені помічником!</ab>
          <ab n="11">(30-12) Ти перемінив мені плач мій на радість, жалобу мою розв'язав, і підперезав мене радістю,</ab>
          <ab n="12">(30-13) щоб славу співала людина Тобі й не замовкла! Господи, Боже мій, повік славити буду Тебе!</ab>
        </div>
        <div type="chapter" n="31">
          <ab n="1">Для дириґетна хору. Псалом Давидів. (31-2) На Тебе надіюсь я, Господи, хай не буду повік засоромлений, визволь мене в Своїй правді!</ab>
          <ab n="2">(31-3) Нахили Своє ухо до мене, скоро мене порятуй, стань для мене могутньою скелею, домом твердині, щоб спас Ти мене!</ab>
          <ab n="3">(31-4) Бо ти скеля моя та твердиня моя, і ради Ймення Свого Ти будеш провадити мене й керувати мене!</ab>
          <ab n="4">(31-5) Ти витягнеш з пастки мене, що на мене таємно поставили, бо Ти сила моя!</ab>
          <ab n="5">(31-6) У руку Твою доручаю я духа свого, і Ти мене визволиш, Господи, Боже правди!</ab>
          <ab n="6">(31-7) Я зненавидив всіх, хто шанує бовванів марних, я ж надіюсь на Господа.</ab>
          <ab n="7">(31-8) Я буду радіти та тішитися в Твоїй милості, що побачив Ти горе моє, що приглянувся Ти до скорботи моєї душі,</ab>
          <ab n="8">(31-9) і мене не віддав в руку ворога, на місці розлогім поставив Ти ноги мої!</ab>
          <ab n="9">(31-10) Помилуй мене, Господи, бо тісно мені, від горя вже виснажилось моє око, душа моя й нутро моє,</ab>
          <ab n="10">(31-11) бо скінчилось життя моє в смутку, а роки мої у квилінні, моя сила спіткнулася через мій гріх, і виснажились мої кості!</ab>
          <ab n="11">(31-12) Я в усіх ворогів своїх став посміховищем, надто сусідам своїм, і страхіттям знайомим моїм, хто бачить надворі мене утікають від мене!</ab>
          <ab n="12">(31-13) Я забутий у серці, немов той небіжчик, став я немов та розбита посудина...</ab>
          <ab n="13">(31-14) Бо чую багато шептання, страхання навколо, як змовляються разом на мене, вони замишляють забрати мою душу,</ab>
          <ab n="14">(31-15) а я покладаю надію на Тебе, о Господи, я кажу: Ти мій Бог!</ab>
          <ab n="15">(31-16) В Твою руку кладу свою долю, Ти ж визволь мене від руки ворогів моїх і моїх переслідників!</ab>
          <ab n="16">(31-17) Хай засяє обличчя Твоє на Твого раба, та спаси мене в ласці Своїй,</ab>
          <ab n="17">(31-18) Господи, щоб не бути мені посоромленим, що кличу до Тебе! Нехай посоромлені будуть безбожні, хай замовкнуть та йдуть до шеолу,</ab>
          <ab n="18">(31-19) нехай заніміють облудні уста, що гидоту говорять на праведного із пихою й погордою!</ab>
          <ab n="19">(31-20) Яка величезна Твоя доброта, яку заховав Ти для тих, хто боїться Тебе, яку приготовив для тих, хто на Тебе надіється перед людськими синами!</ab>
          <ab n="20">(31-21) Ти їх у заслоні обличчя Свого заховаєш від людських тенет, Ти їх від лихих язиків у наметі сховаєш!</ab>
          <ab n="21">(31-22) Благословенний Господь, що вчинив мені милість чудовну Свою в оборонному місті!</ab>
          <ab n="22">(31-23) А я говорив у своїм побентеженні: Я відрізаний з-перед очей Твоїх! Та дійсно Ти вислухав голос благання мого, коли я до Тебе взивав...</ab>
          <ab n="23">(31-24) Любіть Господа, усі святії Його, стереже Господь вірних, а гордому з лишком відплачує.</ab>
          <ab n="24">(31-25) Будьте сильні, і хай буде міцне ваше серце, усі, хто надію покладає на Господа!</ab>
        </div>
        <div type="chapter" n="32">
          <ab n="1">Давидів. Пісня навчальна. Блаженний, кому подарований злочин, кому гріх закрито,</ab>
          <ab n="2">блаженна людина, що Господь їй гріха не залічить, що нема в її дусі лукавства!</ab>
          <ab n="3">Коли я мовчав, спорохнявіли кості мої в цілоденному зойку моєму,</ab>
          <ab n="4">бо рука Твоя вдень та вночі надо мною тяжить, і волога моя обернулась на літню посуху! Села.</ab>
          <ab n="5">Я відкрив Тобі гріх свій, і не сховав був провини своєї. Я сказав був: Признаюся в проступках своїх перед Господом! і провину мого гріха Ти простив. Села.</ab>
          <ab n="6">Тому кожен побожний відповідного часу молитися буде до Тебе, і навіть велика навала води не досягне до нього!</ab>
          <ab n="7">Ти покрова моя, Ти від утиску будеш мене стерегти, Ти обгорнеш мене радістю спасіння! Села.</ab>
          <ab n="8">Я зроблю тебе мудрим, і буду навчати тебе у дорозі, якою ти будеш ходити, Я дам тобі раду, Моє око вважає на тебе!</ab>
          <ab n="9">Не будьте, як кінь, як той мул нерозумні, що їх треба приборкати оздобою їхньою вудилом і вуздечкою, як до тебе вони не зближаються.</ab>
          <ab n="10">Багато хворіб на безбожного, хто ж надію свою покладає на Господа того милість оточує!</ab>
          <ab n="11">Веселітесь у Господі, і тіштеся, праведні, і співайте із радістю, всі щиросерді!</ab>
        </div>
        <div type="chapter" n="33">
          <ab n="1">Співайте із радістю, праведні в Господі, бо щирим лицює хвала!</ab>
          <ab n="2">Хваліть Господа гуслами, співайте Йому з десятиструнною арфою,</ab>
          <ab n="3">заспівайте Йому нову пісню, гарно заграйте Йому з гуком сурем,</ab>
          <ab n="4">бо щире Господнєє слово, і кожен чин Його вірний!</ab>
          <ab n="5">Правду та суд Він кохає, і Господньої милости повна земля!</ab>
          <ab n="6">Словом Господнім учинене небо, а подихом уст Його все його військо.</ab>
          <ab n="7">Воду морську збирає Він, мов би до міху, безодні складає в коморах.</ab>
          <ab n="8">Буде боятися Господа ціла земля, всі мешканці всесвіту будуть лякатись Його,</ab>
          <ab n="9">бо сказав Він і сталось, наказав і з'явилось.</ab>
          <ab n="10">Господь раду поганів понищить, понівечить мислі народів,</ab>
          <ab n="11">а задум Господній навіки стоятиме, думки Його серця на вічні віки!</ab>
          <ab n="12">Блаженний той люд, що Богом у нього Господь, блаженний народ, що Він вибрав його на спадок Собі!</ab>
          <ab n="13">Господь споглядає з небес, і бачить усіх синів людських,</ab>
          <ab n="14">приглядається з місця оселі Своєї до всіх, хто замешкує землю:</ab>
          <ab n="15">Хто створив серце кожного з них, наглядає всі їхні діла!</ab>
          <ab n="16">Немає царя, що його многість війська спасає, не врятується велетень великістю сили,</ab>
          <ab n="17">для спасіння той кінь ненадійний, і великістю сили своєї він не збереже,</ab>
          <ab n="18">ось око Господнє на тих, хто боїться Його, хто надію на милість Його покладає,</ab>
          <ab n="19">щоб рятувати життя їхнє від смерти, і щоб за час голоду їх оживляти!</ab>
          <ab n="20">Душа наша надію складає на Господа, Він наша поміч і щит наш,</ab>
          <ab n="21">бо Ним радується наше серце, бо на Ймення святеє Його ми надію кладемо!</ab>
          <ab n="22">Нехай Твоя милість, о Господи, буде на нас, коли покладаємо надію на Тебе!</ab>
        </div>
        <div type="chapter" n="34">
          <ab n="1">Давидів, коли він удавав був причинного перед Авімелехом, що вигнав його, і той пішов. (34-2) Я благословлятиму Господа кожного часу, хвала Йому завсіди в устах моїх!</ab>
          <ab n="2">(34-3) Душа моя буде хвалитися Господом, хай це почують слухняні, і нехай звеселяться!</ab>
          <ab n="3">(34-4) Зо мною звеличуйте Господа, і підносьте ім'я Його разом!</ab>
          <ab n="4">(34-5) Шукав я був Господа, і Він озвався до мене, і від усіх небезпек мене визволив.</ab>
          <ab n="5">(34-6) Приглядайтесь до Нього й засяєте, і не посоромляться ваші обличчя!</ab>
          <ab n="6">(34-7) Цей убогий взивав, і Господь його вислухав, і від усіх його бід його визволив.</ab>
          <ab n="7">(34-8) Ангол Господній табором стає кругом тих, хто боїться його, і визволює їх.</ab>
          <ab n="8">(34-9) Скуштуйте й побачте, який добрий Господь, блаженна людина, що надію на Нього кладе!</ab>
          <ab n="9">(34-10) Бійтеся Господа, всі святії Його, бо ті, що бояться Його, недостатку не мають!</ab>
          <ab n="10">(34-11) Левчуки бідні й голодні, а ті, хто пошукує Господа, недостатку не чують в усьому добрі.</ab>
          <ab n="11">(34-12) Ходіть, діти, послухайте мене, страху Господнього я вас навчу!</ab>
          <ab n="12">(34-13) Хто та людина, що хоче життя, що любить дні довгі, щоб бачити добро?</ab>
          <ab n="13">(34-14) Свого язика бережи від лихого, а уста свої від говорення підступу.</ab>
          <ab n="14">(34-15) Відступися від злого і добре чини, миру шукай і женися за ним!</ab>
          <ab n="15">(34-16) Очі Господні на праведних, уші ж Його на їхній зойк,</ab>
          <ab n="16">(34-17) Господнє лице на злочинців, щоб винищити їхню пам'ять з землі.</ab>
          <ab n="17">(34-18) Коли праведні кличуть, то їх чує Господь, і з усіх утисків їхніх визволює їх.</ab>
          <ab n="18">(34-19) Господь зламаносердим близький, і впокорених духом спасає.</ab>
          <ab n="19">(34-20) Багато лихого для праведного, та його визволяє Господь з них усіх:</ab>
          <ab n="20">(34-21) Він пильнує всі кості його, із них жодна не зламається!</ab>
          <ab n="21">(34-22) Зло безбожному смерть заподіє, і винними будуть усі, хто ненавидить праведного.</ab>
          <ab n="22">(34-23) Господь визволить душу рабів Своїх, і винні не будуть усі, хто вдається до Нього!</ab>
        </div>
        <div type="chapter" n="35">
          <ab n="1">Давидів. Судися, о Господи, з тими, хто судиться зо мною воюй з тими, хто зо мною воює,</ab>
          <ab n="2">візьми малого й великого щита, і встань мені на допомогу!</ab>
          <ab n="3">Дістань списа, і дорогу замкни моїм напасникам, скажи до моєї душі: Я спасіння твоє!</ab>
          <ab n="4">Нехай засоромляться й будуть поганьблені ті, хто чатує на душу мою; хай відступлять назад і нехай посоромляться ті, хто лихо мені замишляє.</ab>
          <ab n="5">Бодай вони стали, немов та полова на вітрі, і Ангол Господній нехай їх жене;</ab>
          <ab n="6">нехай буде дорога їхна темна й сковзька, і Ангол Господній нехай їх жене,</ab>
          <ab n="7">бо вони безпричинно тенета свої розставляють на мене, яму копають безвинно на душу мою!</ab>
          <ab n="8">Нехай нагла загибіль, якої не знає, на нього спаде, і сітка його, яку він наставив, хай зловить його у нагле нещастя, бодай він до нього упав!</ab>
          <ab n="9">А душа моя в Господі буде радіти, звеселиться Його допомогою!</ab>
          <ab n="10">Скажуть усі мої кості: Господи, хто подібний до Тебе? Ти рятуєш убогого від сильнішого над нього, покірного та бідаря від його дерія.</ab>
          <ab n="11">Свідки встають неправдиві, чого я не знав питають мене,</ab>
          <ab n="12">віддають мені злом за добро, осирочують душу мою!</ab>
          <ab n="13">А я, як вони хворували були, зодягався в верету, душу свою мучив постом, молитва ж моя поверталась на лоно моє...</ab>
          <ab n="14">Як приятель, буцім то брат він для мене, так я ходив, ніби був я в жалобі по матері, був я засмучений, схилений...</ab>
          <ab n="15">А вони, як упав я, радіють та сходяться, напасники проти мене збираються, я ж не знаю про те; кричать, і не вмовкають,</ab>
          <ab n="16">з дармоїдами та пересмішниками скрегочуть на мене своїми зубами...</ab>
          <ab n="17">Господи, чи довго Ти будеш дивитись на це? Відверни мою душу від їхніх зубів, від отих левчуків одиначку мою!</ab>
          <ab n="18">Я буду Тебе прославляти на зборах великих, буду Тебе вихваляти в численнім народі!</ab>
          <ab n="19">Нехай з мене не тішаться ті, хто ворогує на мене безвинно, нехай ті не моргають очима, хто мене без причини ненавидить,</ab>
          <ab n="20">бо говорять вони не про мир, але на спокійних у краї облудні слова вимишляють,</ab>
          <ab n="21">свої уста на мене вони розкривають, говорять: Ага, ага! Наші очі це бачили!</ab>
          <ab n="22">Ти бачив це, Господи, не помовчи ж, Господи, не віддаляйся від мене!</ab>
          <ab n="23">Устань, і збудися на суд мій, Боже мій і Господи мій, на суперечку мою,</ab>
          <ab n="24">розсуди Ти мене до Своїй справедливості, Господи, Боже мій, і нехай через мене не тішаться,</ab>
          <ab n="25">нехай не говорять у серці своїм: Ага, його маємо ми, хай не кажуть вони: Ми його проковтнули...</ab>
          <ab n="26">Нехай посоромляться та застидаються разом, хто з мого нещастя радіє, бодай вбрались у сором та в ганьбу, хто рота свого розкриває на мене!</ab>
          <ab n="27">Хай співають та звеселяються ті, хто бажає мені правоти, і нехай кажуть завжди: Хай буде великий Господь, що миру бажає Своєму рабові!</ab>
          <ab n="28">А язик мій звіщатиме правду Твою, славу Твою кожен день!</ab>
        </div>
        <div type="chapter" n="36">
          <ab n="1">Для диригенту хору. Раба Господнього Давида. (36-2) Грішне слово безбожного в серці моїм: Нема страху Божого перед очима його,</ab>
          <ab n="2">(36-3) бо в очах своїх він до себе підлещується, щоб буцім то гріх свій знайти, щоб зненавидіти.</ab>
          <ab n="3">(36-4) Слова його уст то марнота й обмана, перестав він бути мудрим, щоб чинити добро.</ab>
          <ab n="4">(36-5) Беззаконство задумує він на постелі своїй, стає на дорозі недобрій, не цурається злого.</ab>
          <ab n="5">(36-6) Господи, аж до небес милосердя Твоє, аж до хмар Твоя вірність,</ab>
          <ab n="6">(36-7) Твоя справедливість немов гори Божі, Твої суди безодня велика, людину й худобу спасаєш Ти, Господи!</ab>
          <ab n="7">(36-8) Яка дорога Твоя милість, о Боже, і ховаються людські сини в тіні Твоїх крил:</ab>
          <ab n="8">(36-9) вони з ситости дому Твого напоюються, і Ти їх напуваєш з потока Своїх солодощів,</ab>
          <ab n="9">(36-10) бо в Тебе джерело життя, в Твоїм світлі побачимо світло!</ab>
          <ab n="10">(36-11) Продовж Свою милість на тих, хто знає Тебе, а правду Свою на людей щиросердих!</ab>
          <ab n="11">(36-12) Нога пишних нехай не наступить на мене, і безбожна рука нехай не викидає мене!</ab>
          <ab n="12">(36-13) Попадали там беззаконники, повалено їх і встати не зможуть.</ab>
        </div>
        <div type="chapter" n="37">
          <ab n="1">Давидів. Не розпалюйся гнівом своїм на злочинців, не май заздрости до беззаконних,</ab>
          <ab n="2">бо вони, як трава, будуть скоро покошені, і мов та зелена билина пов'януть!</ab>
          <ab n="3">Надійся на Господа й добре чини, землю замешкуй та правди дотримуй!</ab>
          <ab n="4">Хай Господь буде розкіш твоя, і Він сповнить тобі твого серця бажання!</ab>
          <ab n="5">На Господа здай дорогу свою, і на Нього надію клади, і Він зробить,</ab>
          <ab n="6">і Він випровадить, немов світло, твою справедливість, а правду твою немов південь.</ab>
          <ab n="7">Жди Господа мовчки й на Нього надійся, не розпалюйся гнівом на того, хто щасливою чинить дорогу свою, на людину, що виконує задуми злі.</ab>
          <ab n="8">Повстримайсь від гніву й покинь пересердя, не розпалюйся лютістю, щоб чинити лиш зло,</ab>
          <ab n="9">бо витяті будуть злочинці, а ті, хто вповає на Господа землю вспадкують!</ab>
          <ab n="10">А ще трохи й не буде безбожного, і будеш дивитись на місце його і не буде його,</ab>
          <ab n="11">а покірні вспадкують землю, і зарозкошують миром великим!</ab>
          <ab n="12">Лихе замишляє безбожний на праведного, і скрегоче на нього своїми зубами,</ab>
          <ab n="13">та Господь посміється із нього, бачить бо Він, що наближується його день!</ab>
          <ab n="14">Безбожні меча добувають та лука свого натягають, щоб звалити нужденного й бідного, щоб порізати людей простої дороги,</ab>
          <ab n="15">та ввійде їхній меч до їхнього власного серця, і поламані будуть їхні луки!</ab>
          <ab n="16">Краще мале справедливого, ніж велике багатство безбожних, і то багатьох,</ab>
          <ab n="17">бо зламані будуть рамена безбожних, а справедливих Господь підпирає!</ab>
          <ab n="18">Знає Господь дні невинних, а їхня спадщина пробуде навіки,</ab>
          <ab n="19">за лихоліття не будуть вони посоромлені, і за днів голоду ситими будуть.</ab>
          <ab n="20">Бо загинуть безбожні, і Господні вороги, як овечий той лій, заникнуть, у димі заникнуть вони!</ab>
          <ab n="21">Позичає безбожний і не віддає, а праведний милість висвідчує та роздає,</ab>
          <ab n="22">бо благословенні від Нього вспадкують землю, а прокляті від Нього понищені будуть!</ab>
          <ab n="23">Від Господа кроки людини побожної ставляться міцно, і Він любить дорогу її;</ab>
          <ab n="24">коли ж упаде, то не буде покинена, бо руку її підпирає Господь.</ab>
          <ab n="25">Я був молодий і постарівся, та не бачив я праведного, щоб опущений був, ні нащадків його, щоб хліба просили.</ab>
          <ab n="26">Кожен день виявляє він милість та позичає, і над потомством його благословення.</ab>
          <ab n="27">Ухиляйся від злого та добре чини, та й навіки живи!</ab>
          <ab n="28">Бо любить Господь справедливість, і Він богобійних Своїх не покине, вони будуть навіки бережені, а насіння безбожних загине!</ab>
          <ab n="29">Успадкують праведні землю, і повік будуть жити на ній.</ab>
          <ab n="30">Уста праведного кажуть мудрість, язик же його промовляє про право,</ab>
          <ab n="31">Закон Бога його в його серці, кроки його не спіткнуться.</ab>
          <ab n="32">А безбожний чатує на праведного, і пильнує забити його,</ab>
          <ab n="33">та Господь не зоставить його в руках того, і несправедливим не вчинить його, коли буде судити його.</ab>
          <ab n="34">Надійся на Господа, та держися дороги Його, і піднесе Він тебе, щоб успадкувати землю, ти бачитимеш, як понижені будуть безбожні.</ab>
          <ab n="35">Я бачив безбожного, що збуджував пострах, що розкоренився, немов саморосле зелене те дерево,</ab>
          <ab n="36">та він проминув, й ось немає його, і шукав я його, й не знайшов!</ab>
          <ab n="37">Бережи неповинного та дивися на праведного, бо людині спокою належить майбутність,</ab>
          <ab n="38">переступники ж разом понищені будуть, майбутність безбожних загине!</ab>
          <ab n="39">А спасіння праведних від Господа, Він їхня твердиня за час лихоліття,</ab>
          <ab n="40">і Господь їм поможе та їх порятує, визволить їх від безбожних і їх збереже, бо вдавались до Нього вони!</ab>
        </div>
        <div type="chapter" n="38">
          <ab n="1">Псалом Давидів. На пам'ятку. (38-2) Господи, не карай мене в гніві Своїм, і не завдавай мені кари в Своїм пересерді,</ab>
          <ab n="2">(38-3) бо прошили мене Твої стріли, і рука Твоя тяжко спустилась на мене...</ab>
          <ab n="3">(38-4) Від гніву Твого нема цілого місця на тілі моїм, немає спокою в костях моїх через мій гріх,</ab>
          <ab n="4">(38-5) бо провини мої переросли мою голову, як великий тягар, вони тяжчі над сили мої,</ab>
          <ab n="5">(38-6) смердять та гниють мої рани з глупоти моєї...</ab>
          <ab n="6">(38-7) Скорчений я, і над міру похилений, цілий день я тиняюсь сумний,</ab>
          <ab n="7">(38-8) бо нутро моє повне запалення, і в тілі моїм нема цілого місця...</ab>
          <ab n="8">(38-9) Обезсилений я й перемучений тяжко, ридаю від стогону серця свого...</ab>
          <ab n="9">(38-10) Господи, всі бажання мої перед Тобою, зідхання ж моє не сховалось від Тебе.</ab>
          <ab n="10">(38-11) Сильно тріпочеться серце моє, опустила мене моя сила, навіть ясність очей моїх і вона не зо мною...</ab>
          <ab n="11">(38-12) Друзі мої й мої приятелі поставали здаля від моєї біди, а ближні мої поставали оподаль...</ab>
          <ab n="12">(38-13) Тенета розставили ті, хто чатує на душу мою, а ті, хто бажає нещастя мені, говорять прокляття, і ввесь день вимишляють зрадливе!</ab>
          <ab n="13">(38-14) А я, мов глухий, вже не чую, і мов той німий, який уст своїх не відкриває...</ab>
          <ab n="14">(38-15) і я став, мов людина, що нічого не чує і в устах своїх оправдання не має,</ab>
          <ab n="15">(38-16) бо на Тебе надіюся я, Господи, Ти відповіси, Господи, Боже мій!</ab>
          <ab n="16">(38-17) Бо сказав я: Нехай не потішаться з мене, нехай не несуться вони понад мене, коли послизнеться нога моя!</ab>
          <ab n="17">(38-18) Бо я до упадку готовий, і передо мною постійно недуга моя,</ab>
          <ab n="18">(38-19) бо провину свою визнаю, журюся гріхом своїм я!</ab>
          <ab n="19">(38-20) А мої вороги проживають, міцніють, і без причини помножилися мої недруги...</ab>
          <ab n="20">(38-21) Ті ж, хто відплачує злом за добро, обчорнюють мене, бо женусь за добром...</ab>
          <ab n="21">(38-22) Не покинь мене, Господи, Боже мій, не віддаляйся від мене,</ab>
          <ab n="22">(38-23) поспіши мені на допомогу, Господи, Ти спасіння моє!</ab>
        </div>
        <div type="chapter" n="39">
          <ab n="1">Для дириґетна хору. Єдутуна. Псалом Давидів. (39-2) Я сказав: Пильнувати я буду дороги свої, щоб своїм язиком не грішити, накладу я вуздечку на уста свої, поки передо мною безбожний.</ab>
          <ab n="2">(39-3) Занімів я в мовчанні, замовк про добро, а мій біль був подражнений.</ab>
          <ab n="3">(39-4) Розпалилося серце моє у моєму нутрі, палає огонь від мого роздумування... Я став говорити своїм язиком:</ab>
          <ab n="4">(39-5) Повідоми мене, Господи, про кінець мій та про днів моїх міру, яка то вона, нехай знаю, коли я помру!</ab>
          <ab n="5">(39-6) Ось відміряв долонею Ти мої дні, а мій вік як ніщо проти Тебе, і тільки марнота сама кожна людина жива! Села.</ab>
          <ab n="6">(39-7) У темноті лиш ходить людина, клопочеться тільки про марне: громадить вона, та не знає, хто звозити буде оте!</ab>
          <ab n="7">(39-8) А тепер на що маю надіятись, Господи? Надія моя на Тебе вона!</ab>
          <ab n="8">(39-9) Від усіх моїх прогріхів визволи мене, не чини мене посміхом для нерозумного!</ab>
          <ab n="9">(39-10) Занімів я та уст своїх не відкриваю, бо Ти те вчинив,</ab>
          <ab n="10">(39-11) забери Ти від мене Свій доторк, від порази Твоєї руки я кінчаюсь...</ab>
          <ab n="11">(39-12) Ти караєш людину докорами за беззаконня, Ти знищив, як міль, привабність її, кожна людина направду марнота! Села.</ab>
          <ab n="12">(39-13) Вислухай, Господи, молитву мою, і почуй благання моє, не будь мовчазний до моєї сльози, бо приходько я в Тебе, мандрівник, як батьки мої всі!</ab>
          <ab n="13">(39-14) Відверни гнів від мене і я підкріплюся, перше ніж відійду, і не буде мене!</ab>
        </div>
        <div type="chapter" n="40">
          <ab n="1">Для дириґетна хору. Псалом Давидів. (40-2) Непохитно надіюсь на Господа, і Він прихилився до мене, і благання моє Він почув.</ab>
          <ab n="2">(40-3) Витяг мене Він із згубної ями, із багна болотистого, і поставив на скелі ноги мої, і зміцнив мої стопи,</ab>
          <ab n="3">(40-4) і дав пісню нову в мої уста, для нашого Бога хвалу, нехай бачать багато-хто й пострах хай мають, і хай вони мають надію, на Господа!</ab>
          <ab n="4">(40-5) Блаженна людина, що Бога вчинила своєю твердинею, і не зверталась до пишних та тих, що вони до неправди схиляються!</ab>
          <ab n="5">(40-6) Багато вчинив Ти, о Господи, Боже мій, Твої чуда й думки Твої тільки про нас, нема Тобі рівного! Я хотів би все це показати й про це розказати, та воно численніше, щоб можна його розповісти.</ab>
          <ab n="6">(40-7) Жертви й приношення Ти не схотів, Ти розкрив мені уші, цілопалення й жертви покутної Ти не жадав.</ab>
          <ab n="7">(40-8) Тоді я сказав: Ось я прийшов із звоєм книжки, про мене написаної.</ab>
          <ab n="8">(40-9) Твою волю чинити, мій Боже, я хочу, і Закон Твій у мене в серці.</ab>
          <ab n="9">(40-10) Я проповідував правду в великому зборі, ото, своїх уст не ув'язнюю я, Господи, знаєш Ти,</ab>
          <ab n="10">(40-11) справедливість Твою не ховав я в середині серця свого, про вірність Твою та спасіння Твоє я звіщав, не таїв я про милість Твою та про правду Твою на великім зібранні.</ab>
          <ab n="11">(40-12) Тому, Господи, не ув'язни милосердя Свого від мене, а милість та правда Твоя нехай завжди мене стережуть,</ab>
          <ab n="12">(40-13) бо нещастя без ліку мене оточили, беззаконня мої досягли вже мене, так що й бачити не можу, вони численнішими стали за волосся на моїй голові, і серце моє опустило мене...</ab>
          <ab n="13">(40-14) Зволь спасти мене, Господи, Господи, поспіши ж бо на поміч мені,</ab>
          <ab n="14">(40-15) нехай посоромлені будуть, і хай зганьблені будуть усі, хто шукає моєї душі, щоб схопити її! Нехай подадуться назад, і нехай посоромлені будуть, хто бажає для мене лихого!</ab>
          <ab n="15">(40-16) Бодай скам'яніли від сорому ті, хто говорить до мене: Ага! Ага!</ab>
          <ab n="16">(40-17) Нехай тішаться та веселяться Тобою всі ті, хто шукає Тебе та хто любить спасіння Твоє, нехай завжди говорять: Хай буде великий Господь!</ab>
          <ab n="17">(40-18) А я вбогий та бідний, за мене подбає Господь: моя поміч і мій оборонець то Ти, Боже мій, не спізняйся!</ab>
        </div>
        <div type="chapter" n="41">
          <ab n="1">Для дириґетна хору. Псалом Давидів. (41-2) Блаженний, хто дбає про вбогого, в день нещастя Господь порятує його!</ab>
          <ab n="2">(41-3) Господь берегтиме його та його оживлятиме, буде блаженний такий на землі, і Він не видасть його на поталу його ворогам!</ab>
          <ab n="3">(41-4) На ложі недуги подасть йому сили Господь, усе ложе йому перемінить в недузі його.</ab>
          <ab n="4">(41-5) Я промовив був: Господи, май же Ти милість до мене, вилікуй душу мою, бо я перед Тобою згрішив!</ab>
          <ab n="5">(41-6) Вороги мої кажуть на мене лихе: Коли вмре та загине імення його?</ab>
          <ab n="6">(41-7) А коли хто приходить відвідати, мовить марне: його серце збирає для себе лихе, і як вийде надвір, то говорить про те...</ab>
          <ab n="7">(41-8) Всі мої вороги між собою шепочуться разом на мене, на мене лихе замишляють:</ab>
          <ab n="8">(41-9) Негідна річ тисне його, а що він поклався то більше не встане!...</ab>
          <ab n="9">(41-10) Навіть приятель мій, на якого надіявся я, що мій хліб споживав, підняв проти мене п'яту!</ab>
          <ab n="10">(41-11) Але, Господи, помилуй мене, і мене підійми, і я їм відплачу,</ab>
          <ab n="11">(41-12) із того довідаюся, що Ти любиш мене, коли надо мною сурмити не буде мій ворог.</ab>
          <ab n="12">(41-13) А я через невинність мою Ти підсилиш мене, і перед обличчям Своїм ти поставиш навіки мене!</ab>
          <ab n="13">(41-14) Благословенний Господь, Бог ізраїлів, від віку й до віку! Амінь і амінь!</ab>
        </div>
        <div type="chapter" n="42">
          <ab n="1">Для дириґетна хору. Псалом навчальний, синів Кореєвих. (42-2) Як лине той олень до водних потоків, так лине до Тебе, о Боже, душа моя,</ab>
          <ab n="2">(42-3) душа моя спрагнена Бога, Бога Живого! Коли я прийду й появлюсь перед Божим лицем?</ab>
          <ab n="3">(42-4) Сльоза моя стала для мене поживою вдень та вночі, коли кажуть мені цілий день: Де твій Бог?</ab>
          <ab n="4">(42-5) Як про це пригадаю, то душу свою виливаю, як я многолюдді ходив, і водив їх до Божого дому, із голосом співу й подяки святкового натовпу...</ab>
          <ab n="5">(42-6) Чого, душе моя, ти сумуєш, і чого ти в мені непокоїшся? Май надію на Бога, бо я Йому буду ще дякувати за спасіння Його!</ab>
          <ab n="6">(42-7) Мій Боже, душа моя тужить в мені, бо я пам'ятаю про Тебе з країни Йордану й Гермону, із гори із Міц'ар.</ab>
          <ab n="7">(42-8) Прикликає безодня безодню на гуркіт Твоїх водоспадів, усі вали Твої й хвилі Твої перейшли надо мною.</ab>
          <ab n="8">(42-9) Удень виявляє Господь Свою милість, уночі ж Його пісня зо мною, молитва до Бога мого життя!</ab>
          <ab n="9">(42-10) Повім я до Бога: Ти Скеле моя, чому Ти про мене забув? Чого я блукаю сумний через утиск ворожий?</ab>
          <ab n="10">(42-11) Ніби кості ламають мені, коли вороги мої лають мене, коли кажуть мені цілий день: Де твій Бог?</ab>
          <ab n="11">(42-12) Чого, душе моя, ти сумуєш, і чого ти в мені непокоїшся? Май надію на Бога, бо я Йому буду ще дякувати за спасіння Його, мого Бога!</ab>
        </div>
        <div type="chapter" n="43">
          <ab n="1">Розсуди мене, Боже, й справуйся за справу мою із людьми небогобійними, визволь мене від людини обмани та кривди!</ab>
          <ab n="2">Бож Бог Ти моєї твердині, чого ж Ти покинув мене? Чого я блукаю сумний через утиск ворожий?</ab>
          <ab n="3">Пошли Своє світло та правду Свою, вони мене будуть провадити, вони запровадять мене до Твоєї святої гори та до місць пробування Твого.</ab>
          <ab n="4">і нехай я дістанусь до Божого жертівника, до Бога розради й потіхи моєї, і буду на арфі хвалити Тебе, Боже, Боже Ти мій!</ab>
          <ab n="5">Чого, душе моя, ти сумуєш, і чого ти в мені непокоїшся? Май надію на Бога, бо я Йому буду ще дякувати за спасіння Його, мого Бога!</ab>
        </div>
        <div type="chapter" n="44">
          <ab n="1">Для дириґетна хору. Синів Кореєвих. Псалом навчальний. (44-2) Боже, своїми ушима ми чули, наші батьки нам оповідали: велике Ти діло вчинив за їхніх днів, за днів стародавніх:</ab>
          <ab n="2">(44-3) Ти вигнав поганів Своєю рукою, а їх осадив, понищив народи, а їх Ти поширив!</ab>
          <ab n="3">(44-4) Не мечем бо своїм вони землю посіли, і їхнє рамено їм не помогло, а правиця Твоя та рамено Твоє, та Світло обличчя Твого, бо Ти їх уподобав!</ab>
          <ab n="4">(44-5) Ти Сам Цар мій, о Боже, звели ж про спасіння для Якова:</ab>
          <ab n="5">(44-6) Тобою поб'ємо своїх ворогів, ім'ям Твоїм будемо топтати повсталих на нас,</ab>
          <ab n="6">(44-7) бо я буду надіятися не на лука свого, і мій меч не поможе мені,</ab>
          <ab n="7">(44-8) але Ти нас спасеш від противників наших, і наших ненависників засоромиш!</ab>
          <ab n="8">(44-9) Ми хвалимось Богом щодня, і повіки ім'я Твоє славимо, Села,</ab>
          <ab n="9">(44-10) та однак Ти покинув і нас засоромив, і вже не виходиш із нашими військами:</ab>
          <ab n="10">(44-11) Ти вчинив, що від ворога ми обернулись назад, а наші ненависники грабували собі наш маєток...</ab>
          <ab n="11">(44-12) Ти віддав нас на поїд, немов тих овечок, і нас розпорошив посеред народів,</ab>
          <ab n="12">(44-13) Ти за безцін продав Свій народ, і ціни йому не побільшив!</ab>
          <ab n="13">(44-14) Ти нас нашим сусідам віддав на зневагу, на наругу та посміх для наших околиць,</ab>
          <ab n="14">(44-15) Ти нас учинив за прислів'я поганам, і головою хитають народи на нас...</ab>
          <ab n="15">(44-16) Передо мною щоденно безчестя моє, і сором вкриває обличчя моє,</ab>
          <ab n="16">(44-17) через голос того, хто лає мене й проклинає, через ворога й месника...</ab>
          <ab n="17">(44-18) Прийшло було все це на нас, та ми не забули про Тебе, й заповіту Твого не порушили,</ab>
          <ab n="18">(44-19) не вступилось назад наше серце, і не відхилився наш крок від Твоєї дороги!</ab>
          <ab n="19">(44-20) Хоч у місце шакалів Ти випхнув був нас, і прикрив був нас смертною тінню,</ab>
          <ab n="20">(44-21) чи й тоді ми забули ім'я Бога нашого, і руки свої простягнули до Бога чужого?</ab>
          <ab n="21">(44-22) Таж про те Бог довідається, бо Він знає таємності серця,</ab>
          <ab n="22">(44-23) що нас побивають за Тебе щоденно, пораховано нас, як овечок жертовних...</ab>
          <ab n="23">(44-24) Прокинься ж, для чого Ти, Господи, спиш? Пробудися, не кидай назавжди!</ab>
          <ab n="24">(44-25) Для чого обличчя Своє Ти ховаєш, забуваєш про нашу недолю та нашу тісноту?</ab>
          <ab n="25">(44-26) Бо душа наша знижилася аж до пороху, а живіт наш приліг до землі...</ab>
          <ab n="26">(44-27) Устань же, о Помоче наша, і викупи нас через милість Свою!</ab>
        </div>
        <div type="chapter" n="45">
          <ab n="1">Для дириґетна хору. На „Лілеї". Синів Кореєвих. Псалом навчальний. Пісня любови. (45-2) Моє серце бринить добрим словом, проказую я: Для Царя мої твори, мій язик мов перо скорописця!</ab>
          <ab n="2">(45-3) Ти кращий від людських синів, в Твоїх устах розлита краса та добро, тому благословив Бог навіки Тебе.</ab>
          <ab n="3">(45-4) Прив'яжи до стегна Свого, Сильний, Свого меча, красу Свою та величність Свою,</ab>
          <ab n="4">(45-5) і в величності Своїй сідай, та й верхи помчися за справи правди, і лагідности та справедливости, і навчить Тебе страшних чинів правиця Твоя!</ab>
          <ab n="5">(45-6) Твої стріли нагострені, а від них під Тобою народи попадають, у серце Царських ворогів.</ab>
          <ab n="6">(45-7) Престол Твій, о Боже, на вічні віки, берло правди берло Царства Твого.</ab>
          <ab n="7">(45-8) Ти полюбив справедливість, а беззаконня зненавидів, тому намастив Тебе Бог, Твій Бог, оливою радости понад друзів Твоїх.</ab>
          <ab n="8">(45-9) Миро, алое й кассія всі шати Твої, а з палат із слонової кости струни Тебе звеселили.</ab>
          <ab n="9">(45-10) Серед скарбів Твоїх царські дочки, по правиці Твоїй стала цариця в офірському щирому золоті.</ab>
          <ab n="10">(45-11) Слухай, дочко, й побач, і нахили своє ухо, і забудь свій народ і дім батька свого!</ab>
          <ab n="11">(45-12) А Цар буде жадати твоєї краси, бо Він твій Господь, а ти до землі Йому кланяйся.</ab>
          <ab n="12">(45-13) А Тирська дочка прийде з даром, будуть благати тебе найбагатші з народу.</ab>
          <ab n="13">(45-14) Вся оздоба царської дочки усередині, шата ж її погаптована золотом.</ab>
          <ab n="14">(45-15) У шати гаптовані вбрану провадять її до Царя, за нею дівчата, подруги її, до Тебе проваджені.</ab>
          <ab n="15">(45-16) Провадять їх з радощами та потіхою, у палату царську вони війдуть.</ab>
          <ab n="16">(45-17) Замість батьків Твоїх будуть сини Твої, їх по цілій землі Ти поставиш володарями.</ab>
          <ab n="17">(45-18) Я буду ім'я Твоє згадувати по всіх поколіннях, тому то народи по вічні віки Тебе славити будуть!</ab>
        </div>
        <div type="chapter" n="46">
          <ab n="1">Для дириґетна хору. Синів Кореєвих. На спів „Аламот". Пісня. (46-2) Бог для нас охорона та сила, допомога в недолях, що часто трапляються,</ab>
          <ab n="2">(46-3) тому не лякаємось ми, як трясеться земля, і коли гори зсуваються в серце морів!</ab>
          <ab n="3">(46-4) Шумлять і киплять Його води, через велич Його тремтять гори. Села.</ab>
          <ab n="4">(46-5) Річка, відноги її веселять місто Боже, найсвятіше із місць пробування Всевишнього.</ab>
          <ab n="5">(46-6) Бог серед нього, нехай не хитається, Бог поможе йому, коли ранок настане.</ab>
          <ab n="6">(46-7) Шуміли народи, хиталися царства, а Він голос подав Свій і земля розпливлася.</ab>
          <ab n="7">(46-8) З нами Господь Саваот, наша твердиня Бог Яковів. Села.</ab>
          <ab n="8">(46-9) ідіть, оглядайте Господні діла, які руйнування вчинив на землі!</ab>
          <ab n="9">(46-10) Аж до краю землі припиняє Він війни, ламає Він лука й торощить списа, палить огнем колесниці!</ab>
          <ab n="10">(46-11) Вгамуйтесь та знайте, що Бог Я, піднесусь між народами, піднесусь на землі!</ab>
          <ab n="11">(46-12) З нами Господь Саваот, наша твердиня Бог Яковів! Села.</ab>
        </div>
        <div type="chapter" n="47">
          <ab n="1">Для дириґетна хору. Синів Кореєвих. Псалом. (47-2) Всі народи, плещіть у долоні, покликуйте Богові голосом радости,</ab>
          <ab n="2">(47-3) грізний бо Всевишній Господь, Цар великий всієї землі!</ab>
          <ab n="3">(47-4) Він народи під нас підбиває, а поган нам під ноги,</ab>
          <ab n="4">(47-5) Він нашу спадщину для нас вибирає, величність для Якова, що його полюбив. Села.</ab>
          <ab n="5">(47-6) Бог виступає при радісних окриках, Господь при голосі рога.</ab>
          <ab n="6">(47-7) Співайте Богові нашому, співайте, співайте Цареві нашому, співайте,</ab>
          <ab n="7">(47-8) бо Бог Цар усієї землі, співайте навчальний псалом!</ab>
          <ab n="8">(47-9) Бог зацарював над народами, Бог сів на святому Своєму престолі!</ab>
          <ab n="9">(47-10) Зібрались владики народів, народ Бога Авраамового, як Божі щити на землі, між ними Він сильно звеличений!</ab>
        </div>
        <div type="chapter" n="48">
          <ab n="1">Пісня. Псалом синів Кореєвих. (48-2) Великий Господь і прославлений вельми в місті нашого Бога, на святій Своїй горі!</ab>
          <ab n="2">(48-3) Препишна країна, розрада всієї землі, то Сіонська гора, на північних околицях, місто Царя можновладного!</ab>
          <ab n="3">(48-4) Бог у храмах Своїх, за твердиню Він знаний.</ab>
          <ab n="4">(48-5) Бо царі ось зібрались, ішли вони разом,</ab>
          <ab n="5">(48-6) але, як побачили, то здивувались, полякалися та й розпорошились...</ab>
          <ab n="6">(48-7) Обгорнув їх там страх, немов біль породіллю;</ab>
          <ab n="7">(48-8) Ти східнім вітром розбив кораблі ті Таршіські.</ab>
          <ab n="8">(48-9) Як ми чули, так бачили в місті Господа Саваота, у місті нашого Бога, Бог міцно поставить навіки його! Села.</ab>
          <ab n="9">(48-10) Розмишляли ми, Боже, про милість Твою серед храму Твого.</ab>
          <ab n="10">(48-11) Як ім'я Твоє, Боже, так слава Твоя аж по кінці землі, справедливости повна правиця Твоя!</ab>
          <ab n="11">(48-12) Нехай веселиться Сіонська гора, Юдині дочки хай тішаться через Твої правосуддя.</ab>
          <ab n="12">(48-13) Оточіте Сіон й обступіте його, полічіть його башти,</ab>
          <ab n="13">(48-14) зверніте увагу на вала його, високість палати його пообмірюйте, щоб розповісти поколінню наступному,</ab>
          <ab n="14">(48-15) бо Цей Бог то наш Бог на вічні віки, Він буде провадити нас аж до смерти!</ab>
        </div>
        <div type="chapter" n="49">
          <ab n="1">Для дириґетна хору. Синів Кореєвих. Псалом. (49-2) Слухайте це, всі народи, візьміть до ушей, усі мешканці всесвіту,</ab>
          <ab n="2">(49-3) і людські сини й сини мужів, разом багатий та вбогий,</ab>
          <ab n="3">(49-4) мої уста казатимуть мудрість, думка ж серця мого розумність,</ab>
          <ab n="4">(49-5) нахилю своє ухо до приказки, розв'яжу свою загадку лірою!</ab>
          <ab n="5">(49-6) Чому маю боятись у день лихоліття, як стане круг мене неправда моїх ошуканців,</ab>
          <ab n="6">(49-7) які на багатство своє покладають надію, і своїми достатками хваляться?</ab>
          <ab n="7">(49-8) Але жодна людина не викупить брата, не дасть його викупу Богові,</ab>
          <ab n="8">(49-9) бо викуп їхніх душ дорогий, і не перестане навіки,</ab>
          <ab n="9">(49-10) щоб міг він ще жити навіки й не бачити гробу!</ab>
          <ab n="10">(49-11) Та люди побачать, що мудрі вмирають так само, як гинуть невіглас та неук, і лишають для інших багатство своє...</ab>
          <ab n="11">(49-12) Вони думають, ніби доми їхні навіки, місця їхнього замешкання з роду до роду, іменами своїми звуть землі,</ab>
          <ab n="12">(49-13) та не зостається в пошані людина, подібна худобі, що гине!</ab>
          <ab n="13">(49-14) Така їхня дорога глупота для них, та за ними йдуть ті, хто кохає їхню думку. Села.</ab>
          <ab n="14">(49-15) Вони зійдуть в шеол, і смерть їх пасе, немов вівці, а праведники запанують над ними від рання; подоба їхня знищиться, шеол буде мешканням для них...</ab>
          <ab n="15">(49-16) Та визволить Бог мою душу із влади шеолу, бо Він мене візьме! Села.</ab>
          <ab n="16">(49-17) Не лякайся, коли багатіє людина, коли збільшується слава дому її,</ab>
          <ab n="17">(49-18) бо, вмираючи, не забере вона всього, її слава не піде за нею!</ab>
          <ab n="18">(49-19) Хоч вона свою душу за життя свого хвалить, і славлять тебе, як для себе ти чиниш добро,</ab>
          <ab n="19">(49-20) вона прийде до роду батьків своїх, що світла вони не побачать навіки!</ab>
          <ab n="20">(49-21) Людина в пошані, але нерозумна, подібна худобі, що гине!</ab>
        </div>
        <div type="chapter" n="50">
          <ab n="1">Псалом Асафів. Прорік Бог над Богами Господь, і землю покликав від схід сонця і аж до заходу його.</ab>
          <ab n="2">із Сіону, корони краси, Бог явився в промінні!</ab>
          <ab n="3">Приходить наш Бог, і не буде мовчати: палючий огонь перед Ним, а круг Нього все буриться сильно!</ab>
          <ab n="4">Він покличе згори небеса, і землю народ Свій судити:</ab>
          <ab n="5">Позбирайте для Мене побожних Моїх, що над жертвою склали заповіта зо Мною.</ab>
          <ab n="6">і небеса звістять правду Його, що Бог Він суддя. Села.</ab>
          <ab n="7">Слухай же ти, Мій народе, бо буду ось Я говорити, ізраїлеві, і буду свідчить на тебе: Бог, Бог твій Я!</ab>
          <ab n="8">Я буду картати тебе не за жертви твої, бо все передо Мною твої цілопалення,</ab>
          <ab n="9">не візьму Я бичка з твого дому, ні козлів із кошар твоїх,</ab>
          <ab n="10">бо належить Мені вся лісна звірина та худоба із тисячі гір,</ab>
          <ab n="11">Я знаю все птаство гірське, і звір польовий при Мені!</ab>
          <ab n="12">Якби був Я голодний, тобі б не сказав, бо Моя вся вселенна й усе, що на ній!</ab>
          <ab n="13">Чи Я м'ясо бичків споживаю, і чи п'ю кров козлів?</ab>
          <ab n="14">Принось Богові в жертву подяку, і виконуй свої обітниці Всевишньому,</ab>
          <ab n="15">і до Мене поклич в день недолі, Я тебе порятую, ти ж прославиш Мене!</ab>
          <ab n="16">А до грішника Бог промовляє: Чого про устави Мої розповідаєш, і чого заповіта Мого на устах своїх носиш?</ab>
          <ab n="17">Ти ж науку зненавидів, і поза себе слова Мої викинув.</ab>
          <ab n="18">Як ти злодія бачив, то бігав із ним, і з перелюбниками накладав.</ab>
          <ab n="19">Свої уста пускаєш на зло, і язик твій оману плете.</ab>
          <ab n="20">Ти сидиш, проти брата свого наговорюєш, поголоски пускаєш про сина своєї матері...</ab>
          <ab n="21">Оце ти робив, Я ж мовчав, і ти думав, що Я такий самий, як ти. Тому буду картати тебе, і виложу все перед очі твої!</ab>
          <ab n="22">Зрозумійте ж це ви, що забуваєте Бога, щоб Я не схопив, бо не буде кому рятувати!</ab>
          <ab n="23">Хто жертву подяки приносить, той шанує Мене; а хто на дорогу Свою уважає, Боже спасіння йому покажу!</ab>
        </div>
        <div type="chapter" n="51">
          <ab n="1">Для дириґетна хору. Псалом Давидів. (51-3) Помилуй мене, Боже, з великої милости Твоєї, і з великого милосердя Свого загладь беззаконня мої!</ab>
          <ab n="2">(51-4) Обмий мене зовсім з мого беззаконня, й очисти мене від мого гріха,</ab>
          <ab n="3">(51-5) бо свої беззаконня я знаю, а мій гріх передо мною постійно.</ab>
          <ab n="4">(51-6) Тобі, одному Тобі я згрішив, і перед очима Твоїми лукаве вчинив, тому справедливий Ти будеш у мові Своїй, бездоганний у суді Своїм.</ab>
          <ab n="5">(51-7) Отож я в беззаконні народжений, і в гріху зачала мене мати моя.</ab>
          <ab n="6">(51-8) Ото, полюбив єси правду в глибинах, і в таємних речах виявляєш премудрість мені.</ab>
          <ab n="7">(51-9) Очисти ісопом мене, і буду я чистий, обмий Ти мене і я стану біліший від снігу.</ab>
          <ab n="8">(51-10) Дай почути мені втіху й радість, і радітимуть кості, що Ти покрушив.</ab>
          <ab n="9">(51-11) Обличчя Своє заховай від гріхів моїх, і всі беззаконня мої позагладжуй.</ab>
          <ab n="10">(51-12) Серце чисте створи мені, Боже, і тривалого духа в моєму нутрі віднови.</ab>
          <ab n="11">(51-13) Не відкинь мене від Свого лиця, й не бери Свого Духа Святого від мене.</ab>
          <ab n="12">(51-14) Верни мені радість спасіння Твого, і з лагідним духом підтримай мене.</ab>
          <ab n="13">(51-15) Я буду навчати беззаконців доріг Твоїх, і навернуться грішні до Тебе.</ab>
          <ab n="14">(51-16) Визволь мене від переступу кровного, Боже, Боже спасіння мого, мій язик нехай славить Твою справедливість!</ab>
          <ab n="15">(51-17) Господи, відкрий мої уста, і язик мій звістить Тобі хвалу,</ab>
          <ab n="16">(51-18) бо Ти жертви не прагнеш, а дам цілопалення, то не любе воно Тобі буде.</ab>
          <ab n="17">(51-19) Жертва Богові зламаний дух; серцем зламаним та упокореним Ти не погордуєш, Боже!</ab>
          <ab n="18">(51-20) Ущаслив Своїм благоволінням Сіон, збудуй мури для Єрусалиму,</ab>
          <ab n="19">(51-21) тоді Ти полюбиш Собі жертви правди, цілопалення та приношення, тоді покладуть на Твій вівтар тельців!</ab>
        </div>
        <div type="chapter" n="52">
          <ab n="1">Для дириґетна хору. Псалом навчальний Давидів. (52-3) Чого хвалишся злом, о могутній? Цілий день Божа милість зо мною.</ab>
          <ab n="2">(52-4) Замишляє лукавство язик твій, як та бритва нагострена ти, що чиниш обману!</ab>
          <ab n="3">(52-5) Ти зло полюбив над добро, а неправду більш, як правду казати, Села,</ab>
          <ab n="4">(52-6) ти любиш усякі шкідливі слова, ти язику обманний!</ab>
          <ab n="5">(52-7) Отож, Бог зруйнує назавжди тебе, тебе викине й вирве з намету тебе, й тебе викоренить із країни життя. Села.</ab>
          <ab n="6">(52-8) і побачать це праведні, й будуть боятись, і будуть сміятися з нього:</ab>
          <ab n="7">(52-9) Ось муж, що Бога не чинить своєю твердинею, та на великість багатства свого покладає надію, втікає до злого свого...</ab>
          <ab n="8">(52-10) А я як зелена оливка у Божому домі, надіюсь на Божую милість на вічні віки!</ab>
          <ab n="9">(52-11) Буду славити вічно Тебе, що вчинив Ти оце, і про ймення Твоє буду звіщати побожним Твоїм, що добре воно!</ab>
        </div>
        <div type="chapter" n="53">
          <ab n="1">Для дириґетна хору. На „Махалат". Навчальний псалом. Давидів. (53-2) Безумний говорить у серці своїм: Нема Бога! Зіпсулись вони, і несправедливість обридливу чинять, нема доброчинця!...</ab>
          <ab n="2">(53-3) Бог зорить із неба на людських синів, щоб побачити, чи є там розумний, що Бога шукає.</ab>
          <ab n="3">(53-4) Усі повідступали, разом стали огидними, нема доброчинця, нема ні одного!...</ab>
          <ab n="4">(53-5) Чи ж не розуміють оті, хто беззаконня вчиняє, що мій люд поїдають? Вони споживають хліб Божий, та не кличуть Його!</ab>
          <ab n="5">(53-6) Тоді настрашилися страхом вони, хоч страху не було, бо розсипав Бог кості того, хто тебе оточив був, ти їх посоромив, бо ними погордував Бог!</ab>
          <ab n="6">(53-7) Аби то Він дав із Сіону спасіння ізраїлеві! Як долю Свого народу поверне Господь, то радітиме Яків, утішатися буде ізраїль!</ab>
        </div>
        <div type="chapter" n="54">
          <ab n="1">Для дириґетна хору. На неґінах. Псалом навчальний Давидів, (54-2) як зіфіяни прийшли були та сказали Саулові: „Ось Давид поміж нами ховається!" (54-3) Спаси мене, Боже, іменням Своїм, і міццю Своєю мене оправдай!</ab>
          <ab n="2">(54-4) Вислухай, Боже, молитву мою, нахили Своє ухо до слів моїх уст,</ab>
          <ab n="3">(54-5) бо чужинці повстали на мене, розбишаки ж шукають моєї душі, вони Бога не ставили перед собою. Села.</ab>
          <ab n="4">(54-6) Ось Бог помагає мені, Господь серед тих, хто підтримує душу мою.</ab>
          <ab n="5">(54-7) Хай повернеться зло на моїх ворогів, Своєю правдою винищи їх.</ab>
          <ab n="6">(54-8) В добровільному дарі я жертву Тобі принесу, ім'я Твоє, Господи, славити буду, що добре воно,</ab>
          <ab n="7">(54-9) бо мене воно визволило від усяких нещасть, і я бачу занепад моїх ворогів!</ab>
        </div>
        <div type="chapter" n="55">
          <ab n="1">Для дириґетна хору. На неґінах. Псалом навчальний Давидів. (55-2) Вислухай, Боже, молитву мою й від благання мого не ховайся!</ab>
          <ab n="2">(55-3) Прислухайсь до мене й подай мені відповідь, я блукаю у смутку своїм і стогну,</ab>
          <ab n="3">(55-4) від крику ворожого, від утисків грішного, бо гріх накидають на мене вони, і в гніві мене переслідують...</ab>
          <ab n="4">(55-5) Тремтить моє серце в мені, і страхи смертельні напали на мене,</ab>
          <ab n="5">(55-6) страх та тремтіння на мене найшли, і тривога мене обгорнула...</ab>
          <ab n="6">(55-7) казав я: Коли б я мав крила, немов та голубка, то я полетів би й спочив!</ab>
          <ab n="7">(55-8) Отож, помандрую далеко, пробуватиму я на пустині. Села.</ab>
          <ab n="8">(55-9) Поспішу собі, щоб утекти перед вітром бурхливим та бурею...</ab>
          <ab n="9">(55-10) Вигуби, Господи, та погуби язика їхнього, бо в місті я бачив насильство та сварку,</ab>
          <ab n="10">(55-11) вони ходять удень та вночі коло нього на мурах його, а гріх та неправда всередині в ньому,</ab>
          <ab n="11">(55-12) нещастя всередині в ньому, а з вулиць його не виходять насилля й обмана,</ab>
          <ab n="12">(55-13) бож не ворог злорічить на мене, це я переніс би, і не ненависник мій побільшивсь надо мною, я сховався б від нього,</ab>
          <ab n="13">(55-14) але ти, чоловік мені рівня, мій приятель близький і знайомий мені,</ab>
          <ab n="14">(55-15) з яким солодко щиру розмову провадимо, і ходимо до Божого дому серед бурхливого натовпу...</ab>
          <ab n="15">(55-16) Нехай же впаде на них смерть, нехай зійдуть вони до шеолу живими, бо зло в їхнім мешканні, у їхній середині!</ab>
          <ab n="16">(55-17) Я кличу до Бога, і Господь урятує мене:</ab>
          <ab n="17">(55-18) увечорі, вранці й опівдні я скаржусь й зідхаю, і Він вислухає мого голосу!</ab>
          <ab n="18">(55-19) У мирі Він викупить душу мою, щоб до мене вони не зближались, бо багато було їх на мене!</ab>
          <ab n="19">(55-20) Бог вислухає, і їм Той відповість, Хто відвіку сидить на престолі, Села, бо немає у них перемін, і Бога вони не бояться,</ab>
          <ab n="20">(55-21) ворог витягнув руки свої проти тих, що в спокої жили з ним, він зганьбив заповіта свого,</ab>
          <ab n="21">(55-22) його уста гладенькі, як масло, та сварка у серці його, від оливи м'якіші слова його, та вони як мечі ті оголені!...</ab>
          <ab n="22">(55-23) Свого тягара поклади ти на Господа, і тебе Він підтримає, Він ніколи не дасть захитатися праведному!</ab>
          <ab n="23">(55-24) А Ти їх, Боже мій, поскидаєш до ями погибелі! Люди чинів кривавих й обмани, бодай своїх днів вони не дожили навіть до половини, а я покладаю надію на Тебе!</ab>
        </div>
        <div type="chapter" n="56">
          <ab n="1">Для дириґетна хору. На „Німа голубка в далечині". Золотий Давидів псалом, коли филистимляни захопили були його в Ґаті. (56-2) Помилуй мене, Боже, бо топче мене чоловік, цілий день він воює та тисне мене!</ab>
          <ab n="2">(56-3) Чатують мої вороги цілий день, бо багато таких, що воюють завзято на мене!</ab>
          <ab n="3">(56-4) Того дня, коли страх обгортає мене, я надію на Тебе кладу,</ab>
          <ab n="4">(56-5) я в Бозі хвалитиму слово Його, на Бога надію кладу, й не боюся, що тіло учинить мені?</ab>
          <ab n="5">(56-6) Цілий день біль приносять слова мої, усі їхні думки проти мене на зло:</ab>
          <ab n="6">(56-7) слідкують, ховаються, пильнують вони мої стопи... Як чатують на душу мою,</ab>
          <ab n="7">(56-8) так Ти через гріх віджени їх, пониж, Боже, людей в Своїм гніві!</ab>
          <ab n="8">(56-9) Полічив Ти тиняння моє, помісти ж мої сльози перед Собою, чи ж вони не записані в книзі Твоїй?</ab>
          <ab n="9">(56-10) Тоді то мої вороги повтікають назад, того дня, як я кликати буду. Те я знаю, що Бог при мені,</ab>
          <ab n="10">(56-11) і в Бозі я справу свою докінчу, докінчу я в Господі справу!</ab>
          <ab n="11">(56-12) На Бога надію кладу й не боюсь, що людина учинить мені?</ab>
          <ab n="12">(56-13) На мені зостаються, о Боже, присяги Тобі, та для Тебе я виповню жертви хвали.</ab>
          <ab n="13">(56-14) Як Ти спас мою душу від смерти, то хіба ж не спасеш моїх ніг від падіння, щоб у світлі життя я ходив перед Богом?</ab>
        </div>
        <div type="chapter" n="57">
          <ab n="1">Для дириґетна хору. На спів: „Не вигуби". Золотий псалом Давидів, коли він утікав від Саула в печеру. (57-2) Помилуй мене, Боже, помилуй мене, бо до Тебе вдається душа моя, і в тіні Твоїх крил я сховаюсь, аж поки нещастя мине!</ab>
          <ab n="2">(57-3) Я кличу до Бога Всевишнього, до Бога, що чинить для мене добро.</ab>
          <ab n="3">(57-4) Він пошле з небес і врятує мене, Він поганьбить того, хто чатує на мене. Села. Бог пошле Свою милість та правду Свою</ab>
          <ab n="4">(57-5) на душу мою. Знаходжуся я серед левів, що людських синів пожирають, їхні зуби як спис той та стріли, а їхній язик гострий меч.</ab>
          <ab n="5">(57-6) Піднесися ж, о Боже, над небо, а слава Твоя над всією землею!</ab>
          <ab n="6">(57-7) Вороги приготовили пастку для стіп моїх, душу мою нахилили, вони викопали вовчу яму для мене, і попадали в неї самі! Села.</ab>
          <ab n="7">(57-8) Моє серце зміцнилося, Боже, зміцнилося серце моє, я буду співати та славити Тебе!</ab>
          <ab n="8">(57-9) Збудися ж ти, хвало моя, пробудися ж ти, арфо та цитро, я буду будити досвітню зорю!</ab>
          <ab n="9">(57-10) Я буду Тебе вихваляти, о Господи, серед народів, я буду співати Тобі між племенами,</ab>
          <ab n="10">(57-11) бо Твоє милосердя велике воно аж до неба, а правда Твоя аж до хмар!</ab>
          <ab n="11">(57-12) Піднесися ж, о Боже, над небо, а слава Твоя над всією землею!</ab>
        </div>
        <div type="chapter" n="58">
          <ab n="1">Для дириґетна хору. На спів: „Не вигуби". Золотий псалом Давидів. (58-2) Чи ж то справді ви, можні, говорите правду, чи людських синів слушно судите?</ab>
          <ab n="2">(58-3) Отже, у серці ви чините кривди, дорогу насильства рук ваших торуєте ви на землі.</ab>
          <ab n="3">(58-4) Від лоня ще матернього вже віддалені несправедливі, з утроби ще матерньої заблудилися неправдомовці,</ab>
          <ab n="4">(58-5) їхня отрута така, як отрута зміїна, як отрута глухої гадюки, що ухо своє затуляє,</ab>
          <ab n="5">(58-6) що не слухає голосу заклиначів, чарівника, в чарах вправного!</ab>
          <ab n="6">(58-7) Поруйнуй, Боже, зуби їхні в їхніх устах, левчукам розбий, Господи, щелепи,</ab>
          <ab n="7">(58-8) нехай розпливуться, немов та вода, що собі розтікається, хай пов'януть вони, як трава по дорозі,</ab>
          <ab n="8">(58-9) бодай стали, немов той слимак, що в своїй слизоті розпускається, щоб сонця не бачили, як мертвий отой плід у жінки!</ab>
          <ab n="9">(58-10) Поки почують тернину запалену ваші горшки, нехай буря її рознесе, чи свіжу, чи спалену!</ab>
          <ab n="10">(58-11) А праведний тішитись буде, бо помсту побачить, у крові безбожного стопи свої він обмиє!</ab>
          <ab n="11">(58-12) і скаже людина: Поправді є плід справедливому, справді є Бог, суддя на землі!</ab>
        </div>
        <div type="chapter" n="59">
          <ab n="1">Для дириґетна хору. На спів: „Не вигуби". Золотий псалом Давидів, коли послав був Саул, і стерегли його дім. щоб убити його. (59-2) Визволь мене від моїх ворогів, о мій Боже, від напасників моїх охорони Ти мене!</ab>
          <ab n="2">(59-3) Визволь мене від злочинців, і спаси мене від кровожерних,</ab>
          <ab n="3">(59-4) бо ось причаїлись на душу мою, на мене збираються сильні, не моя в тім провина, о Господи, і не мій гріх!</ab>
          <ab n="4">(59-5) Без моєї провини вони он збігаються та готуються, устань же назустріч мені та побач!</ab>
          <ab n="5">(59-6) і Ти, Господи, Боже Саваоте, Боже ізраїлів, збудися, щоб покарати всіх поган, і не помилуй нікого із зрадників злих! Села.</ab>
          <ab n="6">(59-7) Надвечір вони повертаються, скиглять, як пес, і перебігають по місту,</ab>
          <ab n="7">(59-8) й ось слова вивергають устами своїми, мечі в їхніх губах, та хто це почує...</ab>
          <ab n="8">(59-9) Але посмієшся з них, Господи, і всіх поган засоромиш!</ab>
          <ab n="9">(59-10) Твердине моя, я Тебе пильнуватиму, бо Бог оборона моя!</ab>
          <ab n="10">(59-11) Мій Бог, Його милість мене попередила, Бог учинить мені, що побачу падіння своїх ворогів!</ab>
          <ab n="11">(59-12) Не вбивай їх, щоб народ мій цього не забув, міццю Своєю розвій їх і зниж їх, о щите наш, Господи!</ab>
          <ab n="12">(59-13) Гріх їхніх уст слово губ їхніх, і нехай вони схоплені будуть своєю пихою, і за клятву й брехню, яку кажуть!</ab>
          <ab n="13">(59-14) У гніві їх знищ, знищ і хай їх не буде, і хай знають вони, що царює Бог в Якові, аж до кінців землі! Села.</ab>
          <ab n="14">(59-15) А надвечір вони повертаються, скиглять, як пес, і перебігають по місту.</ab>
          <ab n="15">(59-16) Вони вештатись будуть, щоб їсти, коли ж не наїдяться, то скаржитись будуть.</ab>
          <ab n="16">(59-17) А я буду співати про силу Твою, буду радісно вранці хвалити Твою милість, бо для мене Ти був в день недолі моєї твердинею й захистом!</ab>
          <ab n="17">(59-18) Твердине моя, до Тебе співати я буду, бо Бог оборона моя, милостивий мій Боже!</ab>
        </div>
        <div type="chapter" n="60">
          <ab n="1">Для дириґетна хору. На спів: „Лілея свідчення". Золотий псалом Давидів для навчання, (60-2) коли він підпалив був Арам двух річок і Арам Цови, і вернувся Йоав і побив Едома в Соляній долині, дванадцять тисяч. (60-3) Боже, покинув Ти нас, розпорошив Ти нас, Ти нагнівався був, повернися ж до нас!</ab>
          <ab n="2">(60-4) Ти землею затряс, і її розірвав, уздоров же уламки її, бо вона захиталась!</ab>
          <ab n="3">(60-5) Ти вчинив, що народ Твій побачив тяжке, напоїв нас отрутним вином...</ab>
          <ab n="4">(60-6) Ти дав прапора тим, хто боїться Тебе, щоб збирались вони перед правдою. Села.</ab>
          <ab n="5">(60-7) Щоб любі Твої були визволені, Своєю правицею допоможи, й обізвися до нас!</ab>
          <ab n="6">(60-8) У святині Своїй Бог промовив: Нехай розвеселюсь, розділю Я Сихем і долину Суккотську поміряю!</ab>
          <ab n="7">(60-9) Належить Мені Ґілеад, Мені Манасія, а Єфрем охорона Моїй голові, Юда берло Моє.</ab>
          <ab n="8">(60-10) Моав то мідниця Мого миття, на Едом узуттям Своїм кину, филистею, вигукуй для Мене із радістю!</ab>
          <ab n="9">(60-11) Хто мене запровадить до міста твердинного, хто до Едому мене попровадить?</ab>
          <ab n="10">(60-12) Хіба ж Ти покинув нас, Боже, і серед нашого війська не вийдеш вже, Боже?</ab>
          <ab n="11">(60-13) Подай же нам поміч на ворога, людська бо поміч марнота!</ab>
          <ab n="12">(60-14) Ми мужність виявимо в Бозі, і Він потопче противників наших!</ab>
        </div>
        <div type="chapter" n="61">
          <ab n="1">Для дириґетна хору. На струннім інструменті. Псалом Давидів. (61-2) Вислухай, Боже, благання моє, почуй же молитву мою,</ab>
          <ab n="2">(61-3) я кличу до Тебе від краю землі, коли серце моє омліває! На скелю, що вища від мене, мене попровадь,</ab>
          <ab n="3">(61-4) бо для мене Ти став пристановищем, баштою сильною супроти ворога!</ab>
          <ab n="4">(61-5) Хай я оселюся навіки в наметі Твоїм, в укритті Твоїх крил заховаюся, Села,</ab>
          <ab n="5">(61-6) бо Ти, Боже, почув обітниці мої, Ти дав спадщину тим, хто Ймення Твого боїться!</ab>
          <ab n="6">(61-7) Цареві примнож дні до днів, продовж роки йому немов вічні віки,</ab>
          <ab n="7">(61-8) нехай він перед Божим лицем пробуває навіки, хай милість та правда його стережуть!</ab>
          <ab n="8">(61-9) Отак буду співати я завжди про Ймення Твоє, виконувати буду щоденно обіти свої!</ab>
        </div>
        <div type="chapter" n="62">
          <ab n="1">Для дириґетна хору. Для Єдутуна. Псалом Давидів. (62-2) Тільки від Бога чекай у мовчанні, о душе моя, від Нього спасіння моє!</ab>
          <ab n="2">(62-3) Тільки Він моя скеля й спасіння моє, Він твердиня моя, тому не захитаюся дуже!</ab>
          <ab n="3">(62-4) Доки будете ви нападати на людину? Усі хочете ви розтрощити її, немов мур той похилений, мов би паркан той валющий!</ab>
          <ab n="4">(62-5) Вони тільки й думають, як би зіпхнути її з висоти, вони полюбили неправду: благословляють своїми устами, в своєму ж нутрі проклинають!... Села.</ab>
          <ab n="5">(62-6) Тільки від Бога чекай у мовчанні, о душе моя, бо від Нього надія моя!</ab>
          <ab n="6">(62-7) Тільки Він моя скеля й спасіння моє, Він твердиня моя, тому не захитаюсь!</ab>
          <ab n="7">(62-8) У Бозі спасіння моє й моя слава, скеля сили моєї, моє пристановище в Бозі!</ab>
          <ab n="8">(62-9) Мій народе, кожного часу надійтесь на Нього, серце своє перед Ним виливайте, Бог для нас пристановище! Села.</ab>
          <ab n="9">(62-10) Справді, людські сини як та пара, сини й вищих мужів обмана: як узяти на вагу вони легші від пари всі разом!</ab>
          <ab n="10">(62-11) Не надійтесь на утиск, і не пишайтесь грабунком; як багатство росте, не прикладайте свого серця до нього!</ab>
          <ab n="11">(62-12) Один раз Бог сказав, а двічі я чув, що сила у Бога!</ab>
          <ab n="12">(62-13) і в Тебе, о Господи, милість, бо відплачуєш кожному згідно з ділами його!</ab>
        </div>
        <div type="chapter" n="63">
          <ab n="1">Псалом Давидів, коли був він у пустині юдейській. (63-2) Боже Ти Бог мій, я шукаю від рання Тебе, душа моя прагне до Тебе, тужить тіло моє за Тобою в країні пустельній і вимученій без води...</ab>
          <ab n="2">(63-3) Я так приглядався до Тебе в святині, щоб бачити силу Твою й Твою славу,</ab>
          <ab n="3">(63-4) ліпша бо милість Твоя над життя, й мої уста Тебе прославляють!</ab>
          <ab n="4">(63-5) Так я буду в житті своїм благословляти Тебе, ради Ймення Твого буду руки свої підіймати!</ab>
          <ab n="5">(63-6) Насичується, ніби лоєм і товщем, душа моя, а уста мої хвалять губами співними.</ab>
          <ab n="6">(63-7) Як згадаю Тебе на постелі своїй, розмишляю про Тебе в сторожах нічних:</ab>
          <ab n="7">(63-8) що став Ти на поміч для мене, в тіні ж Твоїх крил я співатиму!</ab>
          <ab n="8">(63-9) Пригорнулась до Тебе душа моя, правиця Твоя підпирає мене.</ab>
          <ab n="9">(63-10) Вороги ж мою душу шукають для згуби, нехай западуться до споду землі,</ab>
          <ab n="10">(63-11) нехай помордовані будуть мечем, бодай стали шакалам поживою!</ab>
          <ab n="11">(63-12) А цар звеселиться у Бозі, буде хвалений кожен, хто йому присягає, будуть бо замкнені уста лжемовцям!</ab>
        </div>
        <div type="chapter" n="64">
          <ab n="1">Для дириґетна хору. Псалом Давидів. (64-2) Вислухай, Боже, мій голос, як скаржуся я, від страху ворожого душу мою хорони!</ab>
          <ab n="2">(64-3) Заховай мене від потаємного збору злочинців, від крику свавільців,</ab>
          <ab n="3">(64-4) які нагострили свого язика, як меча, натягнули стрілу свою словом гірким,</ab>
          <ab n="4">(64-5) щоб таємно стріляти в невинного, вони нагло стрілятимуть в нього, і не будуть боятись!...</ab>
          <ab n="5">(64-6) У злій справі зміцняють себе, змовляються пастки таємно розставити, кажуть: Хто буде їх бачити?</ab>
          <ab n="6">(64-7) Вони кривди ховають... Загинемо, як задум їхній сповниться, бо нутро чоловіка та серце глибоке!</ab>
          <ab n="7">(64-8) Але вчинить Бог, що стріла на них стрілить, і нагло поранені будуть,</ab>
          <ab n="8">(64-9) і вчинить, що їхній язик допадеться до них, і будуть хитати головою усі, хто спогляне на них!...</ab>
          <ab n="9">(64-10) і всі люди боятися будуть, і будуть розказувати про чин Бога, і діло Його зрозуміють!</ab>
          <ab n="10">(64-11) і праведний Господом буде радіти, і буде вдаватись до Нього, і будуть похвалені всі простосерді!</ab>
        </div>
        <div type="chapter" n="65">
          <ab n="1">Для дириґетна хору. Псалом Давидів. Пісня. Уся земле, покликуйте Богові:</ab>
          <ab n="2">Тобі, Боже, належиться слава в Сіоні, і Тобі має відданий бути обіт!</ab>
          <ab n="3">Ти, що молитви вислухуєш, всяке тіло до Тебе приходить!</ab>
          <ab n="4">Справи грішні зробились сильніші від нас, Ти наші гріхи пробачаєш!</ab>
          <ab n="5">Блаженний, кого вибираєш Ти та наближаєш, в оселях Твоїх спочивати той буде! наситимось ми добром дому Твого, найсвятішим із храму Твого!</ab>
          <ab n="6">Грізні речі Ти відповідаєш нам правдою, Боже, Спасителю наш, надіє всіх кінців землі та сущих далеко на морі,</ab>
          <ab n="7">що гори ставиш Своєю силою, підперезаний міццю,</ab>
          <ab n="8">що втихомирюєш гуркіт морів, їхніх хвиль та галас народів...</ab>
          <ab n="9">і будуть боятись ознак Твоїх мешканці кінців землі. Ти розвеселяєш країну, де вихід поранку й де вечір.</ab>
          <ab n="10">Ти відвідуєш землю та поїш її, Ти збагачуєш щедро її, повний води потік Божий, Ти збіжжя готуєш її, бо Ти так приготовив її!</ab>
          <ab n="11">Ти ріллю її насичуєш вогкістю, вирівнюєш груддя її, розпускаєш дощами її, Ти благословляєш рослинність її!</ab>
          <ab n="12">Ти добром Своїм рік вкороновуєш, і стежки Твої краплями товщу течуть!</ab>
          <ab n="13">Пасовиська пустині спливаються краплями, і радістю підперезались узгір'я! (65-14) Луги зодягнулись отарами, а долини покрилися збіжжям, гукають вони та співають!</ab>
        </div>
        <div type="chapter" n="66">
          <ab n="1">Для дириґетна хору. Пісня. Псалом. Уся земле, покликуйте Богові,</ab>
          <ab n="2">виспівуйте честь Його Йменню, честь для слави Його покладіть!</ab>
          <ab n="3">Скажіть Богу: Які Твої вчинки грізні! Через силу велику Твою Твої вороги піддадуться Тобі,</ab>
          <ab n="4">вся земля буде падати до ніг Твоїх, і співати Тобі буде, оспівувати Ймення Твоє! Села.</ab>
          <ab n="5">ідіть і погляньте на Божі діла, Він грізний у ділах проти людських синів!</ab>
          <ab n="6">Він на суходіл змінив море, й переходили річку ногою, там раділи ми в Ньому!</ab>
          <ab n="7">Він царює навіки Своєю могутністю, очі Його між народами зорять, нехай не несуться відступники! Села.</ab>
          <ab n="8">Благословляйте, народи, нашого Бога, і голос слави Його розголошуйте,</ab>
          <ab n="9">що зберіг при житті нашу душу, і не дав нозі нашій спіткнутись,</ab>
          <ab n="10">бо Ти, Боже, нас випробовував, Ти нас перетопив, як срібло перетоплюється...</ab>
          <ab n="11">Ти нас до в'язниці впровадив, Ти пута поклав нам на стегна,</ab>
          <ab n="12">Ти їздити дав був людині по головах наших, ми ввійшли до огню й до води, але на широкі місця Ти нас вивів!</ab>
          <ab n="13">Увійду я до дому Твого з цілопаленнями, обіти свої Тобі виплачу ті,</ab>
          <ab n="14">що їх вимовили мої губи й сказали були мої уста в тісноті моїй!</ab>
          <ab n="15">Цілопалення ситих тельців піднесу Тобі з димом кадильним баранячим, приготую биків із козлами. Села.</ab>
          <ab n="16">ідіть, і послухайте, всі богобійні, а я розкажу, що Він учинив для моєї душі:</ab>
          <ab n="17">До Нього я кликав устами своїми, і хвали Йому під моїм язиком!</ab>
          <ab n="18">Коли б беззаконня я бачив у серці своїм, то Господь не почув би мене,</ab>
          <ab n="19">але Бог почув, і вислухав голос моєї молитви!</ab>
          <ab n="20">Благословенний Бог, Який не відкинув моєї молитви й Свого милосердя від мене!</ab>
        </div>
        <div type="chapter" n="67">
          <ab n="1">Для дириґетна хору. На струнних знаряддях. Псалом. Пісня. (67-2) Нехай Бог помилує нас, і хай поблагословить, хай засяє над нами обличчям Своїм, Села,</ab>
          <ab n="2">(67-3) щоб пізнати дорогу Твою на землі, посеред народів усіх спасіння Твоє!</ab>
          <ab n="3">(67-4) Хай Тебе вихваляють народи, о Боже, хай славлять Тебе всі народи!</ab>
          <ab n="4">(67-5) Нехай веселяться й співають племена, бо Ти правдою судиш народи й племена ведеш на землі! Села.</ab>
          <ab n="5">(67-6) Хай Тебе вихваляють народи, о Боже, хай славлять Тебе всі народи!</ab>
          <ab n="6">(67-7) Земля врожай свій дала, Бог поблагословив нас, наш Бог!</ab>
          <ab n="7">(67-8) Нехай благословляє нас Бог, і всі кінці землі хай бояться Його!</ab>
        </div>
        <div type="chapter" n="68">
          <ab n="1">Для дириґетна хору. Псалом Давидів. Пісня. (68-2) Нехай воскресне Бог, і розпорошаться вороги Його, і нехай від лиця Його повтікають Його ненависники!</ab>
          <ab n="2">(68-3) Як дим розвівається, так їх розвій, як топиться віск від огню, отак несправедливі загинуть перед Божим лицем!</ab>
          <ab n="3">(68-4) А праведні будуть радіти, і будуть тішитися перед Богом, і веселитися в радості будуть!</ab>
          <ab n="4">(68-5) Співайте Богові, виспівуйте Йменню Його, рівняйте дорогу Тому, Хто їде на хмарах, Господь Йому Ймення, та перед Ним веселіться!</ab>
          <ab n="5">(68-6) Сиротам батько й вдовицям суддя, то Бог у святому мешканні Своїм!</ab>
          <ab n="6">(68-7) Бог самітних уводить до дому, витягує в'язнів з кайданів, тільки відступники мешкати будуть у спаленій сонцем землі!</ab>
          <ab n="7">(68-8) Боже, коли перед народом Своїм Ти виходив, коли йшов Ти пустинею, Села,</ab>
          <ab n="8">(68-9) то тряслася земля, також капало небо було перед Богом, Сінай затремтів перед Богом, Богом ізраїля!</ab>
          <ab n="9">(68-10) Дощ добродійний спускаєш Ти краплями, Боже, на спадок Свій перемучений міцно поставив його.</ab>
          <ab n="10">(68-11) У ньому сиділо Твоє многолюддя, у Своїй доброті все готуєш Ти бідному, Боже!</ab>
          <ab n="11">(68-12) Господь дає слово; провісниць велика многота:</ab>
          <ab n="12">(68-13) Царі військ утікають, утікають, пані ж дому розділює здобич.</ab>
          <ab n="13">(68-14) Коли ви спочиваєте між обійстями то крила голубки покриті сріблом, а пера її зеленкавістю золота.</ab>
          <ab n="14">(68-15) Коли Всемогутній царів розпорошував в Краї, то сніг Ти спускав на Цалмоні.</ab>
          <ab n="15">(68-16) Гора Божа Башанська гора, гора верхогір'я гора та Башанська.</ab>
          <ab n="16">(68-17) Верхогір'я, чого заздрісно дивитеся на ту гору, що Бог зажадав на мешкання Своє, і Господь буде мешкати там завжди?</ab>
          <ab n="17">(68-18) Колесниць Божих дві десятьтисячки, тисячі багатократні, Господь із Сінаю прибув до святині.</ab>
          <ab n="18">(68-19) Ти піднявся був на висоту, полонених набрав, узяв дари ради людини, і відступники мешкати будуть у Господа Бога також.</ab>
          <ab n="19">(68-20) Благословенний Господь, тягарі Він щоденно нам носить, Бог наше спасіння! Села.</ab>
          <ab n="20">(68-21) Бог для нас Бог спасіння, і в Господа Владики виходи смерти!</ab>
          <ab n="21">(68-22) Але розторощить Бог голову Своїх ворогів, маківку, вкриту волоссям, того, хто в гріхах своїх ходить!</ab>
          <ab n="22">(68-23) Промовив Господь: Я спроваджу з Башану тебе, з глибин моря спроваджу,</ab>
          <ab n="23">(68-24) щоб ти ногу свою мив у крові, щоб язик твоїх псів мав частину свою в ворогів!</ab>
          <ab n="24">(68-25) Походи Твої, Боже, бачено, походи Бога мого у святині мого Царя:</ab>
          <ab n="25">(68-26) Попереду йшли співаки, потому грачі, посеред дівчат, що бряжчали на бубнах:</ab>
          <ab n="26">(68-27) Благословляйте на зборах Бога, Господа, ви, хто від джерел ізраїля!</ab>
          <ab n="27">(68-28) Там Веніямин молодий, їхній володар, князі Юди, їхні полки, князі Завулона, князі Нефталима.</ab>
          <ab n="28">(68-29) Твій Бог наказав тобі силу, будь силою, Боже, того, кого нам учинив!</ab>
          <ab n="29">(68-30) із храму Твого на Єрусалимі царі привезуть Тобі дара.</ab>
          <ab n="30">(68-31) Погрози звірині в очереті, череді волів разом з телятами людськими, понищ тих, хто кавалками срібла милується, розпорош ті народи, що воєн бажають!</ab>
          <ab n="31">(68-32) Прийдуть з Єгипту посли, і руки свої Куш простягне до Бога.</ab>
          <ab n="32">(68-33) Царства землі, співайте Богові, виспівуйте Господа, Села,</ab>
          <ab n="33">(68-34) що їздить в відвічному небі небес. Ось Він загримить Своїм голосом, голосом сильним.</ab>
          <ab n="34">(68-35) Визнайте Богові силу, величність Його над ізраїлем, а в хмарах потуга Його!</ab>
          <ab n="35">(68-36) Бог грізний у святинях Своїх, Бог ізраїлів Він, що народові дає силу й міць, Бог благословенний!</ab>
        </div>
        <div type="chapter" n="69">
          <ab n="1">Для дириґетна хору. На спів: „Лелії". Давидів. (69-2) Спаси мене, Боже, бо води вже аж до душі підійшли!</ab>
          <ab n="2">(69-3) Я загруз у глибокім багні, і нема на чім стати, ввійшов я до водних глибин, і мене залила течія!</ab>
          <ab n="3">(69-4) Я змучився в крику своїм, висохло горло моє, очі мої затуманились від виглядання надії від Бога мого!...</ab>
          <ab n="4">(69-5) Тих, хто мене без причини ненавидить, стало більш, як волосся на моїй голові, набралися сили мої вороги, що безвинно мене переслідують, чого не грабував, те вертаю!</ab>
          <ab n="5">(69-6) Боже, Ти знаєш глупоту мою, а гріхи мої перед Тобою не сховані!</ab>
          <ab n="6">(69-7) Нехай через мене не матимуть стиду оті, хто на Тебе надіється, Господи, Господи Саваоте; нехай через мене не матимуть сорому ті, хто шукає Тебе, Боже ізраїлів,</ab>
          <ab n="7">(69-8) бо я ради Тебе зневагу ношу, ганьба покрила обличчя моє!...</ab>
          <ab n="8">(69-9) Для братів своїх став я відчужений, і чужий для синів своєї матері,</ab>
          <ab n="9">(69-10) бо ревність до дому Твойого з'їдає мене, і зневаги Твоїх зневажальників спадають на мене,</ab>
          <ab n="10">(69-11) і постом я виплакав душу свою, а це сталось мені на зневагу...</ab>
          <ab n="11">(69-12) За одежу надів я верету, і за приказку став я для них:</ab>
          <ab n="12">(69-13) про мене балакають ті, хто в брамі сидить, і пісні тих, хто п'янке попиває...</ab>
          <ab n="13">(69-14) А я молитва моя до Тебе, Господи, в часі Твоєї зичливости; в многоті милосердя Твойого подай мені відповідь про певність спасіння Твого,</ab>
          <ab n="14">(69-15) визволь з болота мене, щоб я не втопився, щоб я урятований був від своїх ненависників та від глибокости вод!</ab>
          <ab n="15">(69-16) Хай мене не заллє водяна течія, і хай глибінь мене не проковтне, і нехай своїх уст не замкне надо мною безодня!</ab>
          <ab n="16">(69-17) Обізвися до мене, о Господи, в міру доброї ласки Своєї, в міру великости Свого милосердя звернися до мене,</ab>
          <ab n="17">(69-18) і обличчя Свого не ховай від Свого раба, бо тісно мені, озвися ж небаром до мене,</ab>
          <ab n="18">(69-19) наблизись до моєї душі, порятуй же її, ради моїх ворогів відкупи Ти мене!...</ab>
          <ab n="19">(69-20) Ти знаєш наругу мою, і мій сором та ганьбу мою, перед Тобою всі мої вороги!</ab>
          <ab n="20">(69-21) Моє серце зламала наруга, і невигойний мій сором: я чекав співчуття та немає його, і потішителів та не знайшов!</ab>
          <ab n="21">(69-22) і жовчі поклали у мій хліб потішення, а в спразі моїй оцтом мене напували...</ab>
          <ab n="22">(69-23) Бодай пасткою стала їм їхня трапеза, а їхні учти тенетами,</ab>
          <ab n="23">(69-24) бодай їхні очі потемніли, щоб їм не бачити, а їхні клуби хай завжди хитаються!</ab>
          <ab n="24">(69-25) Вилий на них Свою ревність, а полум'я гніву Твого нехай їх доганяє!</ab>
          <ab n="25">(69-26) Нехай їхнє село опустошене буде, хай мешканця в їхніх наметах не буде!</ab>
          <ab n="26">(69-27) Бо кого Ти був збив, вони ще переслідують, і побільшують муки раненим Тобою...</ab>
          <ab n="27">(69-28) Додай же гріха на їхній гріх, щоб вони не ввійшли в справедливість Твою,</ab>
          <ab n="28">(69-29) нехай скреслені будуть із книги життя, і хай не будуть записані з праведними!...</ab>
          <ab n="29">(69-30) А я бідний та хворий, але, Боже, спасіння Твоє мене чинить могутнім,</ab>
          <ab n="30">(69-31) і я піснею буду хвалити ім'я Боже, співом вдячним Його величатиму!</ab>
          <ab n="31">(69-32) і буде для Господа краща вона від вола, від бика, що роги він має, що копита роздвоєні має.</ab>
          <ab n="32">(69-33) Побачать слухняні, і будуть радіти, хто ж Бога шукає нехай оживе ваше серце,</ab>
          <ab n="33">(69-34) бо до вбогих Господь прислухається, і в'язнями Своїми не гордує Він!</ab>
          <ab n="34">(69-35) Нехай хвалять Його небеса та земля, море й усе, що в них рухається,</ab>
          <ab n="35">(69-36) бо спасе Бог Сіона, і збудує для Юди міста, і замешкають там, і вспадкують його,</ab>
          <ab n="36">(69-37) і нащадки рабів Його посядуть його, й ті, хто любить ім'я Його, житимуть в нім!</ab>
        </div>
        <div type="chapter" n="70">
          <ab n="1">Для дириґетна хору. Давидів. На пам'ятку. (70-2) Поквапся спасти мене, Боже, Господи, поспішися ж на поміч мені!</ab>
          <ab n="2">(70-3) Нехай посоромлені будуть, і хай застидаються ті, хто шукає моєї душі, щоб схопити її! Нехай подадуться назад, і нехай посоромлені будуть усі, хто бажає для мене лихого!</ab>
          <ab n="3">(70-4) Бодай повернулися з соромом ті, хто говорить на мене: Ага! Ага!</ab>
          <ab n="4">(70-5) Нехай тішаться та веселяться Тобою усі, хто шукає Тебе, та хто любить спасіння Твоє, і хай завжди говорять: Хай буде великий Господь!</ab>
          <ab n="5">(70-6) А я вбогий та бідний, поспіши ж Ти до Мене, о Боже: моя поміч і мій оборонець то Ти, Боже мій, не спізняйся!</ab>
        </div>
        <div type="chapter" n="71">
          <ab n="1">До Тебе вдаюся я, Господи, хай же не буду повік засоромлений!</ab>
          <ab n="2">визволь мене через правду Свою, і звільни мене, нахили Своє ухо до мене, й спаси мене,</ab>
          <ab n="3">стань для мене за скелю мешкальну, куди міг би я завжди ховатись! Ти наказав рятувати мене, бо Ти скеля моя та твердиня моя!</ab>
          <ab n="4">Боже мій, визволь мене від руки беззаконного, від руки того, хто кривдить та гнобить мене,</ab>
          <ab n="5">Ти бо, Владико, надія моя, Господи, Ти охорона моя від юнацького віку мого!</ab>
          <ab n="6">На Тебе оперся я був від народження, від утроби моєї матері Ти охорона моя, в Тобі моя слава постійно!</ab>
          <ab n="7">Я став багатьом, як дивовище, та Ти сильна моя охорона!</ab>
          <ab n="8">Уста мої повні Твоєї хвали, увесь день Твоєї величности!</ab>
          <ab n="9">Не кидай мене на час старости, коли зменшиться сила моя, не лиши Ти мене,</ab>
          <ab n="10">бо мої вороги проти мене змовляються, а ті, що чатують на душу мою нараджаються разом,</ab>
          <ab n="11">говорячи: Бог покинув його, доганяйте й хапайте його, бо нема, хто б його врятував!...</ab>
          <ab n="12">Не віддалюйся, Боже, від мене, Боже мій поспішися ж на поміч мені!</ab>
          <ab n="13">Нехай посоромляться, хай позникають усі, хто ненавидить душу мою, бодай зодяглися в наругу та в сором усі, хто прагне для мене лихого!</ab>
          <ab n="14">А я буду постійно надіятись, і славу Твою над усе я помножу!</ab>
          <ab n="15">Уста мої оповідатимуть правду Твою, про спасіння Твоє увесь день, бо числа їх не знаю,</ab>
          <ab n="16">буду славити вчинки великі всевладного Господа, згадаю про правду Твою, єдино Твою!</ab>
          <ab n="17">Боже, навчав Ти мене від юнацтва мого, і аж дотепер я звіщаю про чуда Твої.</ab>
          <ab n="18">А Ти, Боже, не кидай мене аж до старости та сивини, поки я не звіщу про рамено Твоє поколінню, і кожному, хто тільки прийде про чини великі Твої!</ab>
          <ab n="19">Бо Твоя справедливість, о Боже, сягає аж до високости, Боже, що речі великі вчинив, хто рівний Тобі?</ab>
          <ab n="20">Ти мені показав був великі та люті нещастя, та знов Ти оживиш мене, і з безодень землі мене знову Ти витягнеш,</ab>
          <ab n="21">Ти збільшиш величність мою, і знову потішиш мене!</ab>
          <ab n="22">А я буду на арфі хвалити Тебе, Твою правду, мій Боже, із гуслами буду співати Тобі, Святий Ти ізраїлів!</ab>
          <ab n="23">Нехай співом радіють уста мої, бо буду співати Тобі я та душа моя, яку Ти врятував!</ab>
          <ab n="24">Шепоче про правду Твою мій язик цілий день, бо посоромлені, бо поганьблені всі, хто шукає лихого для мене!</ab>
        </div>
        <div type="chapter" n="72">
          <ab n="1">Соломонів. Боже, Свої суди цареві подай, а Свою справедливість для сина царевого,</ab>
          <ab n="2">хай він правдою судить народа Твого, а вбогих Твоїх справедливістю!</ab>
          <ab n="3">Нехай гори приносять народові мир, а пагірки правду.</ab>
          <ab n="4">Він судитиме вбогих народу, помагатиме бідним, і тиснути буде гнобителя!</ab>
          <ab n="5">Будуть боятися Тебе, поки сонця, і поки місяця, з роду до роду!</ab>
          <ab n="6">Він зійде, як дощ на покіс, немов краплі, що зрошують землю!</ab>
          <ab n="7">Праведний буде цвісти в його дні, а спокій великий аж поки світитиме місяць,</ab>
          <ab n="8">і він запанує від моря до моря, і від Ріки аж до кінців землі!</ab>
          <ab n="9">Мешканці пустинь на коліна попадають перед обличчям його, а його вороги будуть порох лизати...</ab>
          <ab n="10">Царі Таршішу та островів дадуть дари, принесуть царі Шеви та Севи дарунки!</ab>
          <ab n="11">і впадуть перед ним усі царі, і будуть служити йому всі народи,</ab>
          <ab n="12">бо визволить він бідаря, що голосить, та вбогого, що немає собі допомоги!</ab>
          <ab n="13">Він змилується над убогим та бідним, і спасе душу бідних,</ab>
          <ab n="14">від кривди й насилля врятує їхню душу, їхня кров дорога буде в очах його!</ab>
          <ab n="15">і буде він жити, і дасть йому з золота Шеви, і завжди молитися буде за нього, буде благословляти його кожен день!</ab>
          <ab n="16">На землі буде збіжжя багато, на гірському верху зашумить, як Ливан, його плід, і народ зацвіте по містах, як трава на землі!</ab>
          <ab n="17">Хай ім'я його буде навіки, хай росте, поки сонця, наймення його, нехай благословляються ним, будуть хвалити його всі народи!</ab>
          <ab n="18">Благословен Господь Бог, Бог ізраїлів, єдиний, що чуда вчиняє,</ab>
          <ab n="19">і благословенне навіки ім'я Його слави, і хай Його слава всю землю наповнить! Амінь і амінь!</ab>
          <ab n="20">Скінчились молитви Давида, сина Єссея.</ab>
        </div>
        <div type="chapter" n="73">
          <ab n="1">Псалом Асафів. Поправді Бог добрий ізраїлеві, Бог для щиросердих!</ab>
          <ab n="2">А я, мало не послизнулися ноги мої, мало не посковзнулися стопи мої,</ab>
          <ab n="3">бо лихим я завидував, бачивши спокій безбожних,</ab>
          <ab n="4">бо не мають страждання до смерти своєї, і здорове їхнє тіло,</ab>
          <ab n="5">на людській роботі нема їх, і разом із іншими людьми не зазнають вони вдарів.</ab>
          <ab n="6">Тому то пиха їхню шию оздоблює, зодягає їх шата насилля,</ab>
          <ab n="7">вилазять їм очі від жиру, бажання їхнього серця збулися,</ab>
          <ab n="8">сміються й злосливо говорять про утиск, говорять бундючно:</ab>
          <ab n="9">свої уста до неба підносять, а їхній язик по землі походжає!...</ab>
          <ab n="10">Тому то туди Його люди звертаються, і щедро беруть собі воду</ab>
          <ab n="11">та й кажуть: Хіба Бог те знає, і чи має Всевишній відомість,</ab>
          <ab n="12">як он ті безбожні й безпечні на світі збільшили багатство своє?</ab>
          <ab n="13">Направду, надармо очистив я серце своє, і в невинності вимив руки свої,</ab>
          <ab n="14">і ввесь день я побитий, і щоранку покараний...</ab>
          <ab n="15">Коли б я сказав: Буду так говорить, як вони, то спроневірився б я поколінню синів Твоїх.</ab>
          <ab n="16">і роздумував я, щоб пізнати оте, та трудне воно в очах моїх,</ab>
          <ab n="17">аж прийшов я в Божу святиню, і кінець їхній побачив:</ab>
          <ab n="18">направду, Ти їх на слизькому поставив, на спустошення кинув Ти їх!</ab>
          <ab n="19">Як вони в одній хвилі спустошені, згинули, пощезали від страхів!</ab>
          <ab n="20">Немов сном по обудженні, Господи, образом їхнім погордиш, мов сном по обудженні!</ab>
          <ab n="21">Бо болить моє серце, і в нутрі моїм коле,</ab>
          <ab n="22">а я немов бидло й не знаю, я перед Тобою худобою став!...</ab>
          <ab n="23">Та я завжди з Тобою, Ти держиш мене за правицю,</ab>
          <ab n="24">Ти Своєю порадою водиш мене, і потому до слави Ти візьмеш мене!</ab>
          <ab n="25">Хто є мені на небесах, окрім Тебе? А я при Тобі на землі не бажаю нічого!</ab>
          <ab n="26">Гине тіло моє й моє серце, та Бог скеля серця мого й моя доля навіки,</ab>
          <ab n="27">бо погинуть ось ті, хто бокує від Тебе, понищиш Ти кожного, хто відступить від Тебе!</ab>
          <ab n="28">А я, близькість Бога для мене добро, на Владику, на Господа свою певність складаю, щоб звіщати про всі Твої чини!</ab>
        </div>
        <div type="chapter" n="74">
          <ab n="1">Псалом навчальний, Асафів. Нащо, Боже, назавжди Ти нас опустив, чого розпалився Твій гнів на отару Твого пасовиська?</ab>
          <ab n="2">Спогадай про громаду Свою, яку Ти віддавна набув, про племено спадку Свого, що його Ти був викупив, про ту гору Сіон, що на ній оселився,</ab>
          <ab n="3">підійми ж Свої стопи до вічних руїн, бо ворог усе зруйнував у святині!...</ab>
          <ab n="4">Ревіли Твої вороги у святині Твоїй, умістили знаки за ознаки свої,</ab>
          <ab n="5">виглядало то так, якби хто догори підіймав був сокири в гущавині дерева...</ab>
          <ab n="6">А тепер її різьби ураз розбивають вони молотком та сокирами,</ab>
          <ab n="7">Святиню Твою на огонь віддали, оселю Твого Ймення аж дощенту збезчестили...</ab>
          <ab n="8">Сказали вони в своїм серці: Зруйнуймо їх разом! і спалили в краю всі місця Божих зборів...</ab>
          <ab n="9">Наших ознак ми не бачимо, нема вже пророка, і між нами немає такого, хто знає, аж доки це буде...</ab>
          <ab n="10">Аж доки, о Боже, гнобитель знущатися буде, зневажатиме ворог навіки ім'я Твоє?</ab>
          <ab n="11">Для чого притримуєш руку Свою та правицю Свою? З середини лоня Свого їх понищ!</ab>
          <ab n="12">А Ти, Боже, віддавна мій Цар, Ти чиниш спасіння посеред землі!</ab>
          <ab n="13">Розділив Ти був море Своєю потугою, побив голови зміям на водах,</ab>
          <ab n="14">Ти левіятанові голову був поторощив, його Ти віддав був на їжу народові пустині,</ab>
          <ab n="15">Ти був розділив джерело та потік, Ти висушив ріки великі!</ab>
          <ab n="16">Твій день, а також Твоя ніч, приготовив Ти світло та сонце,</ab>
          <ab n="17">всі границі землі Ти поставив, Ти літо та зиму створив!</ab>
          <ab n="18">Пам'ятай же про це: ворог знущається з Господа, а народ нерозумний зневажує Ймення Твоє!</ab>
          <ab n="19">Не віддай звірині душі Своєї горлиці, живої Твоїх бідарів не забудь же назавжди!</ab>
          <ab n="20">Споглянь же на Свій заповіт, бо темноти землі повні мешкань насилля!</ab>
          <ab n="21">Нехай не відходить пригноблений посоромленим, бідний та вбогий нехай прославляють імення Твоє!</ab>
          <ab n="22">Встань же, о Боже, судися за справу Свою, пам'ятай про щоденну наругу Свою від безумного!</ab>
          <ab n="23">Не забудь же про вереск Своїх ворогів, про галас бунтівників проти Тебе, що завжди зростає!</ab>
        </div>
        <div type="chapter" n="75">
          <ab n="1">Для дириґетна хору. „Не вигуби!" Псалом Асафів. Пісня. (75-2) Прославляємо, Боже, Тебе, прославляєм, бо близьке Твоє Ймення! Оповідають про чуда Твої.</ab>
          <ab n="2">(75-3) Коли прийде година означена, то Я буду судити справедливо.</ab>
          <ab n="3">(75-4) Розтопилась земля, і всі її мешканці, та стовпи її зміцнюю Я. Села.</ab>
          <ab n="4">(75-5) Я сказав до лихих: Не шалійте, а безбожним: Не підіймайте ви рога!</ab>
          <ab n="5">(75-6) Не підіймайте ви рога свого догори, не говоріть твердошийно,</ab>
          <ab n="6">(75-7) бо не від сходу, і не від заходу, і не від пустині надійде повищення,</ab>
          <ab n="7">(75-8) але судить Бог: того Він понижує, а того повищує,</ab>
          <ab n="8">(75-9) бо чаша в Господній руці, а шумливе вино повне мішаного, і наливає Він з нього, усі ж беззаконні землі виссуть та вип'ють лиш дріжджі її!</ab>
          <ab n="9">(75-10) А я буду звіщати навіки, співатиму Богові Якова,</ab>
          <ab n="10">(75-11) відрубаю всі роги безбожних, роги праведного піднесуться!</ab>
        </div>
        <div type="chapter" n="76">
          <ab n="1">Для дириґетна хору. На неґінах. Псалом Асафів. Пісня. (76-2) Бог знаний у Юді, Його Ймення велике в ізраїлі!</ab>
          <ab n="2">(76-3) У Салимі намет Його, а мешкання Його на Сіоні,</ab>
          <ab n="3">(76-4) Він там поламав стріли луку, щита та меча, та війну! Села.</ab>
          <ab n="4">(76-5) Ти осяйний, потужніший за гори відвічні.</ab>
          <ab n="5">(76-6) Обдерто людей сильносердих, задрімали вони своїм сном, і не знайшли своїх рук усі мужі військові...</ab>
          <ab n="6">(76-7) Від сваріння Твого, Боже Яковів, оглушується колесниця та кінь:</ab>
          <ab n="7">(76-8) Ти Ти грізний, і хто перед обличчям Твоїм устоїть часу гніву Твого?...</ab>
          <ab n="8">(76-9) Як звіщаєш Ти суд із небес, то боїться й стихає земля,</ab>
          <ab n="9">(76-10) як встає Бог на суд, щоб спасти всіх покірних землі! Села.</ab>
          <ab n="10">(76-11) Бо й гнів людський Тебе вихваляє, решту ж гніву Ти поясом в'яжеш.</ab>
          <ab n="11">(76-12) Присягайте й виконуйте Господу, Богові вашому, усі, хто Його оточає, хай приносять дарунка Грізному:</ab>
          <ab n="12">(76-13) Він духа вельмож впокоряє, страшний Він для земних царів!</ab>
        </div>
        <div type="chapter" n="77">
          <ab n="1">Для дириґетна хору. Псалом Асафів. (77-2) Мій голос до Бога, й я кликати буду, мій голос до Бога, й почує мене!</ab>
          <ab n="2">(77-3) В день недолі моєї шукаю я Господа, до Нього рука моя витягнена вночі й не зомліє, не хоче душа моя бути потішена:</ab>
          <ab n="3">(77-4) згадаю про Бога й зідхаю, розважаю й мій дух омліває! Села.</ab>
          <ab n="4">(77-5) Ти держиш повіки очей моїх, я побитий і не говорю...</ab>
          <ab n="5">(77-6) Пригадую я про дні давні, про роки відвічні,</ab>
          <ab n="6">(77-7) свою пісню вночі я пригадую, говорю з своїм серцем, а мій дух розважає:</ab>
          <ab n="7">(77-8) Чи навіки покине Господь, і вже більш не вподобає?</ab>
          <ab n="8">(77-9) Чи навіки спинилася милість Його? Чи скінчилося слово Його в рід і рід?</ab>
          <ab n="9">(77-10) Чи Бог милувати позабув? Чи гнівом замкнув Він Своє милосердя? Села.</ab>
          <ab n="10">(77-11) і промовив був я: То страждання моє переміна правиці Всевишнього.</ab>
          <ab n="11">(77-12) Пригадаю я вчинки Господні, як чудо Твоє я згадаю віддавна,</ab>
          <ab n="12">(77-13) і буду я думати про кожен Твій чин, і про вчинки Твої оповім!</ab>
          <ab n="13">(77-14) Боже, святая дорога Твоя, котрий бог великий, як Бог наш?</ab>
          <ab n="14">(77-15) Ти Той Бог, що чуда вчиняє, Ти виявив силу Свою між народами,</ab>
          <ab n="15">(77-16) Ти визволив люд Свій раменом, синів Якова й Йосипа! Села.</ab>
          <ab n="16">(77-17) Тебе бачили води, о Боже, Тебе бачили води й тремтіли, затряслися й безодні.</ab>
          <ab n="17">(77-18) Лилася струмком вода з хмар, тучі видали грім, також там і сям Твої стріли літали.</ab>
          <ab n="18">(77-19) Гуркіт грому Твого на небесному колі, й блискавки освітили вселенну, тремтіла й тряслася земля!</ab>
          <ab n="19">(77-20) Через море дорога Твоя, а стежка Твоя через води великі, і не видно було Твоїх стіп.</ab>
          <ab n="20">(77-21) Ти провадив народ Свій, немов ту отару, рукою Мойсея та Аарона.</ab>
        </div>
        <div type="chapter" n="78">
          <ab n="1">Пісня навчальна Асафова. Послухай, мій люду, науки моєї, нахиліть своє ухо до слів моїх уст,</ab>
          <ab n="2">нехай я відкрию уста свої приказкою, нехай стародавні прислів'я я висловлю!</ab>
          <ab n="3">Що ми чули й пізнали, і що розповідали батьки наші нам,</ab>
          <ab n="4">того не сховаємо від їхніх синів, будемо розповідати про славу Господню аж до покоління останнього, і про силу Його та про чуда Його, які Він учинив!</ab>
          <ab n="5">Він поставив засвідчення в Якові, а Закона поклав ув ізраїлі, про які наказав був Він нашим батькам завідомити про них синів їхніх,</ab>
          <ab n="6">щоб знало про це покоління майбутнє, сини, що народжені будуть, устануть і будуть розповідати своїм дітям.</ab>
          <ab n="7">і положать на Бога надію свою, і не забудуть діл Божих, Його ж заповіді берегтимуть.</ab>
          <ab n="8">і не стануть вони, немов їхні батьки, поколінням непокірливим та бунтівничим, поколінням, що серця свого не поставило міцно, і що дух його Богу невірний.</ab>
          <ab n="9">Сини Єфрема, озброєні лучники, повернулися взад у день бою:</ab>
          <ab n="10">вони не берегли заповіту Божого, а ходити в Законі Його відреклися,</ab>
          <ab n="11">і забули вони Його чини та чуда Його, які їм показав.</ab>
          <ab n="12">Він чудо вчинив був для їхніх батьків ув єгипетськім краї, на полі Цоанськім:</ab>
          <ab n="13">Він море розсік, і їх перепровадив, а воду поставив, як вал;</ab>
          <ab n="14">і провадив їх хмарою вдень, а сяйвом огню цілу ніч;</ab>
          <ab n="15">на пустині Він скелі розсік, і щедро усіх напоїв, як з безодні.</ab>
          <ab n="16">Він витягнув із скелі потоки, і води текли, немов ріки.</ab>
          <ab n="17">Та грішили вони проти Нього ще далі, і в пустині гнівили Всевишнього,</ab>
          <ab n="18">і Бога вони випробовували в своїм серці, для душ своїх їжі бажаючи.</ab>
          <ab n="19">і вони говорили насупроти Бога й казали: Чи Бог зможе в пустині трапезу зготовити?</ab>
          <ab n="20">Тож ударив у скелю і води линули, і полилися потоки! Чи Він зможе також дати хліба? Чи Він наготує м'ясива народові Своєму?</ab>
          <ab n="21">Тому то почув це Господь та й розгнівався, і огонь запалав проти Якова, і проти ізраїля теж знявся гнів,</ab>
          <ab n="22">бо не вірували вони в Бога, і на спасіння Його не надіялись.</ab>
          <ab n="23">А Він хмарам згори наказав, і відчинив двері неба,</ab>
          <ab n="24">і спустив, немов дощ, на них манну для їжі, і збіжжя небесне їм дав:</ab>
          <ab n="25">Хліб ангольський їла людина, Він послав їм поживи до ситости!</ab>
          <ab n="26">Крім цього, Він східнього вітра порушив на небі, і міццю Своєю привів полудневого вітра,</ab>
          <ab n="27">і дощем на них м'ясо пустив, немов порох, а птаство крилате, як морський пісок,</ab>
          <ab n="28">і спустив його серед табору його, коло наметів його.</ab>
          <ab n="29">і їли вони та й наситились дуже, Він їм їхнє бажання приніс!</ab>
          <ab n="30">Та ще не вдовольнили жадання свого, ще їхня їжа була в їхніх устах,</ab>
          <ab n="31">а гнів Божий піднявся на них, та й побив їхніх ситих, і вибранців ізраїлевих повалив...</ab>
          <ab n="32">Проте ще й далі грішили вони та не вірили в чуда Його,</ab>
          <ab n="33">і Він докінчив у марноті їхні дні, а їхні літа у страху.</ab>
          <ab n="34">Як Він їх побивав, то бажали Його, і верталися, й Бога шукали,</ab>
          <ab n="35">і пригадували, що Бог їхня скеля, і Бог Всевишній то їхній Викупитель.</ab>
          <ab n="36">і своїми устами влещували Його, а своїм язиком лжу сплітали Йому,</ab>
          <ab n="37">бо їхнє серце не міцно стояло при Нім, і не були вони вірні в Його заповіті...</ab>
          <ab n="38">Та він, Милосердний, гріх прощав і їх не губив, і часто відвертав Свій гнів, і не будив усю Свою лютість,</ab>
          <ab n="39">і Він пам'ятав, що вони тільки тіло, вітер, який переходить і не повертається!</ab>
          <ab n="40">Скільки вони прогнівляли Його на пустині, зневажали Його на степу!</ab>
          <ab n="41">і все знову та знов випробовували вони Бога, і зневажали Святого ізраїлевого,</ab>
          <ab n="42">вони не пам'ятали руки Його з дня, як Він вибавив їх із недолі,</ab>
          <ab n="43">як в Єгипті чинив Він знамена Свої, а на полі Цоанському чуда Свої,</ab>
          <ab n="44">і в кров обернув річки їхні та їхні потоки, щоб вони не пили...</ab>
          <ab n="45">Він послав був на них рої мух, і їх жерли вони, і жаб і вони їх губили.</ab>
          <ab n="46">А врожай їхній віддав був Він гусені, а їхню працю сарані.</ab>
          <ab n="47">Виноград їхній Він градом побив, а приморозком їхні шовковиці.</ab>
          <ab n="48">і Він градові віддав їхній скот, а блискавкам череди їхні.</ab>
          <ab n="49">Він послав був на них Свій гнів запальний, і лютість, й обурення, й утиск, наслання злих анголів.</ab>
          <ab n="50">Він дорогу зрівняв був для гніву Свого, їхні душі не стримав від смерти, життя ж їхнє віддав моровиці.</ab>
          <ab n="51">і побив Він усіх перворідних в Єгипті, первістків сили в наметах Хамових.</ab>
          <ab n="52">і повів Він, немов ту отару, народ Свій, і їх попровадив, як стадо, в пустині.</ab>
          <ab n="53">і провадив безпечно Він їх, і вони не боялись, а море накрило було ворогів їхніх.</ab>
          <ab n="54">і Він їх привів до границі святині Своєї, до тієї гори, що правиця Його набула.</ab>
          <ab n="55">і народи Він повиганяв перед їхнім обличчям, і кинув для них жеребка про спадок, і в їхніх наметах племена ізраїлеві оселив.</ab>
          <ab n="56">Та й далі вони випробовували та гнівили Всевишнього Бога, і Його постанов не додержували,</ab>
          <ab n="57">і відступали та зраджували, немов їхні батьки відвернулись, як обманливий лук.</ab>
          <ab n="58">і жертівниками своїми гнівили Його, і дрочили Його своїми фіґурами.</ab>
          <ab n="59">Бог почув усе це і розгнівався, і сильно обридивсь ізраїлем,</ab>
          <ab n="60">і покинув оселю в Шіло, скинію ту, що вмістив був посеред людей,</ab>
          <ab n="61">і віддав до неволі Він силу Свою, а величність Свою в руку ворога...</ab>
          <ab n="62">і віддав для меча Свій народ, і розгнівався був на спадщину Свою:</ab>
          <ab n="63">його юнаків огонь пожирав, а дівчатам його не співали весільних пісень,</ab>
          <ab n="64">його священики від меча полягли, і не плакали вдови його.</ab>
          <ab n="65">Та небавом збудився Господь, немов зо сну, як той велет, що ніби вином був підкошений,</ab>
          <ab n="66">і вдарив Своїх ворогів по озадку, вічну ганьбу їм дав!</ab>
          <ab n="67">Та Він погордив намет Йосипів, і племена Єфремового не обрав,</ab>
          <ab n="68">а вибрав Собі плем'я Юдине, гору Сіон, що її полюбив!</ab>
          <ab n="69">і святиню Свою збудував Він, як місце високе, як землю, що навіки її вґрунтував.</ab>
          <ab n="70">і вибрав Давида, Свого раба, і від кошар його взяв,</ab>
          <ab n="71">від кітних овечок його Він привів, щоб Якова пас він, народа Свого, та ізраїля, спадок Свій,</ab>
          <ab n="72">і він пас їх у щирості серця свого, і провадив їх мудрістю рук своїх!</ab>
        </div>
        <div type="chapter" n="79">
          <ab n="1">Псалом Асафів. Боже, погани ввійшли до спадку Твого, занечистили храм Твій святий, Єрусалим на руїни змінили!</ab>
          <ab n="2">Рабів Твоїх трупи вони віддали на поживу для птаства небесного, тіло Твоїх богобійних звірині земній...</ab>
          <ab n="3">Вони розливали їхню кров, немов воду, в околицях Єрусалиму, і не було погребальників!...</ab>
          <ab n="4">Ми стали за ганьбу для наших сусідів, за наругу та посміх для наших околиць...</ab>
          <ab n="5">Аж доки, о Господи, гніватись будеш назавжди, доки буде палати Твій гнів, як огонь?</ab>
          <ab n="6">Вилий Свій гнів на людей, що Тебе не пізнали, і на царства, що Ймення Твого не кличуть,</ab>
          <ab n="7">бо вони з'їли Якова, а мешкання його опустошили!</ab>
          <ab n="8">Не пам'ятай гріхів предківських нам, нехай попередить нас скоро Твоє милосердя, бо ми зовсім ослабли!...</ab>
          <ab n="9">Поможи нам, Боже нашого спасіння, ради слави Ймення Твого, і збережи нас, і прости наші гріхи ради Ймення Свого!</ab>
          <ab n="10">Чого будуть казати погани: Де їхній Бог? Нехай в наших очах між народами стане відомою помста за пролиту кров Твоїх рабів,</ab>
          <ab n="11">нехай перед лице Твоє дійде стогін в'язня! За великістю сили рамена Твого збережи на смерть прирокованих!</ab>
          <ab n="12">А нашим сусідам верни семикратно на лоно їхнє їхню наругу, якою Тебе зневажали, о Господи!</ab>
          <ab n="13">А ми, Твій народ і отара Твого пасовиська, будем дякувати Тобі вічно, будем оповідати про славу Твою з роду в рід!</ab>
        </div>
        <div type="chapter" n="80">
          <ab n="1">Для дириґетна хору. На „Лілеї". Свідоцтво. Псалом Асафів. (80-2) Пастирю ізраїлів, послухай же, Ти, що провадиш, немов ту отару, Йосипа, що на Херувимах сидиш, появися</ab>
          <ab n="2">(80-3) перед обличчям Єфрема, і Веніямина, і Манасії! Пробуди Свою силу, і прийди, щоб спасти нас!</ab>
          <ab n="3">(80-4) Боже, приверни нас, і хай засяє обличчя Твоє, й ми спасемось!</ab>
          <ab n="4">(80-5) Господи, Боже Саваоте, доки будеш Ти гніватися на молитву народу Свого?</ab>
          <ab n="5">(80-6) Ти вчинив був, що їли вони слізний хліб, і їх напоїв Ти сльозами великої міри...</ab>
          <ab n="6">(80-7) Ти нас положив суперечкою нашим сусідам, і насміхаються з нас неприятелі наші...</ab>
          <ab n="7">(80-8) Боже Саваоте, приверни нас, і хай засяє обличчя Твоє, й ми спасемось!</ab>
          <ab n="8">(80-9) Виноградину Ти переніс із Єгипту, Ти вигнав народи й її посадив,</ab>
          <ab n="9">(80-10) Ти випорожнив перед нею, і закоренила коріння своє, й переповнила край,</ab>
          <ab n="10">(80-11) гори покрилися тінню її, а віття її Божі кедри,</ab>
          <ab n="11">(80-12) аж до моря галузки її посилаєш, а парості її до ріки!</ab>
          <ab n="12">(80-13) Але нащо вилім зробив Ти в горожі її, і всі нищать її, хто проходить дорогою?</ab>
          <ab n="13">(80-14) Гризе її вепр лісовий, і звірина польова виїдає її!</ab>
          <ab n="14">(80-15) Боже Саваоте, вернися ж, споглянь із небес і побач, і відвідай цього виноградника,</ab>
          <ab n="15">(80-16) і охорони його, якого насадила правиця Твоя, і галузку, яку Ти для Себе зміцнив!</ab>
          <ab n="16">(80-17) В огні виноградина спалена, відтята, гинуть від свару обличчя Твого,</ab>
          <ab n="17">(80-18) нехай буде рука Твоя над мужем Твоєї правиці, на людському сині, якого зміцнив Ти Собі!</ab>
          <ab n="18">(80-19) А ми не відступимо від Тебе, Ти нас оживиш, і ми будемо ім'я Твоє кликати!</ab>
          <ab n="19">(80-20) Господи, Боже Саваоте, приверни нас, і хай засяє обличчя Твоє, й ми спасемось!</ab>
        </div>
        <div type="chapter" n="81">
          <ab n="1">Для дириґетна хору. На ґітійськім знарядді. Асафів. (81-2) Співайте Богові, нашій твердині, покликуйте Богові Якова,</ab>
          <ab n="2">(81-3) заспівайте пісню, і заграйте на бубні, на цитрі приємній із гуслами,</ab>
          <ab n="3">(81-4) засурміть у сурму в новомісяччя, на повні в день нашого свята,</ab>
          <ab n="4">(81-5) бо це право ізраїлеві, Закон Бога Якова!</ab>
          <ab n="5">(81-6) На свідчення в Йосипі Він учинив його, як пішов був на землю єгипетську. Почув був там мову, якої не знав:</ab>
          <ab n="6">(81-7) Рамена його Я звільнив з тягару, від коша його руки звільнились.</ab>
          <ab n="7">(81-8) Ти був кликав у недолі, й я видер тебе, Я відповідаю тобі в укритті громовім, Я випробував був тебе над водою Мериви. Села.</ab>
          <ab n="8">(81-9) Слухай же ти, Мій народе, і хай Я засвідчу тобі, о ізраїлю, коли б ти послухав Мене:</ab>
          <ab n="9">(81-10) нехай бога чужого у тебе не буде, і не кланяйся богу сторонньому!</ab>
          <ab n="10">(81-11) Я Господь, Бог твій, що з краю єгипетського тебе вивів, відчини свої уста і Я їх наповню!</ab>
          <ab n="11">(81-12) Але Мій народ не послухався був Мого голосу, не згодився зо Мною ізраїль,</ab>
          <ab n="12">(81-13) і Я їх пустив ради впертости їхнього серця, нехай вони йдуть за своїми порадами!</ab>
          <ab n="13">(81-14) Коли б Мій народ був послухав Мене, коли б був ізраїль ходив по дорогах Моїх,</ab>
          <ab n="14">(81-15) ще мало і Я похилив би був їхніх ворогів, і руку Свою повернув би був Я на противників їхніх!</ab>
          <ab n="15">(81-16) Ненависники Господа йому б покорились, і був би навіки їхній час,</ab>
          <ab n="16">(81-17) і Я жиром пшениці його годував би, і медом із скелі тебе б насищав!</ab>
        </div>
        <div type="chapter" n="82">
          <ab n="1">Псалом Асафів. Бог на Божім зібранні стоїть, серед богів Він судить:</ab>
          <ab n="2">Аж доки ви будете несправедливо судити, і доки будете ви підіймати обличчя безбожних? Села.</ab>
          <ab n="3">Розсудіте нужденного та сироту, оправдайте убогого та бідаря,</ab>
          <ab n="4">порятуйте нужденного та бідака, збережіть з руки несправедливих!</ab>
          <ab n="5">Не пізнали та не зрозуміли, у темряві ходять вони... Всі основи землі захитались...</ab>
          <ab n="6">Я сказав був: Ви боги, і сини ви Всевишнього всі,</ab>
          <ab n="7">та однак повмираєте ви, як людина, і попадаєте, як кожен із вельмож.</ab>
          <ab n="8">Устань же, о Боже, та землю суди, бо у владі Твоїй всі народи!</ab>
        </div>
        <div type="chapter" n="83">
          <ab n="1">Пісня. Псалом Асафів. (83-2) Боже, не будь мовчазним, не мовчи, і не будь Ти спокійним, о Боже,</ab>
          <ab n="2">(83-3) бо ось зашуміли Твої вороги, а Твої ненависники голови попідіймали!</ab>
          <ab n="3">(83-4) Вони проти народу Твого хитрий задум видумують, і нараджуються проти тих, кого Ти бережеш!</ab>
          <ab n="4">(83-5) Вони кажуть: Ходіть но, та знищимо їх з-між народів, і згадуватись більш не буде імення ізраїля!</ab>
          <ab n="5">(83-6) Бо вони однодушно нарадилися, проти Тебе умови складають,</ab>
          <ab n="6">(83-7) намети Едома й ізмаїльтян, Моав та агаряни,</ab>
          <ab n="7">(83-8) Ґевал і Аммон, і Амалик, Филистея з мешканцями Тиру.</ab>
          <ab n="8">(83-9) і Ашшур поєднався був з ними, вони синам Лотовим стали раменом. Села.</ab>
          <ab n="9">(83-10) Зроби їм, як Мідіянові, як Сісері, як Явінові в долині Кішон,</ab>
          <ab n="10">(83-11) при Ен-Дорі вони були знищені, стали погноєм землі!</ab>
          <ab n="11">(83-12) Поклади їх та їхніх вельмож, як Орева, й як Зеева, й як Зеваха, й як Цалмунну, усіх їхніх князів,</ab>
          <ab n="12">(83-13) що казали були: Візьмімо на спадок для себе помешкання Боже!</ab>
          <ab n="13">(83-14) Боже мій, бодай стали вони, немов порох у вихрі, як солома на вітрі!</ab>
          <ab n="14">(83-15) Як огонь палить ліс, й як запалює полум'я гори,</ab>
          <ab n="15">(83-16) так Ти їх пожени Своїм вихром, і настраш Своєю бурею!</ab>
          <ab n="16">(83-17) Наповни обличчя їхнє соромом, і хай шукають вони Твоє Ймення, о Господи!</ab>
          <ab n="17">(83-18) Нехай будуть вони засоромлені, й завжди хай будуть настрашені, і хай застидаються, й хай вони згинуть!</ab>
          <ab n="18">(83-19) і нехай вони знають, що Ти, Твоє Ймення Господь, Сам Ти, Всевишній, на цілій землі!</ab>
        </div>
        <div type="chapter" n="84">
          <ab n="1">Для дириґетна хору. На ґітійськомім знарядді. Синів Кореєвих. Псалом. (84-2) Які любі оселі Твої, Господи Саваоте!</ab>
          <ab n="2">(84-3) Затужена та омліває душа моя за подвір'ями Господа, моє серце та тіло моє линуть до Бога Живого!</ab>
          <ab n="3">(84-4) і пташка знаходить домівку, і кубло собі ластівка, де кладе пташенята свої, при жертівниках Твоїх, Господи Саваоте, Царю мій і Боже мій!</ab>
          <ab n="4">(84-5) Блаженні, хто мешкає в домі Твоїм, вони будуть повіки хвалити Тебе! Села.</ab>
          <ab n="5">(84-6) Блаженна людина, що в Тобі має силу свою, блаженні, що в їхньому серці дороги до Тебе,</ab>
          <ab n="6">(84-7) ті, що через долину Плачу переходять, чинять її джерелом, і дощ ранній дає благословення!</ab>
          <ab n="7">(84-8) Вони ходять від сили до сили, і показуються перед Богом у Сіоні.</ab>
          <ab n="8">(84-9) Господи, Боже Саваоте, послухай молитву мою, почуй, Боже Яковів! Села.</ab>
          <ab n="9">(84-10) Щите наш, поглянь же, о Боже, і придивись до обличчя Свого помазанця!</ab>
          <ab n="10">(84-11) Ліпший бо день на подвір'ях Твоїх, аніж тисяча в іншому місці, я б вибрав сидіти при порозі дому Бога мого, аніж жити в наметах безбожности!</ab>
          <ab n="11">(84-12) Бо сонце та щит Господь, Бог! Господь дає милість та славу, добра не відмовляє усім, хто в невинності ходить.</ab>
          <ab n="12">(84-13) Господи Саваоте, блаженна людина, що на Тебе надіється!</ab>
        </div>
        <div type="chapter" n="85">
          <ab n="1">Для дириґетна хору. Синів Кореєвих. Псалом. (85-2) Ти вподобав Собі Свою землю, о Господи, долю Якову Ти повернув,</ab>
          <ab n="2">(85-3) Ти провину народу Свого простив, увесь гріх їхній покрив! Села.</ab>
          <ab n="3">(85-4) Ти гнів Свій увесь занехав, Ти повстримав Свій гнів від палючої лютости!</ab>
          <ab n="4">(85-5) Поверни нас до Себе, о Боже нашого спасіння, а Свій гнів проти нас поторощ!</ab>
          <ab n="5">(85-6) Чи навіки Ти гніватись будеш на нас, і протягнеш Свій гнів з роду в рід?</ab>
          <ab n="6">(85-7) Отож, Ти оживиш нас знову, і буде радіти народ Твій Тобою!</ab>
          <ab n="7">(85-8) Покажи нам, о Господи, милість Свою, і подай нам спасіння Своє,</ab>
          <ab n="8">(85-9) нехай я почую, що каже Бог, Господь, бо говорить Він Мир! народові Своєму й Своїм святим, і нехай до безумства вони не вертаються!</ab>
          <ab n="9">(85-10) Справді, спасіння Його близьке тим, хто боїться Його, щоб слава Його була в нашій землі.</ab>
          <ab n="10">(85-11) Милість та правда спіткаються, справедливість та мир поцілуються,</ab>
          <ab n="11">(85-12) правда з землі виростає, а справедливість із небес визирає.</ab>
          <ab n="12">(85-13) і Господь дасть добро, а земля наша дасть урожай свій.</ab>
          <ab n="13">(85-14) Справедливість ходитиме перед обличчям Його, і кроки свої на дорогу поставить.</ab>
        </div>
        <div type="chapter" n="86">
          <ab n="1">Молитва Давидова. Нахили, Господи, ухо Своє і вислухай мене, бо я бідний та вбогий!</ab>
          <ab n="2">Бережи мою душу, бо я богобійний, спаси Ти, мій Боже, Свого раба, що на Тебе надію кладе!</ab>
          <ab n="3">Змилосердься до мене, о Господи, бо я кличу до Тебе ввесь день,</ab>
          <ab n="4">потіш душу Свого раба, бо до Тебе підношу я, Господи, душу мою,</ab>
          <ab n="5">бо Ти, Господи, добрий і вибачливий, і многомилостивий для всіх, хто кличе до Тебе!</ab>
          <ab n="6">Почуй же, о Господи, молитву мою, і вислухай голос благання мого,</ab>
          <ab n="7">в день недолі своєї я кличу до Тебе, бо Ти обізвешся до мене!</ab>
          <ab n="8">Нема, Господи, поміж богами такого, як Ти, і чинів нема, як чини Твої!</ab>
          <ab n="9">Всі народи, яких Ти створив, поприходять і попадають перед лицем Твоїм, Господи, та ім'я Твоє славити будуть,</ab>
          <ab n="10">великий бо Ти, та чуда вчиняєш, Ти Бог єдиний!</ab>
          <ab n="11">Дорогу Свою покажи мені, Господи, і я буду ходити у правді Твоїй, приєднай моє серце боятися Ймення Твого!</ab>
          <ab n="12">Я буду всім серцем своїм вихваляти Тебе, Господи, Боже Ти мій, і славити буду повіки ім'я Твоє,</ab>
          <ab n="13">велика бо милість Твоя надо мною, і вирвав Ти душу мою від шеолу глибокого!</ab>
          <ab n="14">Боже, злочинці повстали на мене, а натовп гнобителів прагне моєї душі, і перед собою не ставлять Тебе...</ab>
          <ab n="15">А Ти, Господи, Бог щедрий і милосердний, довготерпеливий і многомилостивий, і справедливий,</ab>
          <ab n="16">зглянься на мене, й помилуй мене, подай же Своєму рабові Свою силу, і спаси сина Своєї невільниці!</ab>
          <ab n="17">Учини мені знака на добре, і нехай це побачать мої ненависники, і хай засоромлені будуть, бо Ти, Господи, мені допоміг та мене звеселив!</ab>
        </div>
        <div type="chapter" n="87">
          <ab n="1">Синів Кореєвих. Псалом. Пісня. Основа його на горах святих,</ab>
          <ab n="2">Господь любить брами Сіону понад усі селища Яковові.</ab>
          <ab n="3">Славне розповідають про тебе, місто Боже! Села.</ab>
          <ab n="4">Тим, хто знає мене, нагадаю про Рагав та про Вавилон; ось Филистея та Тир з Кушем кажуть: Отой народився був там.</ab>
          <ab n="5">і про Сіон говоритимуть: Той і той народився був у ньому, й Сам Всевишній зміцняє його!</ab>
          <ab n="6">Господь буде лічити у книзі народів: Оцей народився був там! Села.</ab>
          <ab n="7">і співають у танку вони: У Тобі всі джерела мої!</ab>
        </div>
        <div type="chapter" n="88">
          <ab n="1">Пісня. Псалом. Синів Кореєвих. Для дириґетна хору. На „Махалат лефннот". Пісня навчальна Гемана езрахеяннина. (88-2) Господи, Боже спасіння мого, вдень я кличу й вночі я перед Тобою:</ab>
          <ab n="2">(88-3) хай молитва моя дійде перед обличчя Твоє, нахили Своє ухо до зойку мого,</ab>
          <ab n="3">(88-4) душа бо моя наситилась нещастями, а життя моє зблизилося до шеолу!</ab>
          <ab n="4">(88-5) Я до тих прирахований став, що в могилу відходять, я став, немов муж той безсилий...</ab>
          <ab n="5">(88-6) Я кинений серед померлих, немов оті трупи, що в гробі лежать, що про них Ти не згадуєш більш, і потяті вони від Твоєї руки...</ab>
          <ab n="6">(88-7) Умістив Ти мене в глибочезну могилу, до пітьми в глибинах.</ab>
          <ab n="7">(88-8) На мене лягла Твоя лють, і Ти всіма Своїми ламаннями мучив мене... Села.</ab>
          <ab n="8">(88-9) Віддалив Ти від мене знайомих моїх, учинив Ти мене за огиду для них... Я замкнений і не виходжу,</ab>
          <ab n="9">(88-10) стемніло з біди моє око... Я кожного дня Тебе кличу, о Господи, простягаю до Тебе руки свої!...</ab>
          <ab n="10">(88-11) Чи Ти чудо вчиниш померлим? Чи трупи встануть і будуть хвалити Тебе? Села.</ab>
          <ab n="11">(88-12) Хіба милість Твоя буде в гробі звіщатись, а вірність Твоя в аввадоні?</ab>
          <ab n="12">(88-13) Чи познається в темряві чудо Твоє, а в краю забуття справедливість Твоя?</ab>
          <ab n="13">(88-14) Та я кличу до Тебе, о Господи, і вранці молитва моя Тебе випереджує...</ab>
          <ab n="14">(88-15) Для чого, о Господи, кидаєш душу мою, ховаєш від мене обличчя Своє?</ab>
          <ab n="15">(88-16) Нужденний я та помираю відмалку, переношу страхіття Твої, я ослаблений став...</ab>
          <ab n="16">(88-17) Перейшли надо мною Твої пересердя, страхіття Твої зруйнували мене,</ab>
          <ab n="17">(88-18) вони оточають мене, як вода, увесь день, вони разом мене облягають...</ab>
          <ab n="18">(88-19) друга й приятеля віддалив Ти від мене, знайомі мої як та темрява!...</ab>
        </div>
        <div type="chapter" n="89">
          <ab n="1">Навчальна пісня Етана езрахеяннина. (89-2) Про милості Господа буду співати повіки, я буду звіщати устами своїми про вірність Твою з роду в рід!</ab>
          <ab n="2">(89-3) Бо я був сказав: Буде навіки збудована милість, а небо Ти вірність Свою встановляєш на нім.</ab>
          <ab n="3">(89-4) Я склав заповіта з вибранцем Своїм, присягнув Я Давидові, Моєму рабові:</ab>
          <ab n="4">(89-5) Встановлю Я навіки насіння твоє, а твій трон Я збудую на вічні віки! Села.</ab>
          <ab n="5">(89-6) і небо хвалитиме, Господи, чудо Твоє, також вірність Твою на зібранні святих,</ab>
          <ab n="6">(89-7) бо хто в небі подібний до Господа? Хто подібний до Господа серед Божих синів?</ab>
          <ab n="7">(89-8) Бог дуже страшний у зібранні святих, і грізний Він на ціле довкілля Своє!</ab>
          <ab n="8">(89-9) Господи, Боже Саваоте, хто сильний, як Ти, Господи? А вірність Твоя на довкіллі Твоїм!</ab>
          <ab n="9">(89-10) Ти пануєш над силою моря, коли підіймаються хвилі, Ти їх втихомирюєш.</ab>
          <ab n="10">(89-11) Ти стиснув Рагава, як трупа, і сильним раменом Своїм розпорошив Своїх ворогів.</ab>
          <ab n="11">(89-12) Твої небеса, Твоя теж земля, вселенна і все, що на ній, Ти їх заложив!</ab>
          <ab n="12">(89-13) Північ та південє Ти їх створив, Фавор та Хермон співають про Ймення Твоє.</ab>
          <ab n="13">(89-14) Могутнє рамено Твоє, рука Твоя сильна, висока правиця Твоя!</ab>
          <ab n="14">(89-15) Справедливість та право підстава престолу Твого, милість та правда обличчя Твоє випереджують!</ab>
          <ab n="15">(89-16) Блаженний народ, що знає він поклик святковий, Господи, вони ходять у світлі обличчя Твого!</ab>
          <ab n="16">(89-17) Радіють вони цілий день Твоїм іменням, і підвищуються Твоєю справедливістю,</ab>
          <ab n="17">(89-18) бо окраса їхньої сили то Ти, а Твоєю зичливістю ріг наш підноситься,</ab>
          <ab n="18">(89-19) бо щит наш Господній, а цар наш від Святого ізраїлевого!</ab>
          <ab n="19">(89-20) Тоді богобійним Своїм промовляв Ти в об'явленні та говорив: Я поклав допомогу на сильного, Я вибранця підніс із народу:</ab>
          <ab n="20">(89-21) знайшов Я Давида, Свого раба, Я його намастив Своєю святою оливою,</ab>
          <ab n="21">(89-22) щоб із ним була сильна рука Моя, а рамено Моє вміцнило його!</ab>
          <ab n="22">(89-23) Ворог на нього не нападе, а син беззаконня не буде його переслідувати,</ab>
          <ab n="23">(89-24) його ворогів поб'ю перед обличчям його, і вдарю його ненависників!</ab>
          <ab n="24">(89-25) із ним Моя вірність та милість Моя, а Йменням Моїм його ріг піднесеться,</ab>
          <ab n="25">(89-26) і Я покладу його руку на море, і на ріки правицю його.</ab>
          <ab n="26">(89-27) Він Мене буде звати: Отець Ти мій, Бог мій, і скеля спасіння мого!</ab>
          <ab n="27">(89-28) Я вчиню його теж перворідним, найвищим над земних царів.</ab>
          <ab n="28">(89-29) Свою милість для нього навіки сховаю, і Мій заповіт йому вірний,</ab>
          <ab n="29">(89-30) і насіння його покладу Я навіки, а трона його як дні неба!</ab>
          <ab n="30">(89-31) Коли ж його діти покинуть Закона Мого, і не будуть держатись наказів Моїх,</ab>
          <ab n="31">(89-32) коли ізневажать Мої постанови, і не будуть держатись наказів Моїх,</ab>
          <ab n="32">(89-33) тоді палицею навіщу їхню провину, та поразами їхнє беззаконня!</ab>
          <ab n="33">(89-34) А ласки Своєї від нього Я не заберу, і не зраджу його в Своїй вірності,</ab>
          <ab n="34">(89-35) не збезчещу Свого заповіту, а що було з уст Моїх вийшло, того не зміню!</ab>
          <ab n="35">(89-36) Одне в Своїй святості Я присягнув, не повім Я неправди Давидові:</ab>
          <ab n="36">(89-37) повік буде насіння його, а престол його передо Мною як сонце,</ab>
          <ab n="37">(89-38) як місяць, він буде стояти повіки, і Свідок на хмарі правдивий... Села.</ab>
          <ab n="38">(89-39) А Ти опустив та обридив, розгнівався Ти на Свого помазанця,</ab>
          <ab n="39">(89-40) Ти неважливим зробив заповіта Свого раба, Ти скинув на землю корону його,</ab>
          <ab n="40">(89-41) всю горожу його поламав, твердині його обернув на руїну!...</ab>
          <ab n="41">(89-42) Всі грабують його, хто проходить дорогою, він став для сусідів своїх посміховищем...</ab>
          <ab n="42">(89-43) Підніс Ти правицю його переслідувачів, усіх його ворогів Ти потішив,</ab>
          <ab n="43">(89-44) і Ти відвернув вістря шаблі його... у війні ж не підтримав його...</ab>
          <ab n="44">(89-45) Ти слави позбавив його, а трона його повалив був на землю,</ab>
          <ab n="45">(89-46) скоротив Ти був дні його молодости, розтягнув над ним сором! Села.</ab>
          <ab n="46">(89-47) Доки, Господи, будеш ховатись назавжди, доки буде палати Твій гнів, як огонь?</ab>
          <ab n="47">(89-48) Пам'ятай же про мене, яка довгота життя людського? Для чого створив Ти всіх людських синів на ніщо?</ab>
          <ab n="48">(89-49) Котрий чоловік буде жити, а смерти на бачитиме, збереже свою душу від сили шеолу? Села.</ab>
          <ab n="49">(89-50) Де Твої перші милості, Господи, що їх присягав Ти Давидові у Своїй вірності?</ab>
          <ab n="50">(89-51) Згадай, Господи, про ганьбу рабів Своїх, яку я ношу в своїм лоні від усіх великих народів,</ab>
          <ab n="51">(89-52) якою Твої вороги зневажають, о Господи, і кроки Твого помазанця безславлять!</ab>
          <ab n="52">(89-53) Благословенний навіки Господь! Амінь і амінь!</ab>
        </div>
        <div type="chapter" n="90">
          <ab n="1">Молитва Мойсея, чоловіка Божого. Господи, пристановищем нашим Ти був з роду в рід!</ab>
          <ab n="2">Перше ніж гори народжені, і поки Ти витворив землю та світ, то від віку й до віку Ти Бог!</ab>
          <ab n="3">Ти людину вертаєш до пороху, і кажеш: Вернітеся, людські сини!</ab>
          <ab n="4">Бо в очах Твоїх тисяча літ, немов день той вчорашній, який проминув, й як сторожа нічна...</ab>
          <ab n="5">Пустив Ти на них течію, вони стали, як сон, вони, як трава, що минає:</ab>
          <ab n="6">уранці вона розцвітає й росте, а на вечір зів'яне та сохне!</ab>
          <ab n="7">Бо від гніву Твого ми гинемо, і пересердям Твоїм перестрашені,</ab>
          <ab n="8">Ти наші провини поклав перед Себе, гріхи ж нашої молодости на світло Свого лиця!</ab>
          <ab n="9">Бо всі наші дні промайнули у гніві Твоїм, скінчили літа ми свої, як зідхання...</ab>
          <ab n="10">Дні літ наших у них сімдесят літ, а при силах вісімдесят літ, і гордощі їхні страждання й марнота, бо все швидко минає, і ми відлітаємо...</ab>
          <ab n="11">Хто відає силу гніву Твого? А Твоє пересердя як страх перед Тобою!</ab>
          <ab n="12">Навчи нас лічити отак наші дні, щоб ми набули серце мудре!</ab>
          <ab n="13">Привернися ж, о Господи, доки терпітимемо? і пожалій Своїх рабів!</ab>
          <ab n="14">Насити нас уранці Своїм милосердям, і ми будемо співати й радіти по всі наші дні!</ab>
          <ab n="15">Порадуй же нас за ті дні, коли Ти впокоряв нас, за ті роки, що в них ми зазнали лихого!</ab>
          <ab n="16">Нехай виявиться Твоє діло рабам Твоїм, а величність Твоя їхнім синам,</ab>
          <ab n="17">і хай буде над нами благовоління Господа, Бога нашого, і діло рук наших утверди нам, і діло рук наших утверди його!</ab>
        </div>
        <div type="chapter" n="91">
          <ab n="1">Хто живе під покровом Всевишнього, хто в тіні Всемогутнього мешкає,</ab>
          <ab n="2">той скаже до Господа: Охороно моя та твердине моя, Боже мій, я надіюсь на Нього!</ab>
          <ab n="3">Бо Він тебе вирве з тенет птахолова, з моровиці згубної,</ab>
          <ab n="4">Він пером Своїм вкриє тебе, і під крильми Його заховаєшся ти! Щит та лук Його правда.</ab>
          <ab n="5">Не будеш боятися страху нічного, ані стріли, що вдень пролітає,</ab>
          <ab n="6">ані зарази, що в темряві ходить, ані моровиці, що нищить опівдні,</ab>
          <ab n="7">впаде тисяча з боку від тебе, і десять тисяч праворуч від тебе, до тебе ж не дійде!...</ab>
          <ab n="8">Тільки своїми очима подивишся, і заплату безбожним попобачиш,</ab>
          <ab n="9">бо Господа, охорону мою, Всевишнього ти учинив за своє пристановище!</ab>
          <ab n="10">Тебе зло не спіткає, і до намету твого вдар не наблизиться,</ab>
          <ab n="11">бо Своїм Анголам Він накаже про тебе, щоб тебе пильнували на всіх дорогах твоїх,</ab>
          <ab n="12">на руках вони будуть носити тебе, щоб не вдарив об камінь своєї ноги!</ab>
          <ab n="13">На лева й вужа ти наступиш, левчука й крокодила ти будеш топтати!</ab>
          <ab n="14">Що бажав він Мене, то його збережу, зроблю його сильним, бо знає ім'я Моє він;</ab>
          <ab n="15">як він Мене кликатиме, то йому відповім, Я з ним буду в недолі, врятую його та прославлю його,</ab>
          <ab n="16">і довгістю днів Я насичу його, і він бачити буде спасіння Моє!</ab>
        </div>
        <div type="chapter" n="92">
          <ab n="1">Псалом. Пісня на день суботній. (92-2) То добре, щоб дякувати Господеві й виспівувати Ймення Твоє, о Всевишній,</ab>
          <ab n="2">(92-3) вранці розповідати про милість Твою, а ночами про правду Твою</ab>
          <ab n="3">(92-4) на десятиструнній й на арфі, на лютні та гуслах,</ab>
          <ab n="4">(92-5) бо потішив мене Ти, о Господи, вчинком Своїм, про діла Твоїх рук я співаю!</ab>
          <ab n="5">(92-6) Які то величні діла Твої, Господи, дуже глибокі думки Твої,</ab>
          <ab n="6">(92-7) нерозумна людина не знає, а недоумок не зрозуміє того!</ab>
          <ab n="7">(92-8) Коли несправедливі ростуть, як трава, і цвітуть всі злочинці, то на те, щоб навіки були вони знищені,</ab>
          <ab n="8">(92-9) а Ти, Господи, на висоті повік-віку!</ab>
          <ab n="9">(92-10) Бо ось вороги Твої, Господи, бо ось вороги Твої згинуть, розпорошаться всі беззаконники!</ab>
          <ab n="10">(92-11) і Ти рога мого підніс немов в однорожця, мене намастив Ти оливою свіжою.</ab>
          <ab n="11">(92-12) і дивилося око моє на занепад моїх ворогів, тих злочинців, що на мене встають, почують про це мої уші!</ab>
          <ab n="12">(92-13) Зацвіте справедливий, як пальма, і виженеться, немов кедр на Ливані,</ab>
          <ab n="13">(92-14) посаджені в домі Господнім цвітуть на подвір'ях нашого Бога,</ab>
          <ab n="14">(92-15) іще в сивині вони будуть цвісти, будуть ситі та свіжі,</ab>
          <ab n="15">(92-16) щоб розповідати, що щирий Господь, моя скеля, і в Ньому неправди нема!</ab>
        </div>
        <div type="chapter" n="93">
          <ab n="1">Царює Господь, зодягнувся у велич, зодягнувся Господь, оперезався Він силою, і міцно поставлений всесвіт, щоб не захитався!</ab>
          <ab n="2">Престол Твій поставлений міцно спрадавна, від вічности Ти!</ab>
          <ab n="3">Ріки піднесли, о Господи, ріки піднесли свій гуркіт, ріки будуть підносити шум від удару їхніх хвиль,</ab>
          <ab n="4">та над гуркіт великих тих вод, над морські потужнії хвилі, могутніший Господь у висоті!</ab>
          <ab n="5">Свідоцтва Твої дуже певні, а дому Твоєму належиться святість, о Господи, на довгії дні!</ab>
        </div>
        <div type="chapter" n="94">
          <ab n="1">Бог помсти Господь, Бог помсти з'явився,</ab>
          <ab n="2">піднесися, о Судде землі, бундючним заплату віддай!</ab>
          <ab n="3">Аж доки безбожні, о Господи, аж доки безбожні втішатися будуть?</ab>
          <ab n="4">Доки будуть верзти, говорити бундючно, доки будуть пишатись злочинці?</ab>
          <ab n="5">Вони тиснуть народ Твій, о Господи, а спадок Твій вони мучать...</ab>
          <ab n="6">Вдову та чужинця вбивають вони, і мордують сиріт</ab>
          <ab n="7">та й говорять: Не бачить Господь, і не завважить Бог Яковів...</ab>
          <ab n="8">Зрозумійте це ви, нерозумні в народі, а ви, убогі на розум, коли наберетеся глузду?</ab>
          <ab n="9">Хіба Той, що ухо щепив, чи Він не почує? Хіба Той, що око створив, чи Він не побачить?</ab>
          <ab n="10">Хіба Той, що карає народи, чи Він не скартає, Він, що навчає людину знання?</ab>
          <ab n="11">Господь знає всі людські думки, що марнота вони!</ab>
          <ab n="12">Блаженний той муж, що його Ти караєш, о Господи, і з Закону Свого навчаєш його,</ab>
          <ab n="13">щоб його заспокоїти від лиходення, аж поки не викопана буде яма безбожному,</ab>
          <ab n="14">бо Господь не опустить народу Свого, а спадку Свого не полишить,</ab>
          <ab n="15">бо до праведности суд повернеться, а за ним всі невинного серця!</ab>
          <ab n="16">Хто встане зо мною навпроти злостивих, хто встане зо мною навпроти злочинців?</ab>
          <ab n="17">Коли б не Господь мені в поміч, то душа моя трохи була б не лягла в царство смерти!...</ab>
          <ab n="18">Коли я кажу: Похитнулась нога моя, то, Господи, милість Твоя підпирає мене!</ab>
          <ab n="19">Коли мої думки болючі в нутрі моїм множаться, то розради Твої веселять мою душу!</ab>
          <ab n="20">Чи престол беззаконня з Тобою з'єднається, той, що гріх учиняє над право?</ab>
          <ab n="21">Збираються проти душі справедливого, і чисту кров винуватять.</ab>
          <ab n="22">і Господь став для мене твердинею, і мій Бог став за скелю притулку мого,</ab>
          <ab n="23">і Він їхню силу на них повернув, і злом їхнім їх нищить, їх нищить Господь, Бог наш!</ab>
        </div>
        <div type="chapter" n="95">
          <ab n="1">Ходіть, заспіваймо Господеві, покликуймо радісно скелі спасіння нашого,</ab>
          <ab n="2">хвалою обличчя Його випереджуймо, співаймо для Нього пісні,</ab>
          <ab n="3">бо Господь Бог великий, і великий Він Цар над богами всіма,</ab>
          <ab n="4">що в Нього в руці глибини землі, і Його верхогір'я гірські,</ab>
          <ab n="5">що море Його, і вчинив Він його, і руки Його суходіл уформували!</ab>
          <ab n="6">Прийдіть, поклонімося, і припадім, на коліна впадім перед Господом, що нас учинив!</ab>
          <ab n="7">Він наш Бог, а ми люди Його пасовиська й отара руки Його. Сьогодні, коли Його голос почуєте,</ab>
          <ab n="8">не робіте твердим серця вашого, мов при Мериві, немов на пустині в день спроби,</ab>
          <ab n="9">коли ваші батьки Мене брали на спробу, Мене випробовували, також бачили діло Моє.</ab>
          <ab n="10">Сорок літ був огидним Мені оцей рід, й Я сказав: Цей народ блудосерді вони, й не пізнали доріг Моїх,</ab>
          <ab n="11">тому заприсягся Я в гніві Своїм, що до місця Мого відпочинку не ввійдуть вони!</ab>
        </div>
        <div type="chapter" n="96">
          <ab n="1">Співайте для Господа пісню нову, уся земле, співайте для Господа!</ab>
          <ab n="2">Співайте для Господа, благословляйте ім'я Його, з дня на день сповіщайте спасіння Його!</ab>
          <ab n="3">Розповідайте про славу Його між поганами, про чуда Його між усіми народами,</ab>
          <ab n="4">бо великий Господь і прославлений вельми, Він грізний понад богів усіх!</ab>
          <ab n="5">Бо всі боги народів божки, а Господь створив небеса,</ab>
          <ab n="6">перед лицем Його слава та велич, сила й краса у святині Його!</ab>
          <ab n="7">Дайте Господу, роди народів, дайте Господу славу та силу,</ab>
          <ab n="8">дайте Господу славу ймення Його, жертви приносьте і входьте в подвір'я Його!</ab>
          <ab n="9">Додолу впадіть ув оздобі святій перед Господом, тремтіть перед обличчям Його, уся земле,</ab>
          <ab n="10">сповістіть між народами: Царює Господь! Він вселенну зміцнив, щоб не захиталась, Він буде судити людей справедливо!</ab>
          <ab n="11">Хай небо радіє, і хай веселиться земля, нехай гримить море й усе, що у нім,</ab>
          <ab n="12">нехай поле радіє та все, що на ньому! Нехай заспівають тоді всі дерева лісні,</ab>
          <ab n="13">перед Господнім лицем, бо гряде Він, бо землю судити гряде, Він за справедливістю буде судити вселенну, і народи по правді Своїй!</ab>
        </div>
        <div type="chapter" n="97">
          <ab n="1">Царює Господь: хай радіє земля, нехай веселяться численні острови!</ab>
          <ab n="2">Хмара та морок круг Нього, справедливість та право підстава престолу Його.</ab>
          <ab n="3">Огонь іде перед лицем Його, і ворогів Його палить навколо.</ab>
          <ab n="4">Освітили вселенну Його блискавиці, те бачить земля та тремтить!</ab>
          <ab n="5">Гори, як віск, розтопилися перед обличчям Господнім, перед обличчям Господа всієї землі.</ab>
          <ab n="6">Небо розповідає про правду Його, й бачать славу Його всі народи.</ab>
          <ab n="7">Нехай посоромлені будуть усі, хто ідолам служить, хто божками вихвалюється! Додолу впадіть перед Ним, усі боги!</ab>
          <ab n="8">Почув і звеселився Сіон, і потішились Юдині дочки через Твої присуди, Господи,</ab>
          <ab n="9">бо над усією землею Найвищий Ти, Господи, над богами всіма Ти піднесений сильно!</ab>
          <ab n="10">Хто Господа любить, ненавидьте зло! Хто рятує душі святих Своїх, Той визволить їх із руки несправедливих.</ab>
          <ab n="11">Світло сіється для справедливого, а для простосердих розрада.</ab>
          <ab n="12">Радійте, праведні, Господом, і славте Його святу пам'ять!</ab>
        </div>
        <div type="chapter" n="98">
          <ab n="1">Псалом. Співайте для Господа пісню нову, бо Він чуда вчинив! Йому помогла правиця Його та святе рамено Його.</ab>
          <ab n="2">Спасіння Своє Господь виявив, перед очима народів відкрив Свою правду.</ab>
          <ab n="3">Пам'ятає Він Якову милість Свою, й Свою вірність для дому ізраїля. Бачать всі кінці землі те спасіння, що чинить наш Бог.</ab>
          <ab n="4">Уся земле, викликуйте Господу, покликуйте радісно, і співайте та грайте!</ab>
          <ab n="5">Грайте Господеві на гуслах, на гуслах і піснопінням,</ab>
          <ab n="6">на сурмах і голосом рогу викликуйте перед обличчям Царя Цього й Господа!</ab>
          <ab n="7">Нехай шумить море й усе, що у ньому, вселенна й мешканці її,</ab>
          <ab n="8">ріки хай плещуть в долоні, разом радіють хай гори</ab>
          <ab n="9">перед обличчям Господнім, бо Він землю судити гряде: Він за справедливістю буде судити вселенну, і народи по правді!</ab>
        </div>
        <div type="chapter" n="99">
          <ab n="1">Царює Господь, і народи тремтять, сидить на Херувимах, і трясеться земля!</ab>
          <ab n="2">Великий Господь на Сіоні, і піднесений Він над усіма народами!</ab>
          <ab n="3">Хай ім'я Твоє славлять, велике й грізне воно!</ab>
          <ab n="4">А сила Царя любить право, справедливість Ти міцно поставив, Ти Якову право та правду вчинив!</ab>
          <ab n="5">Звеличуйте Господа, нашого Бога, і вклоняйтесь підніжкові ніг Його, Він бо Святий!</ab>
          <ab n="6">Мойсей й Аарон серед священиків Його, а Самуїл серед тих, що кличуть імення Його. Вони кликали до Господа, і Він вислухав їх,</ab>
          <ab n="7">у стовпі хмари до них говорив. Вони зберігали свідоцтва Його й постанови, що Він дав був для них.</ab>
          <ab n="8">Господи, Боже наш, Ти вислуховував їх, Ти був для них Богом вибачливим, але мстився за їхні діла.</ab>
          <ab n="9">Звеличуйте Господа, нашого Бога, і вклоняйтеся перед горою святою Його, бо Святий Господь, Бог наш!</ab>
        </div>
        <div type="chapter" n="100">
          <ab n="1">Вдячний псалом. Уся земле, покликуйте Господу!</ab>
          <ab n="2">Служіть Господеві із радістю, перед обличчя Його підійдіте зо співом!</ab>
          <ab n="3">Знайте, що Господь Бог Він, Він нас учинив, і Його ми, Його ми народ та отара Його пасовиська.</ab>
          <ab n="4">Увійдіть в Його брами з подякуванням, на подвір'я Його з похвалою! Виславляйте Його, ім'я Його благословляйте,</ab>
          <ab n="5">бо добрий Господь, Його милість навіки, а вірність Його з роду в рід!</ab>
        </div>
        <div type="chapter" n="101">
          <ab n="1">Псалом Давидів. Я виспівувати буду про милість та суд, я буду співати до Тебе, о Господи,</ab>
          <ab n="2">придивлятимуся до дороги невинного. Коли прийдеш до мене? Я буду ходити в невинності серця свого серед дому мого,</ab>
          <ab n="3">не поставлю я перед очима своїми речі нікчемної, діло відступства ненавиджу, не приляже до мене воно,</ab>
          <ab n="4">перекірливе серце відходить від мене, лихого не знаю!</ab>
          <ab n="5">Хто таємно обчорнює ближнього свого, я знищу того, високоокого й гордосердого, його не стерплю!</ab>
          <ab n="6">Мої очі на вірних землі, щоб сиділи зо мною. Хто ходить дорогою невинного, той буде служити мені.</ab>
          <ab n="7">Обманець не сяде в середині дому мого, і міцно не стане навпроти очей моїх неправдомовець!</ab>
          <ab n="8">Всіх безбожних землі буду нищити кожного ранку, щоб з міста Господнього вигубити всіх злочинців!</ab>
        </div>
        <div type="chapter" n="102">
          <ab n="1">Молитва вбогого, коли він слабне та перед Господнім лицем виливає мову свою. (102-2) Господи, вислухай молитву мою, і благання моє нехай дійде до Тебе!</ab>
          <ab n="2">(102-3) Не ховай від мене обличчя Свого, в день недолі моєї схили Своє ухо до мене, в день благання озвися небавом до мене!</ab>
          <ab n="3">(102-4) Бо минають, як дим, мої дні, а кості мої немов висохли в огнищі...</ab>
          <ab n="4">(102-5) Як трава та побите та висохло серце моє, так що я забував їсти хліб свій...</ab>
          <ab n="5">(102-6) Від зойку стогнання мого прилипли до тіла мого мої кості...</ab>
          <ab n="6">(102-7) Уподобився я пеликанові пустині, я став, як той пугач руїн!</ab>
          <ab n="7">(102-8) Я безсонний, і став, немов пташка самотня на дасі...</ab>
          <ab n="8">(102-9) Увесь день ображають мене вороги мої, ті, хто з мене кепкує, заприсяглись проти мене!</ab>
          <ab n="9">(102-10) і попіл я їм, немов хліб, а напої свої із плачем перемішую,</ab>
          <ab n="10">(102-11) через гнів Твій та лютість Твою, бо підняв був мене Ти та й кинув мене...</ab>
          <ab n="11">(102-12) Мої дні як похилена тінь, а я сохну, немов та трава!</ab>
          <ab n="12">(102-13) А Ти, Господи, будеш повік пробувати, а пам'ять Твоя з роду в рід.</ab>
          <ab n="13">(102-14) Ти встанеш та змилуєшся над Сіоном, бо час учинити йому милосердя, бо прийшов речінець,</ab>
          <ab n="14">(102-15) бо раби Твої покохали й каміння його, і порох його полюбили!</ab>
          <ab n="15">(102-16) і будуть боятись народи Господнього Ймення, а всі земні царі слави Твоєї.</ab>
          <ab n="16">(102-17) Бо Господь побудує Сіона, появиться в славі Своїй.</ab>
          <ab n="17">(102-18) До молитви забутих звернеться Він, і молитви їхньої не осоромить.</ab>
          <ab n="18">(102-19) Запишеться це поколінню майбутньому, і народ, який створений буде, хвалитиме Господа,</ab>
          <ab n="19">(102-20) бо споглянув Він із високости святої Своєї, Господь зорив на землю з небес,</ab>
          <ab n="20">(102-21) щоб почути зідхання ув'язненого, щоб на смерть прирокованих визволити,</ab>
          <ab n="21">(102-22) щоб розповідати про Ймення Господнє в Сіоні, а в Єрусалимі про славу Його,</ab>
          <ab n="22">(102-23) коли разом зберуться народи й держави служити Господеві.</ab>
          <ab n="23">(102-24) Мою силу в дорозі Він виснажив, дні мої скоротив...</ab>
          <ab n="24">(102-25) Я кажу: Боже мій, не бери Ти мене в половині днів моїх! Твої роки на вічні віки.</ab>
          <ab n="25">(102-26) Колись землю Ти був заклав, а небо то чин Твоїх рук,</ab>
          <ab n="26">(102-27) позникають вони, а Ти будеш стояти... і всі вони, як одежа, загинуть, Ти їх зміниш, немов те вбрання, і минуться вони...</ab>
          <ab n="27">(102-28) Ти ж Той Самий, а роки Твої не закінчаться!</ab>
          <ab n="28">(102-29) Сини Твоїх рабів будуть жити, а їхнє насіння стоятиме міцно перед обличчям Твоїм!</ab>
        </div>
        <div type="chapter" n="103">
          <ab n="1">Давидів. Благослови, душе моя, Господа, і все нутро моє святе Ймення Його!</ab>
          <ab n="2">Благослови, душе моя, Господа, і не забувай за всі добродійства Його!</ab>
          <ab n="3">Всі провини Твої Він прощає, всі недуги твої вздоровляє.</ab>
          <ab n="4">Від могили життя твоє Він визволяє, Він милістю та милосердям тебе коронує.</ab>
          <ab n="5">Він бажання твоє насичає добром, відновиться, мов той орел, твоя юність!</ab>
          <ab n="6">Господь чинить правду та суд для всіх переслідуваних.</ab>
          <ab n="7">Він дороги Свої об'явив був Мойсеєві, діла Свої дітям ізраїлевим.</ab>
          <ab n="8">Щедрий і милосердний Господь, довготерпеливий і многомилостивий.</ab>
          <ab n="9">Не завжди на нас ворогує, і не навіки заховує гнів.</ab>
          <ab n="10">Не за нашими прогріхами Він поводиться з нами, і відплачує нам не за провинами нашими.</ab>
          <ab n="11">Бо як високо небо стоїть над землею, велика така Його милість до тих, хто боїться Його,</ab>
          <ab n="12">як далекий від заходу схід, так Він віддалив від нас наші провини!</ab>
          <ab n="13">Як жалує батько дітей, так Господь пожалівся над тими, хто боїться Його,</ab>
          <ab n="14">бо знає Він створення наше, пам'ятає, що ми порох:</ab>
          <ab n="15">чоловік як трава дні його, немов цвіт польовий так цвіте він,</ab>
          <ab n="16">та вітер перейде над ним і немає його, і вже місце його не пізнає його...</ab>
          <ab n="17">А милість Господня від віку й до віку на тих, хто боїться Його, і правда Його над синами синів,</ab>
          <ab n="18">що Його заповіта додержують, і що пам'ятають накази Його, щоб виконувати їх!</ab>
          <ab n="19">Господь міцно поставив на Небі престола Свого, а Царство Його над усім володіє.</ab>
          <ab n="20">Благословіть Господа, Його Анголи, велетні сильні, що виконуєте Його слово, щоб слухати голосу слів Його!</ab>
          <ab n="21">Благословіть Господа, усі сили небесні Його, слуги Його, що чините волю Його!</ab>
          <ab n="22">Благословіть Господа, всі діла Його, на всіх місцях царювання Його! Благослови, душе моя, Господа!</ab>
        </div>
        <div type="chapter" n="104">
          <ab n="1">Благослови, душе моя, Господа! Господи, Боже мій, Ти вельми великий, зодягнувся Ти в велич та в славу!</ab>
          <ab n="2">Зодягає Він світло, як шати, небеса простягає, немов би завісу.</ab>
          <ab n="3">Він ставить на водах палати Свої, хмари кладе за Свої колесниці, ходить на крилах вітрових!</ab>
          <ab n="4">Він чинить вітри за Своїх посланців, палючий огонь за Своїх слуг.</ab>
          <ab n="5">Землю Ти вґрунтував на основах її, щоб на вічні віки вона не захиталась,</ab>
          <ab n="6">безоднею вкрив Ти її, немов шатою. Стала вода над горами,</ab>
          <ab n="7">від погрози Твоєї вона втекла, від гуркоту грому Твого побігла вона,</ab>
          <ab n="8">виходить на гори та сходить в долини, на місце, що Ти встановив був для неї.</ab>
          <ab n="9">Ти границю поклав, щоб її вона не перейшла, щоб вона не вернулася землю покрити.</ab>
          <ab n="10">Він джерела пускає в потоки, що пливуть між горами,</ab>
          <ab n="11">напувають вони всю пільну звірину, ними дикі осли гасять спрагу свою.</ab>
          <ab n="12">Птаство небесне над ними живе, видає воно голос з-посеред галузок.</ab>
          <ab n="13">Він напоює гори з палаців Своїх, із плоду чинів Твоїх земля сититься.</ab>
          <ab n="14">Траву для худоби вирощує, та зеленину для праці людині, щоб хліб добувати з землі,</ab>
          <ab n="15">і вино, що серце людині воно звеселяє, щоб більш від оливи блищало обличчя, і хліб, що серце людині зміцняє.</ab>
          <ab n="16">Насичуються Господні дерева, ті кедри ливанські, що Ти насадив,</ab>
          <ab n="17">що там кубляться птахи, бузько, кипариси мешкання його.</ab>
          <ab n="18">Гори високі для диких козиць, скелі сховище скельним звіринам.</ab>
          <ab n="19">і місяця Він учинив для означення часу, сонце знає свій захід.</ab>
          <ab n="20">Темноту Ти наводиш і ніч настає, в ній порушується вся звірина лісна,</ab>
          <ab n="21">ричать левчуки за здобичею та шукають від Бога своєї поживи.</ab>
          <ab n="22">Сонце ж засвітить вони повтікають, та й кладуться по норах своїх.</ab>
          <ab n="23">Людина виходить на працю свою, й на роботу свою аж до вечора.</ab>
          <ab n="24">Які то численні діла Твої, Господи, Ти мудро вчинив їх усіх, Твого творива повна земля!</ab>
          <ab n="25">Ось море велике й розлогошироке, там повзюче, й числа їм немає, звірина мала та велика!</ab>
          <ab n="26">Ходять там кораблі, там той левіятан, якого створив Ти, щоб бавитися йому в морі.</ab>
          <ab n="27">Вони всі чекають Тебе, щоб Ти часу свого поживу їм дав.</ab>
          <ab n="28">Даєш їм збирають вони, руку Свою розкриваєш добром насичаються.</ab>
          <ab n="29">Ховаєш обличчя Своє то вони перелякані, забираєш їм духа вмирають вони, та й вертаються до свого пороху.</ab>
          <ab n="30">Посилаєш Ти духа Свого вони творяться, і Ти відновляєш обличчя землі.</ab>
          <ab n="31">Нехай буде слава Господня навіки, хай ділами Своїми радіє Господь!</ab>
          <ab n="32">Він погляне на землю й вона затремтить, доторкнеться до гір і димують вони!</ab>
          <ab n="33">Я буду співати Господеві в своєму житті, буду грати для Бога мого, аж поки живу!</ab>
          <ab n="34">Буде приємна Йому моя мова, я Господом буду радіти!</ab>
          <ab n="35">Нехай згинуть грішні з землі, а безбожні немає вже їх! Благослови, душе моя, Господа! Алілуя!</ab>
        </div>
        <div type="chapter" n="105">
          <ab n="1">Дякуйте Господу, кличте ім'я Його, серед народів звіщайте про чини Його!</ab>
          <ab n="2">Співайте Йому, грайте Йому, говоріть про всі чуда Його!</ab>
          <ab n="3">Хваліться святим Його Йменням, хай тішиться серце шукаючих Господа!</ab>
          <ab n="4">Пошукуйте Господа й силу Його, лице Його завжди шукайте!</ab>
          <ab n="5">Пам'ятайте про чуда Його, які Він учинив, про ознаки Його та про присуди уст Його,</ab>
          <ab n="6">ви, насіння Авраама, раба Його, сини Яковові, вибранці Його!</ab>
          <ab n="7">Він Господь, Бог наш, по цілій землі Його присуди!</ab>
          <ab n="8">Він пам'ятає навіки Свого заповіта, те слово, яке наказав був на тисячу родів,</ab>
          <ab n="9">що склав Він його з Авраамом, і присягу Свою для ісака.</ab>
          <ab n="10">Він поставив її за Закона для Якова, ізраїлеві заповітом навіки,</ab>
          <ab n="11">говорячи: Я дам тобі Край ханаанський, частину спадщини для вас!</ab>
          <ab n="12">Тоді їх було невелике число, нечисленні були та приходьки на ній,</ab>
          <ab n="13">і ходили вони від народу до народу, від царства до іншого люду.</ab>
          <ab n="14">Не дозволив нікому Він кривдити їх, і за них Він царям докоряв:</ab>
          <ab n="15">Не доторкуйтеся до Моїх помазанців, а пророкам Моїм не робіте лихого!</ab>
          <ab n="16">і покликав Він голод на землю, всяке хлібне стебло поламав.</ab>
          <ab n="17">Перед їхнім обличчям Він мужа послав, за раба Йосип проданий був.</ab>
          <ab n="18">Кайданами мучили ноги його, залізо пройшло в його тіло,</ab>
          <ab n="19">аж до часу виповнення слова Його, слово Господнє його було виявило.</ab>
          <ab n="20">Цар послав і його розв'язав, володар народів і його був звільнив.</ab>
          <ab n="21">Він настановив його паном над домом своїм, і володарем над усім маєтком своїм,</ab>
          <ab n="22">щоб в'язнив він його можновладців по волі своїй, а старших його умудряв.</ab>
          <ab n="23">і ізраїль прибув до Єгипту, і Яків замешкав у Хамовім краї.</ab>
          <ab n="24">А народ Свій Він сильно розмножив, і зробив був ряснішим його від його ворогів.</ab>
          <ab n="25">Він перемінив їхнє серце, щоб народа Його ненавиділи, щоб брались на хитрощі проти рабів Його.</ab>
          <ab n="26">Він послав був Мойсея, Свого раба, Аарона, що вибрав його,</ab>
          <ab n="27">вони положили були серед них Його речі знаменні, та чуда у Хамовім краї.</ab>
          <ab n="28">Він темноту наслав і потемніло, і вони не противились слову Його.</ab>
          <ab n="29">Він перемінив їхню воду на кров, і вморив їхню рибу.</ab>
          <ab n="30">Їхній край зароївся був жабами, навіть в покоях царів їхніх.</ab>
          <ab n="31">Він сказав й прибули рої мух, воші в цілому обширі їхньому.</ab>
          <ab n="32">Він градом зробив їхній дощ, палючий огонь на їхню землю.</ab>
          <ab n="33">і Він повибивав виноград їхній та фіґове дерево їхнє, і деревину на обширі їхньому повиломлював.</ab>
          <ab n="34">Він сказав і найшла сарана та гусінь без ліку,</ab>
          <ab n="35">усю ярину в їхнім краї пожерла, і плід землі їхньої з'їла.</ab>
          <ab n="36">і Він повбивав усіх первістків в їхньому краї, початок усякої їхньої сили.</ab>
          <ab n="37">і Він випровадив їх у сріблі та в золоті, і серед їхніх племен не було, хто б спіткнувся.</ab>
          <ab n="38">Єгипет радів, коли вийшли вони, бо страх перед ними напав був на них.</ab>
          <ab n="39">Він хмару простяг на заслону, а огонь на освітлення ночі.</ab>
          <ab n="40">Зажадав був ізраїль і Він перепелиці наслав, і хлібом небесним Він їх годував.</ab>
          <ab n="41">Відчинив був Він скелю й линула вода, потекли були ріки в пустинях,</ab>
          <ab n="42">бо Він пам'ятав за святе Своє слово, за Авраама, Свого раба.</ab>
          <ab n="43">і Він з радістю вивів народ Свій, зо співом вибранців Своїх,</ab>
          <ab n="44">і їм землю народів роздав, і посіли вони працю людів,</ab>
          <ab n="45">щоб виконували Його заповіді, та закони Його берегли! Алілуя!</ab>
        </div>
        <div type="chapter" n="106">
          <ab n="1">Алілуя! Дякуйте Господу, добрий бо Він, бо навіки Його милосердя!</ab>
          <ab n="2">Хто розкаже про велич Господню, розповість усю славу Його?</ab>
          <ab n="3">Блаженні, хто держиться права, хто чинить правду кожного часу!</ab>
          <ab n="4">Згадай мене, Господи, в ласці Своїй до народу Свого, відвідай мене спасінням Своїм,</ab>
          <ab n="5">щоб побачити добре вибранців Твоїх, щоб я тішився радощами Твого народу, і хвалився зо спадком Твоїм!</ab>
          <ab n="6">Ми згрішили з батьками своїми, скривили, неправдиве чинили...</ab>
          <ab n="7">Не зважали на чуда Твої батьки наші в Єгипті, многоти Твоїх ласк не пригадували й бунтувались над морем, над морем Червоним.</ab>
          <ab n="8">Та Він ради Ймення Свого їх спас, щоб виявити Свою силу.</ab>
          <ab n="9">Він кликнув на море Червоне і висохло, і Він їх повів через морські глибини, немов по пустині!...</ab>
          <ab n="10">і Він спас їх з руки неприятеля, визволив їх з руки ворога,</ab>
          <ab n="11">і закрила вода супротивників їхніх, жоден з них не зостався!</ab>
          <ab n="12">Тоді то в слова Його ввірували, виспівували Йому славу.</ab>
          <ab n="13">Та скоро забули вони Його чин, не чекали поради Його,</ab>
          <ab n="14">і палали в пустині жаданням, і Бога в пустині ізнов випробовували,</ab>
          <ab n="15">і Він їхнє жадання їм дав, але худість послав в їхню душу...</ab>
          <ab n="16">Та Мойсею позаздрили в таборі, й Ааронові, святому Господньому.</ab>
          <ab n="17">Розкрилась земля і Датана поглинула, Авіронові збори накрила,</ab>
          <ab n="18">і огонь запалав на їхніх зборах, і полум'я те попалило безбожних...</ab>
          <ab n="19">Зробили тельця на Хориві, і били поклони бовванові вилитому,</ab>
          <ab n="20">і змінили вони свою славу на образ вола, що траву пожирає,</ab>
          <ab n="21">забули про Бога, свого Спасителя, що велике в Єгипті вчинив,</ab>
          <ab n="22">у землі Хамовій чуда, страшні речі над морем Червоним...</ab>
          <ab n="23">і сказав Він понищити їх, коли б не Мойсей, вибранець Його, що став був у виломі перед обличчям Його відвернути Його гнів, щоб не шкодив!</ab>
          <ab n="24">Погордили землею жаданою, не повірили слову Його,</ab>
          <ab n="25">і ремствували по наметах своїх, неслухняні були до Господнього голосу.</ab>
          <ab n="26">і Він підійняв Свою руку на них, щоб їх повалити в пустині,</ab>
          <ab n="27">і щоб повалити їхнє потомство посеред народів, та щоб розпорошити їх по країнах!</ab>
          <ab n="28">і служили Ваалові пеорському, й їли вони жертви мертвих,</ab>
          <ab n="29">і ділами своїми розгнівали Бога, тому вдерлась зараза між них!</ab>
          <ab n="30">і встав тоді Пінхас та й розсудив, і зараза затрималась,</ab>
          <ab n="31">і йому пораховано в праведність це, з роду в рід аж навіки.</ab>
          <ab n="32">і розгнівали Бога вони над водою Меріви, і через них стало зле для Мойсея,</ab>
          <ab n="33">бо духа його засмутили, і він говорив нерозважно устами своїми...</ab>
          <ab n="34">Вони не познищували тих народів, що Господь говорив їм про них,</ab>
          <ab n="35">і помішались з поганами, та їхніх учинків навчились.</ab>
          <ab n="36">і божищам їхнім служили, а ті пасткою стали для них...</ab>
          <ab n="37">і приносили в жертву синів своїх, а дочок своїх демонам,</ab>
          <ab n="38">і кров чисту лили, кров синів своїх і дочок своїх, що їх у жертву приносили божищам ханаанським. і через кривавий переступ земля посквернилась,</ab>
          <ab n="39">і стали нечисті вони через учинки свої, і перелюб чинили ділами своїми...</ab>
          <ab n="40">і проти народу Свого запалав гнів Господній, і спадок Його Йому став огидним,</ab>
          <ab n="41">і віддав їх у руку народів, і їхні ненависники панували над ними,</ab>
          <ab n="42">і їхні вороги їх гнобили, і вони впокорилися під їхню руку...</ab>
          <ab n="43">Багато разів Він визволював їх, але вони вперті були своїм задумом, і пригноблено їх через їхню провину!</ab>
          <ab n="44">Та побачив Він їхню тісноту, коли почув їхні благання,</ab>
          <ab n="45">і Він пригадав їм Свого заповіта, і пожалував був за Своєю великою милістю,</ab>
          <ab n="46">і збудив милосердя до них між усіма, що їх полонили!</ab>
          <ab n="47">Спаси нас, о Господи, Боже наш, і нас позбирай з-між народів, щоб дякувати Йменню святому Твоєму, щоб Твоєю хвалитися славою!</ab>
          <ab n="48">Благословенний Господь, Бог ізраїлів звіку й навіки! і ввесь народ нехай скаже: Амінь! Алілуя!</ab>
        </div>
        <div type="chapter" n="107">
          <ab n="1">Дякуйте Господу, добрий бо Він, бо навіки Його милосердя!</ab>
          <ab n="2">хай так скажуть ті всі, що Господь урятував їх, що визволив їх з руки ворога,</ab>
          <ab n="3">і з країв їх зібрав, від сходу й заходу, від півночі й моря!</ab>
          <ab n="4">Блудили вони по пустині дорогою голою, осілого міста не знаходили,</ab>
          <ab n="5">голодні та спрагнені, і в них їхня душа омлівала...</ab>
          <ab n="6">і в недолі своїй вони Господа кликали, і Він визволяв їх від утисків їхніх!</ab>
          <ab n="7">і Він їх попровадив дорогою простою, щоб до міста осілого йшли.</ab>
          <ab n="8">Нехай же подяку складуть Господеві за милість Його, та за чуда Його синам людським,</ab>
          <ab n="9">бо наситив Він спрагнену душу, а душу голодну наповнив добром!</ab>
          <ab n="10">Ті, хто перебував був у темряві та в смертній тіні, то в'язні біди та заліза,</ab>
          <ab n="11">бо вони спротивлялися Божим словам, і відкинули раду Всевишнього.</ab>
          <ab n="12">Та Він упокорив їхнє серце терпінням, спіткнулись вони і ніхто не поміг,</ab>
          <ab n="13">і в недолі своїй вони Господа кликали, і Він визволяв їх від утисків їхніх!</ab>
          <ab n="14">і Він вивів їх з темряви й мороку, їхні ж кайдани сторощив.</ab>
          <ab n="15">Нехай же подяку складуть Господеві за милість Його, та за чуда Його синам людським,</ab>
          <ab n="16">бо Він поламав мідні двері, і засуви залізні зрубав!</ab>
          <ab n="17">Нерозумні страждали за грішну дорогу свою й за свої беззаконня.</ab>
          <ab n="18">Душа їхня від усякої їжі відверталася, і дійшли вони аж до брам смерти,</ab>
          <ab n="19">і в недолі своїй вони Господа кликали, і Він визволяв їх від утисків їхніх,</ab>
          <ab n="20">Він послав Своє слово та їх уздоровив, і їх урятував з їхньої хвороби!</ab>
          <ab n="21">Нехай же подяку складуть Господеві за милість Його та за чуда Його синам людським,</ab>
          <ab n="22">і хай жертви подяки приносять, і хай розповідають зо співом про чини Його!</ab>
          <ab n="23">Ті, хто по морю пливе кораблями, хто чинить зайняття своє на великій воді,</ab>
          <ab n="24">вони бачили чини Господні та чуда Його в глибині!</ab>
          <ab n="25">Він скаже і буря зривається, і підносяться хвилі Його,</ab>
          <ab n="26">до неба вони підіймаються, до безодні спадають, у небезпеці душа їхня хвилюється!</ab>
          <ab n="27">Вони крутяться й ходять вперед та назад, як п'яний, і вся їхня мудрість бентежиться!</ab>
          <ab n="28">Та в недолі своїй вони Господа кликали, і Він визволяв їх від утисків їхніх!</ab>
          <ab n="29">Він змінює бурю на тишу, і стихають їхні хвилі,</ab>
          <ab n="30">і раділи, що втихли вони, і Він їх привів до бажаної пристані.</ab>
          <ab n="31">Нехай же подяку складуть Господеві за милість, та за чуда Його синам людським!</ab>
          <ab n="32">Нехай величають Його на народньому зборі, і нехай вихваляють Його на засіданні старших!</ab>
          <ab n="33">Він обертає річки в пустиню, а водні джерела на суходіл,</ab>
          <ab n="34">плодючу землю на солончак через злобу мешканців її.</ab>
          <ab n="35">Він пустиню обертає в водне болото, а землю суху в джерело,</ab>
          <ab n="36">і голодних садовить Він там, а вони ставлять місто на мешкання,</ab>
          <ab n="37">і поля засівають, і виноградники садять, і отримують плід урожаю!</ab>
          <ab n="38">і благословляє Він їх, і сильно розмножуються, і одержують плід урожаю!</ab>
          <ab n="39">Та змаліли вони й похилилися з утиску злого та з смутку.</ab>
          <ab n="40">Виливає Він ганьбу на можних, і блудять вони без дороги в пустині,</ab>
          <ab n="41">а вбогого Він підіймає з убозтва, і розмножує роди, немов ту отару.</ab>
          <ab n="42">Це бачать правдиві й радіють, і закриває уста свої всяке безправ'я.</ab>
          <ab n="43">Хто мудрий, той все це завважить, і познають вони милосердя Господнє!</ab>
        </div>
        <div type="chapter" n="108">
          <ab n="1">Пісня. Псалом Давидів. (108-2) Моє серце зміцнилося, Боже, я буду співати та славити разом з своєю хвалою!</ab>
          <ab n="2">(108-3) Збудися ж ти, арфо та цитро, я буду будити досвітню зорю!</ab>
          <ab n="3">(108-4) Я буду Тебе вихваляти, о Господи, серед народів, і буду співати Тобі між племенами,</ab>
          <ab n="4">(108-5) бо більше від неба Твоє милосердя, а правда Твоя аж до хмар!</ab>
          <ab n="5">(108-6) Піднесися ж, о Боже, над небо, а слава Твоя над усією землею!</ab>
          <ab n="6">(108-7) Щоб любі Твої були визволені, Своєю правицею допоможи й обізвися до нас!</ab>
          <ab n="7">(108-8) У святині Своїй Бог промовив: Нехай Я звеселюся, розділю Я Сихем, і долину Суккотську поміряю.</ab>
          <ab n="8">(108-9) Належить Мені Ґілеад, і Мені Манасія, а Єфрем охорона Моєї голови, Юда берло Моє.</ab>
          <ab n="9">(108-10) Моав то мідниця Мого миття, на Едом узуттям Своїм кину, над Филистеєю буду погукувати!</ab>
          <ab n="10">(108-11) Хто мене запровадить до міста твердинного, хто до Едому мене приведе?</ab>
          <ab n="11">(108-12) Хіба ж Ти покинув нас, Боже, і серед нашого війська не вийдеш вже, Боже?</ab>
          <ab n="12">(108-13) Подай же нам поміч на ворога, людська бо поміч марнота!</ab>
          <ab n="13">(108-14) Ми мужність покажемо в Бозі, і Він потопче противників наших!</ab>
        </div>
        <div type="chapter" n="109">
          <ab n="1">Для дириґетна хору. Псалом Давидів. Боже слави моєї, не будь мовчазливий,</ab>
          <ab n="2">бо мої вороги порозкривали на мене уста нечестиві та пельки лукаві, язиком неправдивим говорять зо мною!</ab>
          <ab n="3">і вони оточили мене словами ненависти, і без причини на мене воюють,</ab>
          <ab n="4">обмовляють мене за любов мою, а я молюся за них,</ab>
          <ab n="5">вони віддають мені злом за добро, і ненавистю за любов мою!</ab>
          <ab n="6">Постав же над ним нечестивого, і по правиці його сатана нехай стане!</ab>
          <ab n="7">Як буде судитись нехай вийде винним, молитва ж його бодай стала гріхом!</ab>
          <ab n="8">Нехай дні його будуть короткі, хай інший маєток його забере!</ab>
          <ab n="9">Бодай діти його стали сиротами, а жінка його удовою!</ab>
          <ab n="10">і хай діти його все мандрують та жебрають, і нехай вони просять у тих, хто їх руйнував!</ab>
          <ab n="11">Бодай їм тенета розставив лихвар на все, що його, і нехай розграбують чужі його працю!</ab>
          <ab n="12">Щоб до нього ніхто милосердя не виявив, і бодай не було його сиротам милости!</ab>
          <ab n="13">Щоб на знищення стали нащадки його, бодай було скреслене в другому роді ім'я їхнє!</ab>
          <ab n="14">Беззаконня батьків його хай пам'ятається в Господа, і хай не стирається гріх його матері!</ab>
          <ab n="15">Нехай будуть вони перед Господом завжди, а Він нехай вирве з землі їхню пам'ять,</ab>
          <ab n="16">ворог бо не пам'ятав милосердя чинити, і напастував був людину убогу та бідну, та серцем засмучену, щоб убивати її!</ab>
          <ab n="17">Полюбив він прокляття, бодай же на нього воно надійшло! і не хотів благословення, щоб воно віддалилось від нього!</ab>
          <ab n="18">Зодягнув він прокляття, немов свою одіж, просякло воно, як вода, в його нутро, та в кості його, мов олива!</ab>
          <ab n="19">Бодай воно стало йому за одежу, в яку зодягнеться, і за пояс, що завжди він ним підпережеться!</ab>
          <ab n="20">Це заплата від Господа тим, хто мене обмовляє, на душу мою наговорює зло!</ab>
          <ab n="21">А Ти Господи, Владико, зо мною зроби ради Ймення Свого, що добре Твоє милосердя, мене порятуй,</ab>
          <ab n="22">бо я вбогий та бідний, і зранене серце моє в моїм нутрі!...</ab>
          <ab n="23">Я ходжу, мов та тінь, коли хилиться день, немов сарана я відкинений!</ab>
          <ab n="24">Коліна мої знесилилися з посту, і вихудло тіло моє з недостачі оливи,</ab>
          <ab n="25">і я став для них за посміховище, коли бачать мене, головою своєю хитають...</ab>
          <ab n="26">Поможи мені, Господи, Боже мій, за Своїм милосердям спаси Ти мене!</ab>
          <ab n="27">і нехай вони знають, що Твоя це рука, що Ти, Господи, все це вчинив!</ab>
          <ab n="28">Нехай проклинають вони, Ти ж поблагослови! Вони повстають, та нехай засоромлені будуть, а раб Твій радітиме!</ab>
          <ab n="29">Хай зодягнуться ганьбою ті, хто мене обмовляє, і хай вони сором свій вдягнуть, як шату!</ab>
          <ab n="30">Я устами своїми хвалитиму голосно Господа, і між багатьма Його славити буду,</ab>
          <ab n="31">бо стоїть на правиці убогого Він для спасіння від тих, хто осуджує душу його!</ab>
        </div>
        <div type="chapter" n="110">
          <ab n="1">Псалом Давидів. Промовив Господь Господеві моєму: Сядь праворуч Мене, доки не покладу Я Твоїх ворогів за підніжка ногам Твоїм!</ab>
          <ab n="2">Господь із Сіону пошле берло сили Своєї, пануй Ти поміж ворогами Своїми!</ab>
          <ab n="3">Народ Твій готовий у день військового побору Твого, в оздобах святині із лоня зірниці прилине для Тебе, немов та роса, Твоя молодість.</ab>
          <ab n="4">Поклявся Господь, і не буде жаліти: Ти священик навіки за чином Мелхиседековим.</ab>
          <ab n="5">По правиці Твоїй розторощить Владика царів у день гніву Свого,</ab>
          <ab n="6">Він буде судити між народами, землю виповнить трупами, розторощить Він голову в краї великім...</ab>
          <ab n="7">Буде пити з струмка на дорозі, тому то підійме Він голову!</ab>
        </div>
        <div type="chapter" n="111">
          <ab n="1">Алілуя! Буду славити Господа з повного серця, в колі праведних та на згромадженні!</ab>
          <ab n="2">Великі Господні діла, вони пожадані для всіх, хто їх любить!</ab>
          <ab n="3">Його діло краса та величність, а правда Його пробуває навіки!</ab>
          <ab n="4">Він пам'ятку чудам Своїм учинив, милостивий та щедрий Господь!</ab>
          <ab n="5">Поживу дає Він для тих, хто боїться Його, заповіта Свого пам'ятає повік!</ab>
          <ab n="6">Силу чинів Своїх об'явив Він народові Своєму, щоб спадщину народів їм дати.</ab>
          <ab n="7">Діла рук Його правда та право, всі накази Його справедливі,</ab>
          <ab n="8">вони кріпкі на вічні віки, вони зроблені вірністю і правотою!</ab>
          <ab n="9">Послав Він Своєму народові визволення, заповіта Свого поставив навіки, святе та грізне Його Ймення!</ab>
          <ab n="10">Початок премудрости страх перед Господом, добрий розум у тих, хто виконує це, Його слава навіки стоїть!</ab>
        </div>
        <div type="chapter" n="112">
          <ab n="1">Алілуя! Блажен муж, що боїться Господа, що заповіді Його любить!</ab>
          <ab n="2">Буде сильним насіння його на землі, буде поблагословлений рід безневинних!</ab>
          <ab n="3">Багатство й достаток у домі його, а правда його пробуває навіки!</ab>
          <ab n="4">Світло сходить у темряві для справедливих, Він ласкавий, і милостивий, і праведний!</ab>
          <ab n="5">Добрий муж милостивий та позичає, удержує справи свої справедливістю,</ab>
          <ab n="6">і навіки він не захитається, у вічній пам'яті праведний буде!</ab>
          <ab n="7">Не боїться він звістки лихої, його серце міцне, надію складає на Господа!</ab>
          <ab n="8">Уміцнене серце його не боїться, бо він бачить нещастя поміж ворогами своїми!</ab>
          <ab n="9">Він щедро убогим дає, його правда навіки стоїть, його ріг підіймається в славі!</ab>
          <ab n="10">Це бачить безбожний та гнівається, скрегоче зубами своїми та тане... Бажання безбожних загине!</ab>
        </div>
        <div type="chapter" n="113">
          <ab n="1">Алілуя! Хваліте, Господні раби, хваліть ім'я Господа!</ab>
          <ab n="2">Нехай буде благословенне Господнє ім'я відтепер і навіки!</ab>
          <ab n="3">Від сходу сонця аж до заходу його прославляйте Господнє ім'я!</ab>
          <ab n="4">Господь підіймається над усі народи, Його слава понад небеса!</ab>
          <ab n="5">Хто подібний до Господа, нашого Бога, що мешкає на висоті,</ab>
          <ab n="6">та знижується, щоб побачити те, що на небесах і на землі?</ab>
          <ab n="7">Бідаря Він підводить із пороху, зо сміття підіймає нужденного,</ab>
          <ab n="8">щоб його посадити з вельможними, з вельможними люду Його!</ab>
          <ab n="9">Він неплідну в домі садовить за радісну матір дітей! Алілуя!</ab>
        </div>
        <div type="chapter" n="114">
          <ab n="1">Як виходив ізраїль з Єгипту, від народу чужого дім Яковів,</ab>
          <ab n="2">Юда став за святиню Йому, а ізраїль Його пануванням!</ab>
          <ab n="3">Побачило море все це і побігло, Йордан повернувся назад!</ab>
          <ab n="4">Гори скакали, немов баранці, а пагірки немов ті ягнята!</ab>
          <ab n="5">Що тобі, море, що ти втікаєш? Йордане, що ти повернувся назад?</ab>
          <ab n="6">Чого скачете, гори, немов баранці, а пагірки мов ті ягнята?</ab>
          <ab n="7">Тремти, земле, перед Господнім лицем, перед лицем Бога Якова,</ab>
          <ab n="8">що скелю обертає в озеро водне, а кремінь на водне джерело!</ab>
        </div>
        <div type="chapter" n="115">
          <ab n="1">(114-9) Не нам, Господи, не нам, але Йменню Своєму дай славу за милість Твою, за правду Твою!</ab>
          <ab n="2">(114-10) Пощо мають казати народи: Де ж то їхній Бог?</ab>
          <ab n="3">(114-11) А Бог наш на небі, усе, що хотів, учинив.</ab>
          <ab n="4">(114-12) Їхні божки срібло й золото, діло рук людських:</ab>
          <ab n="5">(114-13) вони мають уста й не говорять, очі мають вони і не бачать,</ab>
          <ab n="6">(114-14) мають уші й не чують, мають носа й без нюху,</ab>
          <ab n="7">(114-15) мають руки та не дотикаються, мають ноги й не ходять, своїм горлом вони не говорять!</ab>
          <ab n="8">(114-16) Нехай стануть такі, як вони, ті, хто їх виробляє, усі, хто надію на них покладає!</ab>
          <ab n="9">(114-17) ізраїлю, надію складай лиш на Господа: Він їм поміч та щит їм!</ab>
          <ab n="10">(114-18) Аароновий доме, надійтесь на Господа: Він їм поміч та щит їм!</ab>
          <ab n="11">(114-19) Ті, що Господа боїтеся, надійтесь на Господа: Він їм поміч та щит їм!</ab>
          <ab n="12">(114-20) Господь пам'ятає про нас, нехай поблагословить! Нехай поблагословить ізраїлів дім, нехай поблагословить Він дім Ааронів!</ab>
          <ab n="13">(114-21) Нехай поблагословить Він тих, хто має до Господа страх, малих та великих!</ab>
          <ab n="14">(114-22) Нехай вас розмножить Господь, вас і ваших дітей!</ab>
          <ab n="15">(114-23) Благословенні ви в Господа, що вчинив небо й землю!</ab>
          <ab n="16">(114-24) Небо, небо для Господа, а землю віддав синам людським!</ab>
          <ab n="17">(114-25) Не мертві хвалитимуть Господа, ані ті всі, хто сходить у місце мовчання,</ab>
          <ab n="18">(114-26) а ми благословлятимемо Господа відтепер й аж навіки! Алілуя!</ab>
        </div>
        <div type="chapter" n="116">
          <ab n="1">(115-1) Люблю я Господа, бо Він почув голос мій у благаннях моїх,</ab>
          <ab n="2">(115-2) бо Він нахилив Своє ухо до мене, і я кликатиму в свої дні!</ab>
          <ab n="3">(115-3) Болі смерти мене оточили і знайшли мене муки шеолу, нещастя та смуток знайшов я!</ab>
          <ab n="4">(115-4) А я в ім'я Господа кличу: О Господи, визволи ж душу мою!</ab>
          <ab n="5">(115-5) Господь милостивий та справедливий, і наш Бог милосердний!</ab>
          <ab n="6">(115-6) Пильнує Господь недосвідчених, став я нужденний, та Він допоможе мені!</ab>
          <ab n="7">(115-7) Вернися, о душе моя, до свого відпочинку, бо Господь робить добре тобі,</ab>
          <ab n="8">(115-8) бо від смерти Ти визволив душу мою, від сльози моє око, ногу мою від спотикання.</ab>
          <ab n="9">(115-9) Я ходитиму перед обличчям Господнім на землях живих!</ab>
          <ab n="10">(116-1) Я вірив, коли говорив: Я сильно пригнічений!</ab>
          <ab n="11">(116-2) Я сказав був у поспіху: Кожна людина говорить неправду!</ab>
          <ab n="12">(116-3) Чим я відплачу Господеві за всі добродійства Його на мені?</ab>
          <ab n="13">(116-4) Я чашу спасіння прийму, і прикличу Господнє ім'я!</ab>
          <ab n="14">(116-5) Присяги свої Господеві я виконаю перед усім народом Його!</ab>
          <ab n="15">(116-6) Дорога в очах Господа смерть богобійних Його!</ab>
          <ab n="16">(116-7) О Господи, я бо Твій раб, я Твій раб, син Твоєї невільниці, Ти кайдани мої розв'язав!</ab>
          <ab n="17">(116-8) Я жертву подяки Тобі принесу, і Господнім ім'ям буду кликати!</ab>
          <ab n="18">(116-9) Присяги свої Господеві я виконаю перед усім народом Його,</ab>
          <ab n="19">(116-10) на подвір'ях Господнього дому, посеред тебе, о Єрусалиме! Алілуя!</ab>
        </div>
        <div type="chapter" n="117">
          <ab n="1">Хваліть Господа, всі племена, прославляйте Його, всі народи,</ab>
          <ab n="2">бо зміцнилось Його милосердя над нами, а правда Господня навіки! Алілуя!</ab>
        </div>
        <div type="chapter" n="118">
          <ab n="1">Дякуйте Господу, добрий бо Він, бо навіки Його милосердя!</ab>
          <ab n="2">Нехай скаже ізраїль, бо навіки Його милосердя!</ab>
          <ab n="3">Нехай скаже дім Ааронів, бо навіки Його милосердя!</ab>
          <ab n="4">Нехай скажуть ті, хто боїться Господа, бо навіки Його милосердя!</ab>
          <ab n="5">У тісноті я кликав до Господа, і простором озвався до мене Господь!</ab>
          <ab n="6">Зо мною Господь не боюся нікого, що зробить людина мені?</ab>
          <ab n="7">Господь серед тих, що мені помагають, і побачу загибіль своїх ненависників.</ab>
          <ab n="8">Краще вдаватись до Господа, ніж надіятися на людину,</ab>
          <ab n="9">краще вдаватись до Господа, ніж надіятися на вельможних!</ab>
          <ab n="10">Всі народи мене оточили, я ж Господнім ім'ям їх понищив!</ab>
          <ab n="11">Оточили мене й обступили мене, я ж Господнім ім'ям їх понищив!</ab>
          <ab n="12">Оточили мене немов бджоли, та погасли вони, як терновий огонь, я бо Господнім ім'ям їх понищив!</ab>
          <ab n="13">Дошкульно попхнув ти мене на падіння, та Господь спас мене!</ab>
          <ab n="14">Господь моя сила та пісня, і став Він спасінням мені!</ab>
          <ab n="15">Голос співу й спасіння в наметах між праведників: Господня правиця виконує чуда!</ab>
          <ab n="16">Правиця Господня підноситься, правиця Господня виконує чуда!</ab>
          <ab n="17">Не помру, але житиму, і буду звіщати про чини Господні!</ab>
          <ab n="18">Покарати мене покарав був Господь, та смерти мені не завдав.</ab>
          <ab n="19">Відчиніте мені брами правди, я ними ввійду, буду славити Господа!</ab>
          <ab n="20">Це брама Господня, праведники в неї входять.</ab>
          <ab n="21">Я буду хвалити Тебе, бо озвався до мене, і став Ти спасінням мені!</ab>
          <ab n="22">Камінь, що його будівничі відкинули, той наріжним став каменем,</ab>
          <ab n="23">від Господа сталося це, і дивне воно в очах наших!</ab>
          <ab n="24">Це день, що його створив Господь, радіймо та тішмося в нім!</ab>
          <ab n="25">Просимо, Господи, спаси! Просимо, Господи, пощасти!</ab>
          <ab n="26">Благословен, хто гряде у Господнє ім'я! Благословляємо вас із Господнього дому!</ab>
          <ab n="27">Господь Бог, і засяяв Він нам. Прив'яжіте святковую жертву шнурами аж до наріжників жертівника!</ab>
          <ab n="28">Ти мій Бог, і я буду Тебе прославляти, мій Боже, я буду Тебе величати!</ab>
          <ab n="29">Дякуйте Господу, добрий бо Він, бо навіки Його милосердя!</ab>
        </div>
        <div type="chapter" n="119">
          <ab n="1">Блаженні непорочні в дорозі, що ходять Законом Господнім!</ab>
          <ab n="2">Блаженні, хто держить свідоцтва Його, хто шукає Його всім серцем,</ab>
          <ab n="3">і хто кривди не робить, хто ходить путями Його!</ab>
          <ab n="4">Ти видав накази Свої, щоб виконувати пильно.</ab>
          <ab n="5">Коли б же дороги мої були певні, щоб держатись Твоїх постанов,</ab>
          <ab n="6">не буду тоді засоромлений я, як буду дивитись на всі Твої заповіді!</ab>
          <ab n="7">Щирим серцем я буду Тебе прославляти, як навчуся законів Твоїх справедливих.</ab>
          <ab n="8">Я буду держатись Твоїх постанов, не кидай же зовсім мене!</ab>
          <ab n="9">Чим додержить юнак у чистоті свою стежку? Як держатиметься Твоїх слів!</ab>
          <ab n="10">Цілим серцем своїм я шукаю Тебе, не дай же мені заблудитися від Твоїх заповідей!</ab>
          <ab n="11">Я в серці своїм заховав Твоє слово, щоб мені не грішити проти Тебе.</ab>
          <ab n="12">Благословен єси, Господи, навчи мене постанов Своїх!</ab>
          <ab n="13">Устами своїми я розповідаю про всі присуди уст Твоїх.</ab>
          <ab n="14">З дороги свідоцтв Твоїх радію я, як маєтком великим.</ab>
          <ab n="15">Про накази Твої розмовлятиму я, і на стежки Твої буду дивитись.</ab>
          <ab n="16">Я буду радіти Твоїми постановами, слова Твого не забуду!</ab>
          <ab n="17">Своєму рабові пощасти, щоб я жив, і я буду держатися слова Твого!</ab>
          <ab n="18">Відкрий мої очі, і хай чуда Закону Твого я побачу!</ab>
          <ab n="19">На землі я приходько, Своїх заповідей не ховай Ти від мене!</ab>
          <ab n="20">Омліває душа моя з туги за Твоїми законами кожного часу...</ab>
          <ab n="21">Насварив Ти проклятих отих гордунів, що вхиляються від Твоїх заповідей.</ab>
          <ab n="22">Відверни Ти від мене зневагу та сором, бо держуся свідоцтв Твоїх я!</ab>
          <ab n="23">Теж вельможі сидять та на мене змовляються, та Твій раб про постанови Твої розмовляє,</ab>
          <ab n="24">і свідоцтва Твої то потіха моя, то для мене дорадники!</ab>
          <ab n="25">Душа моя гнеться до пороху, за словом Своїм оживи Ти мене!</ab>
          <ab n="26">Про дороги свої я казав, і почув Ти мене, навчи Ти мене постанов Своїх!</ab>
          <ab n="27">Дай мені розуміти дорогу наказів Твоїх, і про чуда Твої я звіщатиму.</ab>
          <ab n="28">Розпливає зо смутку душа моя, постав мене згідно зо словом Своїм!</ab>
          <ab n="29">Дорогу неправди від мене відсунь, і дай мені з ласки Своєї Закона!</ab>
          <ab n="30">Я вибрав путь правди, закони Твої біля себе поставив.</ab>
          <ab n="31">До свідоцтв Твоїх я приєднався, Господи, не посором же мене!</ab>
          <ab n="32">Буду бігти шляхом Твоїх заповідей, бо пошириш Ти серце моє.</ab>
          <ab n="33">Путь Своїх постанов покажи мені, Господи, і я буду держатись її до кінця!</ab>
          <ab n="34">Дай мені зрозуміти, і нехай я держуся Закону Твого, і всім серцем я буду триматись його!</ab>
          <ab n="35">Провадь мене стежкою Твоїх заповідей, бо в ній я знайшов уподобу.</ab>
          <ab n="36">Серце моє прихили до свідоцтв Твоїх, а не до користи.</ab>
          <ab n="37">Відверни мої очі, щоб марноти не бачили, на дорозі Своїй оживи Ти мене!</ab>
          <ab n="38">Для Свого раба сповни слово Своє, що на страх Твій воно.</ab>
          <ab n="39">Відверни Ти від мене зневагу, якої боюся, бо добрі закони Твої.</ab>
          <ab n="40">Ось я прагну наказів Твоїх, оживи мене правдою Своєю!</ab>
          <ab n="41">і хай зійде на мене, о Господи, милість Твоя, спасіння Твоє, згідно з словом Твоїм,</ab>
          <ab n="42">і нехай відповім я тому, хто словом ганьбить мене, бо надіюсь на слово Твоє!</ab>
          <ab n="43">і не відіймай з моїх уст слова правди ніколи, бо я жду Твоїх присудів!</ab>
          <ab n="44">А я буду держатися завжди Закону Твого, на вічні віки!</ab>
          <ab n="45">і буду ходити в широкості, бо наказів Твоїх я шукаю.</ab>
          <ab n="46">і буду я перед царями звіщати про свідоцтва Твої, й не зазнаю я сорому!</ab>
          <ab n="47">і буду я розкошувати Твоїми заповідями, бо їх полюбив,</ab>
          <ab n="48">і я руки свої простягну до Твоїх заповідей, бо їх полюбив, і буду роздумувати про Твої постанови!</ab>
          <ab n="49">Пам'ятай про те слово Своєму рабові, що його наказав Ти чекати мені.</ab>
          <ab n="50">Це розрада моя в моїм горі, як слово Твоє оживляє мене.</ab>
          <ab n="51">Гордуни насміхалися з мене занадто, та я не відступив від Закону Твого!</ab>
          <ab n="52">Твої присуди я пам'ятаю відвіку, о Господи, і радію!</ab>
          <ab n="53">Буря мене обгорнула через нечестивих, що Закона Твого опускають!</ab>
          <ab n="54">Співи для мене Твої постанови у домі моєї мандрівки.</ab>
          <ab n="55">Я вночі пам'ятаю ім'я Твоє, Господи, і держуся Закону Твого!</ab>
          <ab n="56">Оце сталось мені, бо наказів Твоїх я держуся.</ab>
          <ab n="57">Я сказав: Моя доля, о Господи, щоб держатись мені Твоїх слів.</ab>
          <ab n="58">Я благаю Тебе цілим серцем: Учини мені милість за словом Своїм!</ab>
          <ab n="59">Я розважив дороги свої, й до свідоцтв Твоїх ноги свої звернув.</ab>
          <ab n="60">Я спішу й не барюся виконувати Твої заповіді.</ab>
          <ab n="61">Тенета безбожних мене оточили, та я не забув про Закона Твого.</ab>
          <ab n="62">Опівночі встаю я, щоб скласти подяку Тобі за присуди правди Твоєї.</ab>
          <ab n="63">Я приятель всім, хто боїться Тебе, й хто накази Твої береже!</ab>
          <ab n="64">Милосердя Твого, о Господи, повна земля, навчи Ти мене Своїх постанов!</ab>
          <ab n="65">Ти з рабом Своїм добре зробив, Господи, за словом Своїм.</ab>
          <ab n="66">Навчи мене доброго розуму та познавання, бо в заповіді Твої вірую я!</ab>
          <ab n="67">Доки я не страждав, блудив був, та тепер я держусь Твого слова.</ab>
          <ab n="68">Ти добрий, і чиниш добро, навчи Ти мене Своїх постанов!</ab>
          <ab n="69">Гордуни вимишляють на мене неправду, а я цілим серцем держуся наказів Твоїх.</ab>
          <ab n="70">Зробилось нечуле, як лій, їхнє серце, а я розкошую з Закону Твого.</ab>
          <ab n="71">Добре мені, що я змучений був, щоб навчитися Твоїх постанов!</ab>
          <ab n="72">Ліпший для мене Закон Твоїх уст, аніж тисячі золота й срібла.</ab>
          <ab n="73">Руки Твої створили мене й збудували мене, подай мені розуму, й хай я навчусь Твоїх заповідей!</ab>
          <ab n="74">Хто боїться Тебе, ті побачать мене та й зрадіють, бо я Твого слова чекаю!</ab>
          <ab n="75">Знаю я, Господи, що справедливі були Твої присуди, і справедливо мене понижав Ти.</ab>
          <ab n="76">Нехай буде милість Твоя на розраду мені, за словом Твоїм до Свого раба.</ab>
          <ab n="77">Нехай зійде на мене Твоє милосердя, й я житиму, бо Закон Твій розрада моя.</ab>
          <ab n="78">Нехай гордуни посоромлені будуть, бо робили нечесно, а я буду роздумувати про накази Твої.</ab>
          <ab n="79">До мене повернуться ті, хто боїться Тебе, і пізнають свідоцтва Твої.</ab>
          <ab n="80">Нехай серце моє буде чисте в Твоїх постановах, щоб я не посоромився!</ab>
          <ab n="81">Душа моя слабне від туги за спасінням Твоїм, чекаю я слова Твого!</ab>
          <ab n="82">За словом Твоїм гаснуть очі мої та питають: Коли Ти потішиш мене?...</ab>
          <ab n="83">Хоч я став, як той міх у диму, та Твоїх постанов не забув.</ab>
          <ab n="84">Скільки днів для Твого раба? Коли присуда зробиш моїм переслідникам?</ab>
          <ab n="85">Гордуни покопали були мені ями, що не за Законом Твоїм.</ab>
          <ab n="86">Усі Твої заповіді справедливі; неправдиво мене переслідують, допоможи Ти мені!</ab>
          <ab n="87">Малощо не погубили мене на землі, та я не покинув наказів Твоїх!</ab>
          <ab n="88">Оживи Ти мене за Своїм милосердям, і я буду триматися свідчення уст Твоїх!</ab>
          <ab n="89">Навіки, о Господи, слово Твоє в небесах пробуває.</ab>
          <ab n="90">З роду в рід Твоя правда; Ти землю поставив і стала вона,</ab>
          <ab n="91">усі за Твоїми судами сьогодні стоять, бо раби Твої всі.</ab>
          <ab n="92">Коли б не Закон Твій, розрада моя, то я був би загинув в недолі своїй!</ab>
          <ab n="93">Я повік не забуду наказів Твоїх, бо Ти ними мене оживляєш.</ab>
          <ab n="94">Твій я, спаси Ти мене, бо наказів Твоїх я шукаю!</ab>
          <ab n="95">Чекають безбожні забити мене, а я про свідоцтва Твої розважаю.</ab>
          <ab n="96">Я бачив кінець усього досконалого, але Твоя заповідь вельми широка!</ab>
          <ab n="97">Як я кохаю Закона Твого, цілий день він розмова моя!</ab>
          <ab n="98">Твоя заповідь робить мудрішим мене від моїх ворогів, вона бо навіки моя!</ab>
          <ab n="99">Я став розумніший за всіх своїх учителів, бо свідоцтва Твої то розмова моя!</ab>
          <ab n="100">Став я мудріший за старших, бо держуся наказів Твоїх!</ab>
          <ab n="101">Я від кожної злої дороги повстримую ноги свої, щоб держатися слова Твого.</ab>
          <ab n="102">Я не ухиляюся від Твоїх присудів, Ти бо навчаєш мене.</ab>
          <ab n="103">Яке то солодке слово Твоє для мого піднебіння, солодше від меду воно моїм устам!</ab>
          <ab n="104">Від наказів Твоїх я мудріший стаю, тому то ненавиджу всяку дорогу неправди!</ab>
          <ab n="105">Для моєї ноги Твоє слово світильник, то світло для стежки моєї.</ab>
          <ab n="106">Я присяг і дотримаю, що буду держатися присудів правди Твоєї.</ab>
          <ab n="107">Перемучений я аж занадто, за словом Своїм оживи мене, Господи!</ab>
          <ab n="108">Хай же будуть приємні Тобі жертви уст моїх, Господи, і навчи Ти мене Своїх присудів!</ab>
          <ab n="109">У небезпеці душа моя завжди, але я Закону Твого не забув.</ab>
          <ab n="110">Безбожні поставили пастку на мене, та я не зблудив від наказів Твоїх.</ab>
          <ab n="111">Я навіки свідоцтва Твої вспадкував, бо вони радість серця мого.</ab>
          <ab n="112">Я серце своє нахилив, щоб чинити Твої постанови, повік, до кінця.</ab>
          <ab n="113">Сумнівне ненавиджу я, а Закона Твого покохав.</ab>
          <ab n="114">Ти моя охорона та щит мій, чекаю я слова Твого.</ab>
          <ab n="115">Відступіться від мене, злочинці, і я буду держатися заповідей мого Бога!</ab>
          <ab n="116">За словом Своїм підіпри Ти мене, і я житиму, і в надії моїй не завдай мені сорому!</ab>
          <ab n="117">Підкріпи Ти мене і спасуся, і я буду дивитися завжди в Твої постанови!</ab>
          <ab n="118">Ти погорджуєш усіма, хто від Твоїх постанов відступає, бо хитрощі їхні неправда.</ab>
          <ab n="119">Всіх безбожних землі відкидаєш, як жужель, тому покохав я свідоцтва Твої.</ab>
          <ab n="120">Зо страху Твого моє тіло тремтить, й я боюсь Твоїх присудів!</ab>
          <ab n="121">Я право та правду чиню, щоб мене не віддав Ти моїм переслідникам.</ab>
          <ab n="122">Поручи Ти на добре Свого раба, щоб мене гордуни не гнобили.</ab>
          <ab n="123">Гаснуть очі мої за спасінням Твоїм та за словом правди Твоєї.</ab>
          <ab n="124">Учини ж Ти Своєму рабові за Своїм милосердям, і навчи Ти мене Своїх постанов!</ab>
          <ab n="125">Я раб Твій, і зроби мене мудрим, і свідоцтва Твої буду знати!</ab>
          <ab n="126">Це для Господа час, щоб діяти: Закона Твого уневажнили.</ab>
          <ab n="127">Тому я люблю Твої заповіді більш від золота й щирого золота.</ab>
          <ab n="128">Тому всі накази Твої уважаю за слушні, а кожну дорогу неправди ненавиджу!</ab>
          <ab n="129">Чудові свідоцтва Твої, тому то душа моя держиться їх.</ab>
          <ab n="130">Вхід у слова Твої світло дає, недосвідчених мудрими робить.</ab>
          <ab n="131">Я уста свої розкриваю й повітря ковтаю, бо чую жадобу до Твоїх заповідей.</ab>
          <ab n="132">Обернися до мене та будь милостивий мені, Як чиниш Ти тим, хто кохає імення Твоє.</ab>
          <ab n="133">Своїм словом зміцни мої кроки, і не дай панувати надо мною ніякому прогріхові.</ab>
          <ab n="134">Від людського утиску визволь мене, і нехай я держуся наказів Твоїх!</ab>
          <ab n="135">Хай засяє лице Твоє на Твого раба, і навчи Ти мене уставів Своїх!</ab>
          <ab n="136">Пливуть водні потоки з очей моїх, бо Твого Закону не додержують...</ab>
          <ab n="137">Ти праведний, Господи, і прямі Твої присуди,</ab>
          <ab n="138">бо Ти наказав справедливі свідоцтва Свої й щиру правду!</ab>
          <ab n="139">Нищить мене моя ревність, бо мої вороги позабували слова Твої.</ab>
          <ab n="140">Вельми очищене слово Твоє, і Твій раб його любить.</ab>
          <ab n="141">Я малий і погорджений, та не забуваю наказів Твоїх.</ab>
          <ab n="142">Правда Твоя правда вічна, а Закон Твій то істина.</ab>
          <ab n="143">Недоля та утиск мене обгорнули, але Твої заповіді моя розкіш!</ab>
          <ab n="144">Правда свідоцтв Твоїх вічна, подай мені розуму, й буду я жити!</ab>
          <ab n="145">Цілим серцем я кличу: почуй мене, Господи, і я буду держатись уставів Твоїх!</ab>
          <ab n="146">Я кличу до Тебе, спаси Ти мене, і я буду держатись свідоцтв Твоїх!</ab>
          <ab n="147">Світанок я випередив та й вже кличу, Твого слова чекаю.</ab>
          <ab n="148">Мої очі сторожі нічні випереджують, щоб про слово Твоє розмовляти.</ab>
          <ab n="149">Почуй же мій голос з Свого милосердя, о Господи, оживи Ти мене з Свого присуду!</ab>
          <ab n="150">Наближаться ті, що за чином ганебним ганяють, від Закону Твого далекі,</ab>
          <ab n="151">та близький Ти, о Господи, а всі Твої заповіді справедливість!</ab>
          <ab n="152">Віддавна я знаю свідоцтва Твої, бо навіки Ти їх заклав!</ab>
          <ab n="153">Подивись на недолю мою та мене порятуй, бо я не забуваю Закону Твого!</ab>
          <ab n="154">Вступися за справу мою й мене визволи, за словом Своїм оживи Ти мене!</ab>
          <ab n="155">Від безбожних спасіння далеке, бо вони не шукають Твоїх постанов.</ab>
          <ab n="156">Велике Твоє милосердя, о Господи, оживи Ти мене з Свого присуду!</ab>
          <ab n="157">Багато моїх переслідників та ворогів моїх, але від свідоцтв Твоїх не відхиляюсь!</ab>
          <ab n="158">Бачив я зрадників й бридився ними, бо не держать вони Твого слова.</ab>
          <ab n="159">Подивися: люблю я накази Твої, за милосердям Своїм оживи мене, Господи!</ab>
          <ab n="160">Правда підвалина слова Твого, а присуди правди Твоєї навіки.</ab>
          <ab n="161">Безневинно вельможі мене переслідують, та серце моє Твого слова боїться.</ab>
          <ab n="162">Радію я словом Твоїм, ніби здобич велику знайшов.</ab>
          <ab n="163">Я неправду ненавиджу й бриджуся нею, покохав я Закона Твого!</ab>
          <ab n="164">Сім раз денно я славлю Тебе через присуди правди Твоєї.</ab>
          <ab n="165">Мир великий для тих, хто кохає Закона Твого, і не мають вони спотикання.</ab>
          <ab n="166">На спасіння Твоє я надіюся, Господи, і Твої заповіді виконую.</ab>
          <ab n="167">Душа моя держить свідоцтва Твої, і я сильно люблю їх.</ab>
          <ab n="168">Я держуся наказів Твоїх та свідоцтв Твоїх, бо перед Тобою мої всі дороги!</ab>
          <ab n="169">Благання моє хай наблизиться перед лице Твоє, Господи, за словом Своїм подай мені розуму!</ab>
          <ab n="170">Нехай прийде молитва моя перед лице Твоє, за словом Своїм мене визволь!</ab>
          <ab n="171">Нехай уста мої вимовляють хвалу, бо уставів Своїх Ти навчаєш мене.</ab>
          <ab n="172">Хай язик мій звіщатиме слово Твоє, бо всі Твої заповіді справедливість.</ab>
          <ab n="173">Нехай буде рука Твоя в поміч мені, бо я вибрав накази Твої.</ab>
          <ab n="174">Я прагну спасіння Твого, о Господи, а Закон Твій то розкіш моя!</ab>
          <ab n="175">Хай душа моя буде жива, і хай славить Тебе, а Твій присуд нехай допоможе мені!</ab>
          <ab n="176">Я блукаю, немов та овечка загублена, пошукай же Свого раба, бо я не забув Твоїх заповідей!...</ab>
        </div>
        <div type="chapter" n="120">
          <ab n="1">Пісня прочан. Я кликав до Господа в горі своїм, і Він мене вислухав,</ab>
          <ab n="2">Господи, визволь же душу мою від губи неправдивої, від язика зрадливого!</ab>
          <ab n="3">Що Тобі дасть, або що для Тебе додасть лукавий язик?</ab>
          <ab n="4">Загострені стріли потужного із ялівцевим вугіллям!</ab>
          <ab n="5">Горе мені, що замешкую в Мешеху, що живу із шатрами Кедару!</ab>
          <ab n="6">Довго душа моя перебувала собі разом з тими, хто ненавидить мир:</ab>
          <ab n="7">я за мир, та коли говорю, то вони за війну!</ab>
        </div>
        <div type="chapter" n="121">
          <ab n="1">Пісня прочан. Свої очі я зводжу на гори, звідки прийде мені допомога,</ab>
          <ab n="2">мені допомога від Господа, що вчинив небо й землю!</ab>
          <ab n="3">Він не дасть захитатись нозі твоїй, не здрімає твій Сторож:</ab>
          <ab n="4">оце не дрімає й не спить Сторож ізраїлів!</ab>
          <ab n="5">Господь то твій Сторож, Господь твоя тінь при правиці твоїй,</ab>
          <ab n="6">удень сонце не вдарить тебе, ані місяць вночі!</ab>
          <ab n="7">Господь стерегтиме тебе від усякого зла, стерегтиме Він душу твою,</ab>
          <ab n="8">Господь стерегтиме твій вихід та вхід відтепер аж навіки!</ab>
        </div>
        <div type="chapter" n="122">
          <ab n="1">Пісня прочан. Давидова. Я радів, як казали мені: Ходімо до дому Господнього!</ab>
          <ab n="2">Ноги наші стояли в воротях Твоїх, Єрусалиме.</ab>
          <ab n="3">Єрусалиме, збудований ти як те місто, що злучене разом,</ab>
          <ab n="4">куди сходять племена, племена Господні, щоб свідчити ізраїлеві, щоб іменню Господньому дякувати!</ab>
          <ab n="5">Бо то там на престолах для суду сидять, на престолах дому Давидового.</ab>
          <ab n="6">Миру бажайте для Єрусалиму: Нехай будуть безпечні, хто любить тебе!</ab>
          <ab n="7">Нехай буде мир у твоїх передмур'ях, безпека в палатах твоїх!</ab>
          <ab n="8">Ради братті моєї та друзів моїх я буду казати: Мир тобі!</ab>
          <ab n="9">Ради дому Господа, нашого Бога, я буду шукати для тебе добра!</ab>
        </div>
        <div type="chapter" n="123">
          <ab n="1">Пісня прочан. Свої очі я зводжу до Тебе, що на небесах пробуваєш!</ab>
          <ab n="2">Ото бо, як очі рабів до руки їх панів, як очі невільниці до руки її пані, отак наші очі до Господа, нашого Бога, аж поки не змилується Він над нами!</ab>
          <ab n="3">Помилуй нас, Господи, помилуй нас, бо погорди ми досить наситились!</ab>
          <ab n="4">Душа наша наситилась досить собі: від безпечних наруги, від пишних погорди!...</ab>
        </div>
        <div type="chapter" n="124">
          <ab n="1">Пісня прочан. Давидова. Коли б не Господь, що був з нами нехай но ізраїль повість!</ab>
          <ab n="2">коли б не Господь, що був з нами, як повстала була на нас людина,</ab>
          <ab n="3">то нас поковтали б живцем, коли розпалився на нас їхній гнів,</ab>
          <ab n="4">то нас позаливала б вода, душу нашу потік перейшов би,</ab>
          <ab n="5">душу нашу тоді перейшла б та бурхлива вода!</ab>
          <ab n="6">Благословенний Господь, що не дав нас на здобич для їхніх зубів!</ab>
          <ab n="7">Душа наша, як птах, урятувалась із сільця птахоловів, сільце розірвалось, а ми врятувались!</ab>
          <ab n="8">Наша поміч ув імені Господа, що вчинив небо й землю!</ab>
        </div>
        <div type="chapter" n="125">
          <ab n="1">Пісня прочан. Ті, хто надію складає на Господа, вони як Сіонська гора, яка не захитається, яка буде стояти повік!</ab>
          <ab n="2">Єрусалим, гори круг нього, а Господь круг народу Свого відтепер й аж навіки!</ab>
          <ab n="3">Не спочине бо берло нечестя на долі тих праведних, щоб праведні не простягли своїх рук до неправди.</ab>
          <ab n="4">Зроби ж, Господи, добре для добрих, та для простосердих!</ab>
          <ab n="5">Тих же, що збочують на свої манівці, нехай їх провадить Господь разом із беззаконцями! Мир на ізраїля!</ab>
        </div>
        <div type="chapter" n="126">
          <ab n="1">Пісня прочан. Як вертався Господь із полоном Сіону, то були ми немов би у сні...</ab>
          <ab n="2">Наші уста тоді були повні веселощів, а язик наш співання! Казали тоді між народами: Велике вчинив Господь з ними!</ab>
          <ab n="3">Велике вчинив Господь з нами, були радісні ми!</ab>
          <ab n="4">Вернися ж із нашим полоном, о Господи, немов ті джерела, на південь!</ab>
          <ab n="5">Хто сіє з слізьми, зо співом той жне:</ab>
          <ab n="6">все ходить та плаче, хто носить торбину насіння на посів, та вернеться з співом, хто носить снопи свої!</ab>
        </div>
        <div type="chapter" n="127">
          <ab n="1">Пісня прочан. Соломонова. Коли дому Господь не будує, даремно працюють його будівничі при ньому! Коли міста Господь не пильнує, даремно сторожа чуває!</ab>
          <ab n="2">Даремно вам рано вставати, допізна сидіти, їсти хліб загорьований, Він і в спанні подасть другові Своєму!</ab>
          <ab n="3">Діти спадщина Господнє, плід утроби нагорода!</ab>
          <ab n="4">Як стріли в руках того велетня, так і сини молоді:</ab>
          <ab n="5">блаженний той муж, що сагайдака свого ними наповнив, не будуть такі посоромлені, коли в брамі вони говоритимуть із ворогами!</ab>
        </div>
        <div type="chapter" n="128">
          <ab n="1">Пісня прочан. Блажен кожен, хто боїться Господа, хто ходить путями Його!</ab>
          <ab n="2">Коли труд своїх рук будеш їсти, блажен ти, і добре тобі!</ab>
          <ab n="3">Твоя жінка в кутах твого дому як та виноградина плідна, твої діти навколо твого стола немов саджанці ті оливкові!</ab>
          <ab n="4">Оце так буде поблагословлений муж, що боїться він Господа!</ab>
          <ab n="5">Нехай поблагословить тебе Господь із Сіону, і побачиш добро Єрусалиму по всі дні свого життя,</ab>
          <ab n="6">і побачиш онуків своїх! Мир на ізраїля!</ab>
        </div>
        <div type="chapter" n="129">
          <ab n="1">Пісня прочан. Багато гнобили мене від юнацтва мого, нехай но ізраїль повість!</ab>
          <ab n="2">Багато гнобили мене від юнацтва мого, та мене не подужали!</ab>
          <ab n="3">Орали були на хребті моїм плугатарі, поклали вони довгі борозни,</ab>
          <ab n="4">та Господь справедливий, Він шнури безбожних порвав!</ab>
          <ab n="5">Нехай посоромлені будуть, і хай повідступають назад усі ті, хто Сіона ненавидить!</ab>
          <ab n="6">Бодай стали вони, як трава на дахах, що всихає вона, поки виросте,</ab>
          <ab n="7">що нею жмені своєї жнець не наповнить, ані оберемка свого в'язальник,</ab>
          <ab n="8">і не скаже прохожий до них: Благословення Господнє на вас, благословляємо вас ім'ям Господа!</ab>
        </div>
        <div type="chapter" n="130">
          <ab n="1">Пісня прочан. З глибини я взиваю до Тебе, о Господи:</ab>
          <ab n="2">Господи, почуй же мій голос! Нехай уші Твої будуть чулі на голос благання мого!</ab>
          <ab n="3">Якщо, Господи, будеш зважати на беззаконня, хто встоїть, Владико?</ab>
          <ab n="4">Бо в Тебе пробачення, щоб боятись Тебе...</ab>
          <ab n="5">Я надіюсь на Господа, має надію душа моя, і на слово Його я вповаю.</ab>
          <ab n="6">Виглядає душа моя Господа більш, ніж поранку сторожа, що до ранку вона стереже.</ab>
          <ab n="7">Хай надію складає ізраїль на Господа, бо з Господом милість, і велике визволення з Ним,</ab>
          <ab n="8">і ізраїля визволить Він від усіх його прогріхів!</ab>
        </div>
        <div type="chapter" n="131">
          <ab n="1">Пісня прочан. Давидова. Господи, серце моє не пишнилось, і очі мої не підносились, і я не ганявсь за речами, що більші й дивніші над мене!</ab>
          <ab n="2">Таж я втихомирював і заспокоював душу свою, як дитя, від перс мами своєї відлучене, як дитина відлучена в мене душа моя!</ab>
          <ab n="3">Хай надію складає ізраїль на Господа відтепер аж навіки!</ab>
        </div>
        <div type="chapter" n="132">
          <ab n="1">Пісня прочан. Згадай, Господи, про Давида, про всі його муки,</ab>
          <ab n="2">що клявсь Господеві, присягався був Сильному Якова:</ab>
          <ab n="3">Не ввійду я в намет свого дому, не зійду я на ложе постелі своєї,</ab>
          <ab n="4">не дам сну своїм очам, дрімання повікам своїм,</ab>
          <ab n="5">аж поки не знайду я для Господа місця, місця перебування для Сильного Якова!</ab>
          <ab n="6">Ось ми чули про Нього в Ефрафі, на Яарських полях ми знайшли Його.</ab>
          <ab n="7">Увійдім же в мешкання Його, поклонімось підніжкові ніг Його!</ab>
          <ab n="8">Встань же Господи, йди до Свого відпочинку, Ти й ковчег сили Твоєї!</ab>
          <ab n="9">Священики Твої хай зодягнуться в правду, і будуть співати Твої богобійні!</ab>
          <ab n="10">Ради Давида, Свого раба, не відвертай лиця від Свого помазанця.</ab>
          <ab n="11">Господь присягнув був Давидові правду, і не відступить від неї: Від плоду утроби твоєї Я посаджу на престолі твоїм!</ab>
          <ab n="12">Якщо будуть синове твої пильнувати Мого заповіта й свідоцтва Мого, що його Я навчатиму їх, то й сини їхні на вічні віки будуть сидіти на троні твоїм!</ab>
          <ab n="13">Бо вибрав Сіона Господь, уподобав його на оселю Собі:</ab>
          <ab n="14">То місце Мого відпочинку на вічні віки, пробуватиму тут, бо його уподобав,</ab>
          <ab n="15">поживу його щедро благословлю, і хлібом убогих його нагодую!</ab>
          <ab n="16">Священиків його зодягну у спасіння, а його богобійні співатимуть радісно.</ab>
          <ab n="17">Я там вирощу рога Давидового, для Свого помазанця вготую світильника,</ab>
          <ab n="18">ворогів його соромом позодягаю, а на ньому корона його буде сяяти!</ab>
        </div>
        <div type="chapter" n="133">
          <ab n="1">Пісня прочан. Давидова. Оце яке добре та гарне яке, щоб жити братам однокупно!</ab>
          <ab n="2">Воно як та добра олива на голову, що спливає на бороду, Ааронову бороду, що спливає на кінці одежі його!</ab>
          <ab n="3">Воно як хермонська роса, що спадає на гори Сіону, бо там наказав Господь благословення, повіквічне життя!</ab>
        </div>
        <div type="chapter" n="134">
          <ab n="1">Пісня прочан. Поблагословіть оце Господа, всі раби Господні, що по ночах у домі Господньому ви стоїте!</ab>
          <ab n="2">Ваші руки здійміть до святині, і Господа благословіть!</ab>
          <ab n="3">Нехай поблагословить тебе із Сіону Господь, що вчинив небо й землю!</ab>
        </div>
        <div type="chapter" n="135">
          <ab n="1">Алілуя! Хваліте Господнє ім'я, хваліте, Господні раби,</ab>
          <ab n="2">що стоїте в домі Господньому, на подвір'ях дому нашого Бога!</ab>
          <ab n="3">Хваліть Господа, бо добрий Господь, співайте іменню Його, бо приємне воно,</ab>
          <ab n="4">бо вибрав Господь собі Якова, ізраїля на власність Свою!</ab>
          <ab n="5">Знаю бо я, що Господь і Владика наш більший від богів усіх!</ab>
          <ab n="6">Все, що хоче Господь, те Він чинить на небі та на землі, на морях та по всяких глибинах!</ab>
          <ab n="7">Підіймає Він хмари від краю землі, блискавиці вчинив для дощу, випроваджує вітер з запасів Своїх.</ab>
          <ab n="8">Він позабивав перворідних Єгипту, від людини аж до скотини.</ab>
          <ab n="9">Він послав між Єгипет ознаки та чуда, на фараона і на рабів всіх його.</ab>
          <ab n="10">Він уразив багато народів, і потужних царів повбивав:</ab>
          <ab n="11">Сигона, царя амореян, і Оґа, Башану царя, та всіх ханаанських царів.</ab>
          <ab n="12">і Він дав їхню землю спадщиною, на спадок ізраїлеві, Своєму народові.</ab>
          <ab n="13">Господи, Ймення Твоє віковічне, Господи, пам'ять Твоя з роду в рід!</ab>
          <ab n="14">Бо буде судити Господь Свій народ, та змилосердиться Він над Своїми рабами.</ab>
          <ab n="15">Божки людів то срібло та золото, діло рук людських:</ab>
          <ab n="16">вони мають уста й не говорять, очі мають вони і не бачать,</ab>
          <ab n="17">мають уші й не чують, в їхніх устах нема віддиху!</ab>
          <ab n="18">Нехай стануть такі, як вони, ті, хто їх виробляє, усі, хто надію на них покладає!</ab>
          <ab n="19">Доме ізраїлів, благословіть Господа! Аароновий доме, благословіть Господа!</ab>
          <ab n="20">Доме Левіїв, благословіть Господа! Хто боїться Господа, благословіть Господа!</ab>
          <ab n="21">Благословенний Господь від Сіону, що мешкає в Єрусалимі! Алілуя!</ab>
        </div>
        <div type="chapter" n="136">
          <ab n="1">Дякуйте Господу, добрий бо Він, бо навіки Його милосердя!</ab>
          <ab n="2">Дякуйте Богу богів, бо навіки Його милосердя!</ab>
          <ab n="3">Дякуйте Владиці владик, бо навіки Його милосердя!</ab>
          <ab n="4">Тому, хто чуда великі Єдиний вчиняє, бо навіки Його милосердя!</ab>
          <ab n="5">Хто розумом небо вчинив, бо навіки Його милосердя!</ab>
          <ab n="6">Хто землю простяг над водою, бо навіки Його милосердя!</ab>
          <ab n="7">Хто світила великі вчинив, бо навіки Його милосердя!</ab>
          <ab n="8">сонце, щоб вдень панувало воно, бо навіки Його милосердя!</ab>
          <ab n="9">місяця й зорі, щоб вони панували вночі, бо навіки Його милосердя!</ab>
          <ab n="10">Хто Єгипет побив був у їхніх перворідних, бо навіки Його милосердя!</ab>
          <ab n="11">і ізраїля вивів з-між них, бо навіки Його милосердя!</ab>
          <ab n="12">рукою міцною й раменом простягненим, бо навіки Його милосердя!</ab>
          <ab n="13">Хто море Червоне розтяв на частини, бо навіки Його милосердя!</ab>
          <ab n="14">і серед нього ізраїля перепровадив, бо навіки Його милосердя!</ab>
          <ab n="15">і фараона та війська його вкинув у море Червоне, бо навіки Його милосердя!</ab>
          <ab n="16">Хто провадив народ Свій в пустині, бо навіки Його милосердя!</ab>
          <ab n="17">Хто великих царів повбивав, бо навіки Його милосердя!</ab>
          <ab n="18">і потужних царів перебив, бо навіки Його милосердя!</ab>
          <ab n="19">Сигона, царя амореян, бо навіки Його милосердя!</ab>
          <ab n="20">і Оґа, Башану царя, бо навіки Його милосердя!</ab>
          <ab n="21">і Хто землю їхню дав на спадщину, бо навіки Його милосердя!</ab>
          <ab n="22">на спадок ізраїлеві, Своєму рабові, бо навіки Його милосердя!</ab>
          <ab n="23">Хто про нас пам'ятав у пониженні нашім, бо навіки Його милосердя!</ab>
          <ab n="24">і від ворогів наших визволив нас, бо навіки Його милосердя!</ab>
          <ab n="25">Хто кожному тілові хліба дає, бо навіки Його милосердя!</ab>
          <ab n="26">Дякуйте Богу небесному, бо навіки Його милосердя!</ab>
        </div>
        <div type="chapter" n="137">
          <ab n="1">Над річками Вавилонськими, там ми сиділи та й плакали, коли згадували про Сіона!</ab>
          <ab n="2">На вербах у ньому повісили ми свої арфи,</ab>
          <ab n="3">співу бо пісні від нас там жадали були поневолювачі наші, а веселощів наші мучителі: Заспівайте но нам із Сіонських пісень!</ab>
          <ab n="4">Як же зможемо ми заспівати Господнюю пісню в землі чужинця?</ab>
          <ab n="5">Якщо я забуду за тебе, о Єрусалиме, хай забуде за мене правиця моя!</ab>
          <ab n="6">Нехай мій язик до мого піднебіння прилипне, якщо я не буду тебе пам'ятати, якщо не поставлю я Єрусалима над радість найвищу свою!...</ab>
          <ab n="7">Пам'ятай же, о Господи, едомським синам про день Єрусалиму, як кричали вони: Руйнуйте, руйнуйте аж до підвалин його!...</ab>
          <ab n="8">Вавилонськая дочко, що маєш і ти ограбована бути, блажен, хто заплатить тобі за твій чин, що ти нам заподіяла!</ab>
          <ab n="9">Блажен, хто ухопить та порозбиває об скелю і твої немовлята!...</ab>
        </div>
        <div type="chapter" n="138">
          <ab n="1">Давидів. Прославляю Тебе цілим серцем своїм, перед богами співаю Тобі!</ab>
          <ab n="2">Вклоняюсь до храму святого Твого, і славлю імення Твоє за Твоє милосердя й за правду Твою, бо звеличив Ти був над усе Своє Ймення та слово Своє!</ab>
          <ab n="3">Удень, як взиваю, почуєш мене, підбадьорюєш силою душу мою!</ab>
          <ab n="4">Усі земні царі прославлять Тебе, Господи, будуть, бо почують вони слово уст Твоїх,</ab>
          <ab n="5">і будуть співати про Господні дороги, бо слава Господня велика,</ab>
          <ab n="6">бо високий Господь, але бачить низького, а гордого Він пізнає іздалека!</ab>
          <ab n="7">Якщо серед тісноти піду, Ти оживиш мене, на лютість моїх ворогів пошлеш руку Свою, і правиця Твоя допоможе мені,</ab>
          <ab n="8">для мене Господь оце виконає! Твоя милість, о Господи, вічна, чинів Своєї руки не полиш!</ab>
        </div>
        <div type="chapter" n="139">
          <ab n="1">Для дириґетна хору. Псалом Давидів. Господи, випробував Ти мене та й пізнав,</ab>
          <ab n="2">Ти знаєш сидіння моє та вставання моє, думку мою розумієш здалека.</ab>
          <ab n="3">Дорогу мою та лежання моє виміряєш, і Ти всі путі мої знаєш,</ab>
          <ab n="4">бо ще слова нема на моїм язиці, а вже, Господи, знаєш те все!</ab>
          <ab n="5">Оточив Ти мене ззаду й спереду, і руку Свою надо мною поклав.</ab>
          <ab n="6">Дивне знання над моє розуміння, високе воно, я його не подолаю!</ab>
          <ab n="7">Куди я від Духа Твого піду, і куди я втечу від Твого лиця?</ab>
          <ab n="8">Якщо я на небо зійду, то Ти там, або постелюся в шеолі ось Ти!</ab>
          <ab n="9">Понесуся на крилах зірниці, спочину я на кінці моря,</ab>
          <ab n="10">то рука Твоя й там попровадить мене, і мене буде тримати правиця Твоя!</ab>
          <ab n="11">Коли б я сказав: Тільки темрява вкриє мене, і ніч світло для мене,</ab>
          <ab n="12">то мене не закриє від Тебе і темрява, і ніч буде світити, як день, і темнота як світло!</ab>
          <ab n="13">Бо Ти вчинив нирки мої, Ти виткав мене в утробі матері моєї,</ab>
          <ab n="14">Прославляю Тебе, що я дивно утворений! Дивні діла Твої, і душа моя відає вельми про це!</ab>
          <ab n="15">і кості мої не сховались від Тебе, бо я вчинений був в укритті, я витканий був у глибинах землі!</ab>
          <ab n="16">Мого зародка бачили очі Твої, і до книги Твоєї записані всі мої члени та дні, що в них були вчинені, коли жодного з них не було...</ab>
          <ab n="17">Які дорогі мені стали думки Твої, Боже, як побільшилося їх число,</ab>
          <ab n="18">перелічую їх, численніші вони від піску! Як пробуджуюся, то я ще з Тобою.</ab>
          <ab n="19">Якби, Боже, вразив Ти безбожника, а ви, кровожерці, відступітесь від мене!</ab>
          <ab n="20">Вони називають підступно Тебе, Твої вороги на марноту пускаються!</ab>
          <ab n="21">Отож, ненавиджу Твоїх ненависників, Господи, і Твоїх заколотників бриджусь:</ab>
          <ab n="22">повною ненавистю я ненавиджу їх, вони стали мені ворогами!...</ab>
          <ab n="23">Випробуй, Боже, мене, і пізнай моє серце, досліди Ти мене, і пізнай мої задуми,</ab>
          <ab n="24">і побач, чи не йду я дорогою злою, і на вічну дорогу мене попровадь!</ab>
        </div>
        <div type="chapter" n="140">
          <ab n="1">Для дириґетна хору. Псалом Давидів. (140-2) Визволь мене від людини лихої, о Господи, бережи мене від насильника,</ab>
          <ab n="2">(140-3) що в серці своїм замишляють злі речі, що війни щодня викликають!</ab>
          <ab n="3">(140-4) Вони гострять свого язика, як той вуж, отрута гадюча під їхніми устами! Села.</ab>
          <ab n="4">(140-5) Пильнуй мене, Господи, від рук нечестивого, бережи мене від насильника, що задумали стопи мої захитати...</ab>
          <ab n="5">(140-6) Чванливі сховали на мене тенета та шнури, розтягли свою сітку при стежці, сільця розмістили на мене! Села.</ab>
          <ab n="6">(140-7) Я сказав Господеві: Ти Бог мій, почуй же, о Господи, голос благання мого!</ab>
          <ab n="7">(140-8) Господи, Владико мій, сило мого спасіння, що в день бою покрив мою голову,</ab>
          <ab n="8">(140-9) не виконай, Господи, бажань безбожного, не здійсни його задуму! Села.</ab>
          <ab n="9">(140-10) Бодай голови не піднесли всі ті, хто мене оточив, бодай зло їхніх уст їх покрило!</ab>
          <ab n="10">(140-11) Хай присок на них упаде, нехай кине Він їх до огню, до провалля, щоб не встали вони!...</ab>
          <ab n="11">(140-12) Злоязична людина щоб міцною вона не була на землі, людина насильства бодай лихо спіймало її, щоб попхнути на погибіль!</ab>
          <ab n="12">(140-13) Я знаю, що зробить Господь правосуддя убогому, присуд правдивий для бідних,</ab>
          <ab n="13">(140-14) тільки праведні дякувати будуть іменню Твоєму, невинні сидітимуть перед обличчям Твоїм!</ab>
        </div>
        <div type="chapter" n="141">
          <ab n="1">Псалом Давидів. Господи, кличу до Тебе, поспішися до мене, почуй же мій голос, як кличу до Тебе!</ab>
          <ab n="2">Нехай стане молитва моя як кадило перед лицем Твоїм, підношення рук моїх як жертва вечірня!</ab>
          <ab n="3">Поклади, Господи, сторожу на уста мої, стережи двері губ моїх!</ab>
          <ab n="4">Не дай нахилятися серцю моєму до речі лихої, щоб учинки робити безбожністю, із людьми, що чинять переступ, і щоб не ласувався я їхніми присмаками!</ab>
          <ab n="5">Як праведний вразить мене, то це милість, а докорить мені, це олива на голову, її не відкине моя голова, бо ще і молитва моя проти їхнього зла.</ab>
          <ab n="6">Їхні судді по скелі розкидані, та слова мої вчують, бо приємні вони...</ab>
          <ab n="7">Як дрова рубають й розколюють їх на землі, так розкидані наші кістки над отвором шеолу.</ab>
          <ab n="8">Бо до Тебе, о Господи, Владико, мої очі, на Тебе надіюсь не зруйновуй мого життя!</ab>
          <ab n="9">Бережи Ти від пастки мене, що на мене поставили, та від тенет переступників!</ab>
          <ab n="10">Хай безбожні попадають разом до сітки своєї, а я промину!</ab>
        </div>
        <div type="chapter" n="142">
          <ab n="1">Псалом навчальний, Давида, коли був у печері. Молитва. (142-2) Мій голос до Господа, я кличу, мій голос до Господа, я благаю!</ab>
          <ab n="2">(142-3) Перед обличчям Його виливаю я мову свою, про недолю свою я розказую перед обличчям Його,</ab>
          <ab n="3">(142-4) коли омліває мій дух у мені. А Ти знаєш дорогу мою: на дорозі, якою ходжу, пастку для мене сховали!</ab>
          <ab n="4">(142-5) Праворуч поглянь і побач: немає нікого знайомого, загинув притулок від мене, ніхто не питає за душу мою...</ab>
          <ab n="5">(142-6) Я кличу до Тебе, о Господи, я кажу: Ти моє пристановище, доля моя у країні живих!</ab>
          <ab n="6">(142-7) Прислухайся ж Ти до благання мого, бо зробився я зовсім нужденний! Визволь мене від моїх переслідників, бо стали сильніші від мене вони!</ab>
          <ab n="7">(142-8) Виведи душу мою із в'язниці, щоб славити Ймення Твоє! Праведні оточать мене, як учиниш добро надо мною!</ab>
        </div>
        <div type="chapter" n="143">
          <ab n="1">Псалом Давидів. Господи, вислухай молитву мою, почуй благання моє в Своїй вірності, у правді Своїй обізвися до мене!</ab>
          <ab n="2">і на суд не вступай із рабом Своїм, бо жоден живий перед обличчям Твоїм справедливим не буде!</ab>
          <ab n="3">Бо неприятель переслідує душу мою, топче живую мою до землі... Посадив мене в темряву, як мерців цього світу!</ab>
          <ab n="4">Омліває мій дух у мені, кам'яніє в нутрі моїм серце моє...</ab>
          <ab n="5">Я згадую дні стародавні, над усіми Твоїми чинами роздумую, говорю про діла Твоїх рук.</ab>
          <ab n="6">Я руки свої простягаю до Тебе, душа моя прагне Тебе, як води пересохла земля! Села.</ab>
          <ab n="7">Поспіши мене вислухати, Господи, дух мій кінчається! Не ховай Ти від мене обличчя Свого, і нехай я не буду подібний до тих, хто сходить до гробу!</ab>
          <ab n="8">Об'яви мені вранці Своє милосердя, бо на Тебе надіюсь, повідом Ти мене про дорогу, якою я маю ходити, бо до Тебе підношу я душу свою!</ab>
          <ab n="9">Урятуй мене, Господи, від моїх ворогів, бо до Тебе вдаюся!</ab>
          <ab n="10">Навчи мене волю чинити Твою, бо Ти Бог мій, добрий Дух Твій нехай попровадить мене по рівній землі!</ab>
          <ab n="11">Ради Ймення Свого, о Господи, оживи мене, Своєю правдою виведи душу мою від недолі!</ab>
          <ab n="12">А в Своїм милосерді понищ моїх ворогів, і вигуби всіх, хто ненавидить душу мою, бо я раб Твій!</ab>
        </div>
        <div type="chapter" n="144">
          <ab n="1">Давидів. Благословенний Господь, моя скеля, що руки мої Він навчає до бою, пальці мої до війни!</ab>
          <ab n="2">Він моє милосердя й твердиня моя, фортеця моя та моя охорона мені, Він мій щит, і я до Нього вдаюся, Він мій народ підбиває під мене!</ab>
          <ab n="3">Господи, що то людина, що знаєш її, що то син людський, що зважаєш на нього?</ab>
          <ab n="4">Людина стала до пари подібна, її дні як та тінь проминуща!</ab>
          <ab n="5">Господи, нахили Своє небо, й зійди, доторкнися до гір, і вони задимують!</ab>
          <ab n="6">Заблищи блискавицею, й їх розпорош, пошли Свої стріли, і їх побентеж!</ab>
          <ab n="7">Пошли з висоти Свою руку, й мене порятуй, і визволь мене з вод великих, від руки чужинців,</ab>
          <ab n="8">що їхні уста промовляють неправду, а їхня правиця правиця зрадлива!</ab>
          <ab n="9">Боже, я пісню нову заспіваю Тобі, на арфі десятиструнній заграю Тобі,</ab>
          <ab n="10">що Ти перемогу царям подаєш, що рятуєш Давида, Свого раба, від лихого меча!</ab>
          <ab n="11">Порятуй же мене й збережи Ти мене від руки чужинців, що їхні уста промовляють марноту, а їхня правиця правиця зрадлива,</ab>
          <ab n="12">щоб були сини наші, немов саджанці, виплекані в їхній молодості, наші дочки немов ті наріжні стовпи, витесані на окрасу палати!</ab>
          <ab n="13">Повні наші комори, вони видають найрізніше, котяться тисячами наші вівці та кози, десятками тисяч по наших подвір'ях розплоджуються!</ab>
          <ab n="14">Ситі наші бики, немає пригод і немає хвороби, і на вулицях наших нема нарікань!</ab>
          <ab n="15">Блаженний народ, що йому так ведеться, блаженний народ, що Господь йому Бог!</ab>
        </div>
        <div type="chapter" n="145">
          <ab n="1">Хвала Давидова. Я буду Тебе величати, о Боже мій, Царю, і благословлятиму Ймення Твоє повік-віку!</ab>
          <ab n="2">Я кожного дня Тебе благословлятиму, і хвалитиму Ймення Твоє повік-віку!</ab>
          <ab n="3">Великий Господь і прославлений вельми, і недослідиме величчя Його!</ab>
          <ab n="4">Рід родові буде хвалити діла Твої, і будуть могутність Твою виявляти!</ab>
          <ab n="5">Про пишну славу величчя Твого, про справи чудовні Твої розповім!</ab>
          <ab n="6">Будуть казати про силу грізних Твоїх чинів, а про велич Твою розповім я про неї.</ab>
          <ab n="7">Пам'ять про добрість велику Твою сповіщатимуть, і будуть співати про правду Твою!</ab>
          <ab n="8">Щедрий і милосердний Господь, довготерпеливий й многомилостивий,</ab>
          <ab n="9">Господь добрий до всіх, а Його милосердя на всі Його творива!</ab>
          <ab n="10">Тебе, Господи, славити будуть усі Твої творива, а святі Твої Тебе благословлятимуть,</ab>
          <ab n="11">про славу Царства Твого звіщатимуть, про могутність Твою говоритимуть,</ab>
          <ab n="12">щоб людським синам об'явити про могутність Його та про славу величчя Царства Його!</ab>
          <ab n="13">Царство Твоє царство всіх віків, а влада Твоя по всі роди!</ab>
          <ab n="14">Господь підпирає всіх падаючих, усіх зігнутих Він випростовує!</ab>
          <ab n="15">Очі всіх уповають на Тебе, і Ти їм поживу даєш своєчасно,</ab>
          <ab n="16">Ти руку Свою відкриваєш, і все, що живе, Ти зичливо годуєш!</ab>
          <ab n="17">Господь справедливий на кожній дорозі Своїй, і милостивий у всіх Своїх учинках,</ab>
          <ab n="18">Господь близький всім, хто взиває до Нього, хто правдою кличе Його!</ab>
          <ab n="19">Волю тих, хто боїться Його, Він сповняє, і благання їх чує та їм помагає,</ab>
          <ab n="20">Господь береже тих усіх, хто любить Його, а безбожних усіх Він понищить!</ab>
          <ab n="21">Славу Господню уста мої будуть звіщати, і благословлятиме кожне тіло святе Його Ймення на віки віків!</ab>
        </div>
        <div type="chapter" n="146">
          <ab n="1">Алілуя! Хвали, душе моя, Господа,</ab>
          <ab n="2">хвалитиму Господа, поки живу, співатиму Богу моєму, аж поки існую!</ab>
          <ab n="3">Не надійтесь на князів, на людського сина, бо в ньому спасіння нема:</ab>
          <ab n="4">вийде дух його і він до своєї землі повертається, того дня його задуми гинуть!</ab>
          <ab n="5">Блаженний, кому його поміч Бог Яковів, що надія його на Господа, Бога його,</ab>
          <ab n="6">що небо та землю вчинив, море й усе, що є в них, що правди пильнує навіки,</ab>
          <ab n="7">правосуддя вчиняє покривдженим, що хліба голодним дає! Господь в'язнів розв'язує,</ab>
          <ab n="8">Господь очі сліпим відкриває, Господь випростовує зігнутих, Господь милує праведних!</ab>
          <ab n="9">Господь обороняє приходьків, сироту та вдовицю підтримує, а дорогу безбожних викривлює!</ab>
          <ab n="10">Хай царює навіки Господь, Бог твій, Сіоне, із роду у рід! Алілуя!</ab>
        </div>
        <div type="chapter" n="147">
          <ab n="1">Хваліть Господа, добрий бо Він, виспівуйте нашому Богу, приємний бо Він, Йому подобає хвала!</ab>
          <ab n="2">Господь Єрусалима будує, збирає вигнанців ізраїлевих.</ab>
          <ab n="3">Він зламаносердих лікує, і їхні рани болючі обв'язує,</ab>
          <ab n="4">вираховує Він число зорям, і кожній із них дає ймення.</ab>
          <ab n="5">Великий Господь наш, та дужий на силі, Його мудрости міри нема!</ab>
          <ab n="6">Господь підіймає слухняних, безбожних понижує аж до землі.</ab>
          <ab n="7">Дайте відповідь Господу нашому вдячною піснею, заграйте для нашого Бога на гуслах:</ab>
          <ab n="8">Він хмарами небо вкриває, приготовлює дощ для землі, оброщує гори травою,</ab>
          <ab n="9">худобі дає її корм, воронятам чого вони кличуть!</ab>
          <ab n="10">Не в силі коня уподоба Його, і не в членах людини Його закохання,</ab>
          <ab n="11">Господь любить тих, хто боїться Його, хто надію складає на милість Його!</ab>
          <ab n="12">Хвали Господа, Єрусалиме, прославляй Свого Бога, Сіоне,</ab>
          <ab n="13">бо зміцняє Він засуви брам твоїх, синів твоїх благословляє в тобі,</ab>
          <ab n="14">чинить мир у границі твоїй, годує тебе пшеницею щирою,</ab>
          <ab n="15">посилає на землю наказа Свого, дуже швидко летить Його Слово!</ab>
          <ab n="16">Дає сніг, немов вовну, розпорошує паморозь, буцім то порох,</ab>
          <ab n="17">Він кидає лід Свій, немов ті кришки, і перед морозом Його хто устоїть?</ab>
          <ab n="18">Та Він пошле Своє слово, та й розтопить його, Своїм вітром повіє, вода потече!</ab>
          <ab n="19">Своє слово звіщає Він Якову, постанови Свої та Свої правосуддя ізраїлю:</ab>
          <ab n="20">для жодного люду Він так не зробив, той не знають вони правосуддя Його! Алілуя!</ab>
        </div>
        <div type="chapter" n="148">
          <ab n="1">Алілуя! Хваліте Господа з небес, хваліте Його в висоті!</ab>
          <ab n="2">Хваліте Його, всі Його Анголи, хваліте Його, усі війська Його:</ab>
          <ab n="3">Хваліте Його, сонце й місяцю, хваліте Його, усі зорі ясні!</ab>
          <ab n="4">Хваліте Його, небеса із небес, та води, що над небесами!</ab>
          <ab n="5">Нехай Господа хвалять вони, бо Він наказав, і створились вони,</ab>
          <ab n="6">Він їх поставив на вічні віки, дав наказа, і не переступлять його!</ab>
          <ab n="7">Хваліть Господа також з землі: риби великі й безодні усі,</ab>
          <ab n="8">огонь та град, сніг та туман, вітер бурхливий, що виконує слово Його,</ab>
          <ab n="9">гори та пагірки всі, плідне дерево та всі кедрини,</ab>
          <ab n="10">звірина й вся худоба, все плазуюче та птаство крилате,</ab>
          <ab n="11">земні царі й всі народи, князі та всі судді землі,</ab>
          <ab n="12">юнаки та дівиці, старі разом із дітьми,</ab>
          <ab n="13">нехай усі хвалять Господнє ім'я, бо Його тільки Ймення звеличилось, величність Його на землі й небесах!</ab>
          <ab n="14">Він рога народу Своєму підніс! Слава всім богобійним Його, дітям ізраїлевим, народові, що до Нього близький! Алілуя!</ab>
        </div>
        <div type="chapter" n="149">
          <ab n="1">Алілуя! Заспівайте для Господа пісню нову, Йому слава на зборах святих!</ab>
          <ab n="2">Хай ізраїль радіє Творцем своїм, хай Царем своїм тішаться діти Сіону!</ab>
          <ab n="3">Нехай славлять ім'я Його танцем, нехай вигравають для Нього на бубні та гуслах,</ab>
          <ab n="4">бо знаходить Господь уподобу в народі Своїм, прикрашає покірних спасінням!</ab>
          <ab n="5">Хай радіють у славі святі, хай співають на ложах своїх,</ab>
          <ab n="6">прославлення Бога на їхніх устах, а меч обосічний ув їхніх руках,</ab>
          <ab n="7">щоб чинити між племенами помсту, між народами кари,</ab>
          <ab n="8">щоб їхніх царів пов'язати кайданами, а їхніх вельмож ланцюгами,</ab>
          <ab n="9">щоб між ними чинити суд написаний! Він величність для всіх богобійних! Алілуя!</ab>
        </div>
        <div type="chapter" n="150">
          <ab n="1">Алілуя! Хваліть Бога в святині Його, хваліте Його на могутнім Його небозводі!</ab>
          <ab n="2">Хваліте Його за чини могутні Його, хваліте Його за могутню величність Його!</ab>
          <ab n="3">Хваліте Його звуком трубним, хваліте Його на арфі та гуслах!</ab>
          <ab n="4">Хваліте Його на бубні та танцем, хваліте Його на струнах та флейті!</ab>
          <ab n="5">Хваліте Його на цимбалах дзвінких, хваліте Його на цимбалах гучних!</ab>
          <ab n="6">Все, що дихає, хай Господа хвалить! Алілуя!</ab>
        </div>
      </div>
    </body>
  </text>
</TEI>
