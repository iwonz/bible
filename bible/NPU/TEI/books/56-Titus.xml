<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader/>
  <text>
    <body>
      <div type="book" n="Titus">
        <div type="chapter" n="1">
          <ab n="1">Павло, раб Божий, а апостол Ісуса Христа, по вірі вибраних Божих і пізнанні правди, що за благочестям,</ab>
          <ab n="2">в надії вічного життя, яке обіцяв був від вічних часів необманливий Бог,</ab>
          <ab n="3">і часу свого з'явив Слово Своє в проповіданні, що доручене було мені з наказу Спасителя нашого Бога,</ab>
          <ab n="4">до Тита, щирого сина за спільною вірою: благодать, милість та мир від Бога Отця й Христа Ісуса, Спасителя нашого!</ab>
          <ab n="5">Я для того тебе полишив був у Кріті, щоб ти впорядкував недокінчене та пресвітерів настановив по містах, як тобі я звелів,</ab>
          <ab n="6">коли хто бездоганний, муж єдиної дружини, має вірних дітей, недокорених за блуд або неслухняність.</ab>
          <ab n="7">Бо єпископ мусить бути бездоганний, як Божий доморядник, не самолюбний, не гнівливий, не п'яниця, не заводіяка, не корисливий,</ab>
          <ab n="8">але гостинний до приходнів, добролюбець, поміркований, справедливий, побожний, стриманий,</ab>
          <ab n="9">що тримається вірного слова згідно з наукою, щоб мав силу й навчати в здоровій науці, і переконувати противних.</ab>
          <ab n="10">Багато бо є неслухняних, марнословців, зводників, особливо ж з обрізаних,</ab>
          <ab n="11">їм треба уста затуляти: вони цілі доми баламутять, навчаючи, чого не належить, для зиску брудного.</ab>
          <ab n="12">Сказав один з них, їхній власний пророк: Крітяни завжди брехливі, люті звірі, черевані ліниві!...</ab>
          <ab n="13">Це свідоцтво правдиве. Ради цієї причини докоряй їм суворо, щоб у вірі здорові були,</ab>
          <ab n="14">і на юдейські байки не вважали, ані на накази людей, що від правди відвертаються.</ab>
          <ab n="15">Для чистих все чисте, а для занечищених та для невірних не чисте ніщо, але занечистилися і розум їхній, і сумління.</ab>
          <ab n="16">Вони твердять, немов знають Бога, але відкидаються вчинками, бувши бридкі й неслухняні, і до всякого доброго діла нездатні.</ab>
        </div>
        <div type="chapter" n="2">
          <ab n="1">А ти говори, що відповідає здоровій науці.</ab>
          <ab n="2">Щоб старі чоловіки тверезі були, поважні, помірковані, здорові у вірі, у любові, у терпеливості.</ab>
          <ab n="3">Щоб старі жінки в своїм стані так само були, як належить святим, не обмовниці, не віддані п'янству, навчали добра,</ab>
          <ab n="4">щоб навчали жінок молодих любити своїх чоловіків, любити дітей,</ab>
          <ab n="5">щоб були помірковані, чисті, господарні, добрі, слухняні своїм чоловікам, щоб не зневажалося Боже Слово.</ab>
          <ab n="6">Так само благай юнаків, щоб були помірковані.</ab>
          <ab n="7">У всім сам себе подавай за зразка добрих діл, у навчанні непорушеність, повагу,</ab>
          <ab n="8">слово здорове, неосудливе, щоб противник був засоромлений, не мавши нічого лихого казати про нас.</ab>
          <ab n="9">Раби щоб корилися панам своїм, щоб догоджали, не перечили,</ab>
          <ab n="10">не крали, але виявляли всяку добру вірність, щоб у всьому вони прикрашали науку Спасителя нашого Бога.</ab>
          <ab n="11">Бо з'явилася Божа благодать, що спасає всіх людей,</ab>
          <ab n="12">і навчає нас, щоб ми, відцуравшись безбожности та світських пожадливостей, жили помірковано та праведно, і побожно в теперішнім віці,</ab>
          <ab n="13">і чекали блаженної надії та з'явлення слави великого Бога й Спаса нашого Христа Ісуса,</ab>
          <ab n="14">що Самого Себе дав за нас, щоб нас визволити від усякого беззаконства та очистити Собі людей вибраних, у добрих ділах запопадливих.</ab>
          <ab n="15">Оце говори та нагадуй, та з усяким наказом картай. Хай тобою ніхто не погордує!</ab>
        </div>
        <div type="chapter" n="3">
          <ab n="1">Нагадуй їм, щоб слухали влади верховної та корилися їй, і до всякого доброго діла готові були,</ab>
          <ab n="2">щоб не зневажали нікого, щоб були не сварливі, а тихі, виявляючи повну лагідність усім людям.</ab>
          <ab n="3">Бо колись були й ми нерозсудні, неслухняні, зведені, служили різним пожадливостям та розкошам, жили в злобі та в заздрощах, бридкими були, ненавиділи один одного.</ab>
          <ab n="4">А коли з'явилась благодать та людинолюбство Спасителя, нашого Бога,</ab>
          <ab n="5">Він нас спас не з діл праведности, що ми їх учинили були, а з Своєї милости через купіль відродження й обновлення Духом Святим,</ab>
          <ab n="6">Якого Він щедро вилив на нас через Христа Ісуса, Спасителя нашого,</ab>
          <ab n="7">щоб ми виправдались Його благодаттю, і стали спадкоємцями за надією на вічне життя.</ab>
          <ab n="8">Вірне слово, і я хочу, щоб ти і про це впевняв, щоб ті, хто ввірував у Бога, дбали про добрі діла пильнувати. Для людей оце добре й корисне!</ab>
          <ab n="9">Вистерігайсь нерозумних змагань, і родоводів, і спорів, і суперечок про Закон, бо вони некорисні й марні.</ab>
          <ab n="10">Людини єретика, по першім та другім наставленні, відрікайся,</ab>
          <ab n="11">знавши, що зіпсувся такий та грішить, і він сам себе засудив.</ab>
          <ab n="12">Як пришлю я до тебе Артема або Тихика, поквапся прибути до мене в Нікополь, бо думаю там перезимувати.</ab>
          <ab n="13">Законника Зину та Аполлоса вишли квапливо вперед, щоб для них не забракло нічого.</ab>
          <ab n="14">Нехай же навчаються й наші дбати про добрі діла при конечних потребах, щоб безплодні вони не були.</ab>
          <ab n="15">Вітають тебе всі, хто зо мною. Вітай тих, хто любить нас у вірі. Благодать з вами всіма! Амінь.</ab>
        </div>
      </div>
    </body>
  </text>
</TEI>
