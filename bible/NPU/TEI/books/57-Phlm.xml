<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader/>
  <text>
    <body>
      <div type="book" n="Phlm">
        <div type="chapter" n="1">
          <ab n="1">Павло, в'язень Христа Ісуса, та брат Тимофій, улюбленому Филимонові й співробітникові нашому,</ab>
          <ab n="2">і сестрі любій Апфії, і співвойовникові нашому Архипові, і Церкві домашній твоїй:</ab>
          <ab n="3">благодать вам і мир від Бога Отця нашого й Господа Ісуса Христа!</ab>
          <ab n="4">Я завсіди дякую Богові моєму, коли тебе згадую в молитвах своїх.</ab>
          <ab n="5">Бо я чув про любов твою й віру, яку маєш до Господа Ісуса, і до всіх святих,</ab>
          <ab n="6">щоб спільність віри твоєї діяльна була в пізнанні всякого добра, що в нас для Христа.</ab>
          <ab n="7">Бо ми маємо радість велику й потіху в любові твоїй, серця бо святих заспокоїв ти, брате.</ab>
          <ab n="8">Через це, хоч я маю велику відвагу в Христі подавати накази тобі про потрібне,</ab>
          <ab n="9">але більше з любови благаю я, як Павло, старий, тепер же ще й в'язень Христа Ісуса.</ab>
          <ab n="10">Благаю тебе про сина свого, про Онисима, що його породив я в кайданах своїх.</ab>
          <ab n="11">Колись то для тебе він був непотрібний, тепер же для тебе й для мене він дуже потрібний.</ab>
          <ab n="12">Тобі я вертаю його, того, хто є неначе серце моє.</ab>
          <ab n="13">Я хотів був тримати його при собі, щоб він замість тебе мені послужив у кайданах за Євангелію,</ab>
          <ab n="14">та без волі твоєї нічого робити не хотів я, щоб твій добрий учинок не був ніби вимушений, але добровільний.</ab>
          <ab n="15">Бо може для того він був розлучився на час, щоб навіки прийняв ти його,</ab>
          <ab n="16">і вже не як раба, але вище від раба, як брата улюбленого, особливо для мене, а тим більше для тебе, і за тілом, і в Господі.</ab>
          <ab n="17">Отож, коли маєш за друга мене, то прийми його, як мене.</ab>
          <ab n="18">Коли ж він чим скривдив тебе або винен тобі, полічи це мені.</ab>
          <ab n="19">Я, Павло, написав це рукою своєю: Я віддам, щоб тобі не казати, що ти навіть самого себе мені винен.</ab>
          <ab n="20">Так, брате, нехай я одержу те, що від тебе прохаю в Господі. Заспокой моє серце в Христі!</ab>
          <ab n="21">Пересвідчений я про слухняність твою, і тобі написав оце, відаючи, що ти зробиш і більше, ніж я говорю.</ab>
          <ab n="22">А разом мені приготуй і помешкання, бо надіюся я, що за ваші молитви я буду дарований вам.</ab>
          <ab n="23">Вітає тебе Епафрас, мій співв'язень у Христі Ісусі,</ab>
          <ab n="24">Марко, Аристарх, Димас, Лука, мої співробітники.</ab>
          <ab n="25">Благодать Господа Ісуса Христа з вашим духом! Амінь.</ab>
        </div>
      </div>
    </body>
  </text>
</TEI>
