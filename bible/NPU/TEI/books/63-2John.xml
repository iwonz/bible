<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader/>
  <text>
    <body>
      <div type="book" n="2John">
        <div type="chapter" n="1">
          <ab n="1">Старець вибраній пані та дітям її, яких я поправді люблю, і не тільки я, але й усі, хто правду пізнав,</ab>
          <ab n="2">за правду, що в нас пробуває й повік буде з нами:</ab>
          <ab n="3">нехай буде з вами благодать, милість, мир від Бога Отця та Ісуса Христа, Сина Отцевого, у правді та в любові!</ab>
          <ab n="4">Я дуже зрадів, що між дітьми твоїми знайшов таких, що ходять у правді, як заповідь ми прийняли від Отця.</ab>
          <ab n="5">І тепер я благаю тебе, пані, не так, ніби пишу тобі нову заповідь, але ту, яку маємо від початку, щоб ми любили один одного!</ab>
          <ab n="6">А любов ця щоб ми жили згідно з Його заповідями. Це та заповідь, яку ви чули від початку, щоб ви згідно з нею жили.</ab>
          <ab n="7">Бо в світ увійшло багато обманців, які не визнають Ісуса Христа, що прийшов був у тілі. Такий то обманець та антихрист!</ab>
          <ab n="8">Пильнуйте себе, щоб ви не згубили того, над чим працювали, але щоб прийняли повну нагороду.</ab>
          <ab n="9">Кожен, хто робить переступ та не пробуває в науці Христовій, той Бога не має. А хто пробуває в науці Його, той має і Отця, і Сина.</ab>
          <ab n="10">Коли хто приходить до вас, але не приносить науки цієї, не приймайте до дому його, і не вітайте його!</ab>
          <ab n="11">Хто бо вітає його, той участь бере в лихих учинках його.</ab>
          <ab n="12">Багато я мав написати до вас, але не схотів на папері й чорнилом. Та маю надію прибути до вас, і говорити устами до уст, щоб повна була ваша радість!</ab>
          <ab n="13">Вітають тебе діти вибраної сестри твоєї. Амінь.</ab>
        </div>
      </div>
    </body>
  </text>
</TEI>
