<?xml version="1.0" encoding="UTF-8"?>
<song>
  <title>2 Івана</title>
  <lyrics>
    <verse label="2John 1:1">Старець вибраній пані та дітям її, яких я поправді люблю, і не тільки я, але й усі, хто правду пізнав,</verse>
    <verse label="2John 1:2">за правду, що в нас пробуває й повік буде з нами:</verse>
    <verse label="2John 1:3">нехай буде з вами благодать, милість, мир від Бога Отця та Ісуса Христа, Сина Отцевого, у правді та в любові!</verse>
    <verse label="2John 1:4">Я дуже зрадів, що між дітьми твоїми знайшов таких, що ходять у правді, як заповідь ми прийняли від Отця.</verse>
    <verse label="2John 1:5">І тепер я благаю тебе, пані, не так, ніби пишу тобі нову заповідь, але ту, яку маємо від початку, щоб ми любили один одного!</verse>
    <verse label="2John 1:6">А любов ця щоб ми жили згідно з Його заповідями. Це та заповідь, яку ви чули від початку, щоб ви згідно з нею жили.</verse>
    <verse label="2John 1:7">Бо в світ увійшло багато обманців, які не визнають Ісуса Христа, що прийшов був у тілі. Такий то обманець та антихрист!</verse>
    <verse label="2John 1:8">Пильнуйте себе, щоб ви не згубили того, над чим працювали, але щоб прийняли повну нагороду.</verse>
    <verse label="2John 1:9">Кожен, хто робить переступ та не пробуває в науці Христовій, той Бога не має. А хто пробуває в науці Його, той має і Отця, і Сина.</verse>
    <verse label="2John 1:10">Коли хто приходить до вас, але не приносить науки цієї, не приймайте до дому його, і не вітайте його!</verse>
    <verse label="2John 1:11">Хто бо вітає його, той участь бере в лихих учинках його.</verse>
    <verse label="2John 1:12">Багато я мав написати до вас, але не схотів на папері й чорнилом. Та маю надію прибути до вас, і говорити устами до уст, щоб повна була ваша радість!</verse>
    <verse label="2John 1:13">Вітають тебе діти вибраної сестри твоєї. Амінь.</verse>
  </lyrics>
</song>
