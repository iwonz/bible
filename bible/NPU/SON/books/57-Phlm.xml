<?xml version="1.0" encoding="UTF-8"?>
<song>
  <title>До Филимона</title>
  <lyrics>
    <verse label="Phlm 1:1">Павло, в'язень Христа Ісуса, та брат Тимофій, улюбленому Филимонові й співробітникові нашому,</verse>
    <verse label="Phlm 1:2">і сестрі любій Апфії, і співвойовникові нашому Архипові, і Церкві домашній твоїй:</verse>
    <verse label="Phlm 1:3">благодать вам і мир від Бога Отця нашого й Господа Ісуса Христа!</verse>
    <verse label="Phlm 1:4">Я завсіди дякую Богові моєму, коли тебе згадую в молитвах своїх.</verse>
    <verse label="Phlm 1:5">Бо я чув про любов твою й віру, яку маєш до Господа Ісуса, і до всіх святих,</verse>
    <verse label="Phlm 1:6">щоб спільність віри твоєї діяльна була в пізнанні всякого добра, що в нас для Христа.</verse>
    <verse label="Phlm 1:7">Бо ми маємо радість велику й потіху в любові твоїй, серця бо святих заспокоїв ти, брате.</verse>
    <verse label="Phlm 1:8">Через це, хоч я маю велику відвагу в Христі подавати накази тобі про потрібне,</verse>
    <verse label="Phlm 1:9">але більше з любови благаю я, як Павло, старий, тепер же ще й в'язень Христа Ісуса.</verse>
    <verse label="Phlm 1:10">Благаю тебе про сина свого, про Онисима, що його породив я в кайданах своїх.</verse>
    <verse label="Phlm 1:11">Колись то для тебе він був непотрібний, тепер же для тебе й для мене він дуже потрібний.</verse>
    <verse label="Phlm 1:12">Тобі я вертаю його, того, хто є неначе серце моє.</verse>
    <verse label="Phlm 1:13">Я хотів був тримати його при собі, щоб він замість тебе мені послужив у кайданах за Євангелію,</verse>
    <verse label="Phlm 1:14">та без волі твоєї нічого робити не хотів я, щоб твій добрий учинок не був ніби вимушений, але добровільний.</verse>
    <verse label="Phlm 1:15">Бо може для того він був розлучився на час, щоб навіки прийняв ти його,</verse>
    <verse label="Phlm 1:16">і вже не як раба, але вище від раба, як брата улюбленого, особливо для мене, а тим більше для тебе, і за тілом, і в Господі.</verse>
    <verse label="Phlm 1:17">Отож, коли маєш за друга мене, то прийми його, як мене.</verse>
    <verse label="Phlm 1:18">Коли ж він чим скривдив тебе або винен тобі, полічи це мені.</verse>
    <verse label="Phlm 1:19">Я, Павло, написав це рукою своєю: Я віддам, щоб тобі не казати, що ти навіть самого себе мені винен.</verse>
    <verse label="Phlm 1:20">Так, брате, нехай я одержу те, що від тебе прохаю в Господі. Заспокой моє серце в Христі!</verse>
    <verse label="Phlm 1:21">Пересвідчений я про слухняність твою, і тобі написав оце, відаючи, що ти зробиш і більше, ніж я говорю.</verse>
    <verse label="Phlm 1:22">А разом мені приготуй і помешкання, бо надіюся я, що за ваші молитви я буду дарований вам.</verse>
    <verse label="Phlm 1:23">Вітає тебе Епафрас, мій співв'язень у Христі Ісусі,</verse>
    <verse label="Phlm 1:24">Марко, Аристарх, Димас, Лука, мої співробітники.</verse>
    <verse label="Phlm 1:25">Благодать Господа Ісуса Христа з вашим духом! Амінь.</verse>
  </lyrics>
</song>
