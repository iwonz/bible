<?xml version="1.0" encoding="UTF-8"?>
<usx version="3.0">
  <book code="COL" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus, apostolus Christi Iesu per voluntatem Dei, et Timo theus frater
    <verse number="2" style="v"/>his, qui sunt Colossis, sanctis et fidelibus fratribus in Christo: gratia vobis et pax a Deo Patre nostro.
    <verse number="3" style="v"/>Gratias agimus Deo Patri Domini nostri Iesu Christi semper pro vobis orantes,
    <verse number="4" style="v"/>audientes fidem vestram in Christo Iesu et dilectionem, quam habetis in sanctos omnes,
    <verse number="5" style="v"/>propter spem, quae reposita est vobis in caelis, quam ante audistis in verbo veritatis evangelii,
    <verse number="6" style="v"/>quod pervenit ad vos, sicut et in universo mundo est fructificans et crescens, sicut et in vobis, ex ea die, qua audistis et cognovistis gratiam Dei in veritate;
    <verse number="7" style="v"/>sicut didicistis ab Epaphra carissimo conservo nostro, qui est fidelis pro nobis minister Christi,
    <verse number="8" style="v"/>qui etiam manifestavit nobis dilectionem vestram in Spiritu.
    <verse number="9" style="v"/>Ideo et nos, ex qua die audivimus, non cessamus pro vobis orantes et postulantes, ut impleamini agnitione voluntatis eius in omni sapientia et intellectu spiritali,
    <verse number="10" style="v"/>ut ambuletis digne Domino per omnia placentes, in omni opere bono fructificantes et crescentes in scientia Dei,
    <verse number="11" style="v"/>in omni virtute confortati secundum potentiam claritatis eius in omnem patientiam et longanimitatem, cum gaudio
    <verse number="12" style="v"/>gratias agentes Patri,qui idoneos vos fecit in partem sortis sanctorum in lumine;
    <verse number="13" style="v"/>qui eripuit nos de potestate tenebrarumet transtulit in regnum Filii dilectionis suae,
    <verse number="14" style="v"/>in quo habemus redemptionem,remissionem peccatorum;
    <verse number="15" style="v"/>qui est imago Dei invisibilis,primogenitus omnis creaturae,
    <verse number="16" style="v"/>quia in ipso condita sunt universa in caelis et in terra,visibilia et invisibilia,sive throni sive dominationessive principatus sive potestates.Omnia per ipsum et in ipsum creata sunt,
    <verse number="17" style="v"/>et ipse est ante omnia,et omnia in ipso constant.
    <verse number="18" style="v"/>Et ipse est caput corporis ecclesiae;qui est principium, primogenitus ex mortuis,ut sit in omnibus ipse primatum tenens,
    <verse number="19" style="v"/>quia in ipso complacuit omnem plenitudinem habitare
    <verse number="20" style="v"/>et per eum reconciliare omnia in ipsum,pacificans per sanguinem crucis eius,sive quae in terris sive quae in caelis sunt.
    <verse number="21" style="v"/>Et vos, cum essetis aliquando alienati et inimici sensu in operibus malis,
    <verse number="22" style="v"/>nunc autem reconciliavit in corpore carnis eius per mortem exhibere vos sanctos et immaculatos et irreprehensibiles coram ipso;
    <verse number="23" style="v"/>si tamen permanetis in fide fundati et stabiles et immobiles a spe evangelii, quod audistis, quod praedicatum est in universa creatura, quae sub caelo est, cuius factus sum ego Paulus minister.
    <verse number="24" style="v"/>Nunc gaudeo in passionibus pro vobis et adimpleo, ea quae desunt passionum Christi in carne mea pro corpore eius, quod est ecclesia,
    <verse number="25" style="v"/>cuius factus sum ego minister secundum dispensationem Dei, quae data est mihi in vos, ut impleam verbum Dei;
    <verse number="26" style="v"/>mysterium, quod absconditum fuit a saeculis et generationibus, nunc autem manifestatum est sanctis eius,
    <verse number="27" style="v"/>quibus voluit Deus notas facere divitias gloriae mysterii huius in gentibus, quod est Christus in vobis, spes gloriae;
    <verse number="28" style="v"/>quem nos annuntiamus, commonentes omnem hominem et docentes omnem hominem in omni sapientia, ut exhibeamus omnem hominem perfectum in Christo;
    <verse number="29" style="v"/>ad quod et laboro certando secundum operationem eius, quae operatur in me in virtute.
  </para>
  <chapter number="2" style="c"/>
  <para style="p">
    <verse number="1" style="v"/>Volo enim vos scire qualem sollicitudinem habeam pro vo bis et pro his, qui sunt Laodiciae, et quicumque non viderunt faciem meam in carne,
    <verse number="2" style="v"/>ut consolentur corda ipsorum instructi in caritate et in omnes divitias plenitudinis intellectus, in agnitionem mysterii Dei, Christi,
    <verse number="3" style="v"/>in quo sunt omnes thesauri sapientiae et scientiae absconditi.
    <verse number="4" style="v"/>Hoc dico, ut nemo vos decipiat in subtilitate sermonum.
    <verse number="5" style="v"/>Nam etsi corpore absens sum, sed spiritu vobiscum sum, gaudens et videns ordinem vestrum et firmamentum eius, quae in Christum est, fidei vestrae.
    <verse number="6" style="v"/>Sicut ergo accepistis Christum Iesum Dominum, in ipso ambulate,
    <verse number="7" style="v"/>radicati et superaedificati in ipso et confirmati fide, sicut didicistis, abundantes in gratiarum actione.
    <verse number="8" style="v"/>Videte, ne quis vos depraedetur per philosophiam et inanem fallaciam secundum traditionem hominum, secundum elementa mundi et non secundum Christum;
    <verse number="9" style="v"/>quia in ipso inhabitat omnis plenitudo divinitatis corporaliter,
    <verse number="10" style="v"/>et estis in illo repleti, qui est caput omnis principatus et potestatis;
    <verse number="11" style="v"/>in quo et circumcisi estis circumcisione non manufacta in exspoliatione corporis carnis, in circumcisione Christi;
    <verse number="12" style="v"/>consepulti ei in baptismo, in quo et conresuscitati estis per fidem operationis Dei, qui suscitavit illum a mortuis;
    <verse number="13" style="v"/>et vos, cum mortui essetis in delictis et praeputio carnis vestrae, convivificavit cum illo, donans nobis omnia delicta,
    <verse number="14" style="v"/>delens, quod adversum nos erat, chirographum decretis, quod erat contrarium nobis, et ipsum tulit de medio affigens illud cruci;
    <verse number="15" style="v"/>exspolians principatus et potestates traduxit confidenter, triumphans illos in semetipso.
    <verse number="16" style="v"/>Nemo ergo vos iudicet in cibo aut in potu aut ex parte diei festi aut neomeniae aut sabbatorum,
    <verse number="17" style="v"/>quae sunt umbra futurorum, corpus autem Christi.
    <verse number="18" style="v"/>Nemo vos bravio defraudet complacens sibi in humilitate et religione angelorum propter ea, quae vidit, ingrediens, frustra inflatus sensu carnis suae
    <verse number="19" style="v"/>et non tenens caput, ex quo totum corpus per nexus et coniunctiones subministratum et compaginatum crescit in augmentum Dei.
    <verse number="20" style="v"/>Si mortui estis cum Christo ab elementis mundi, quid tamquam viventes in mundo decretis subicimini:
    <verse number="21" style="v"/>" Ne tetigeris neque gustaveris neque contrectaveris ",
    <verse number="22" style="v"/>quae sunt omnia in corruptionem ipso usu secundum praecepta et doctrinas hominum?
    <verse number="23" style="v"/>Quae sunt rationem quidem habentia sapientiae in superstitione et humilitate, et non parcendo corpori, non in honore aliquo ad saturitatem carnis.
  </para>
  <chapter number="3" style="c"/>
  <para style="p">
    <verse number="1" style="v"/>Igitur, si conresurrexistis Chri sto, quae sursum sunt quaerite, ubi Christus est in dextera Dei sedens;
    <verse number="2" style="v"/>quae sursum sunt sapite, non quae supra terram.
    <verse number="3" style="v"/>Mortui enim estis, et vita vestra abscondita est cum Christo in Deo!
    <verse number="4" style="v"/>Cum Christus apparuerit, vita vestra, tunc et vos apparebitis cum ipso in gloria.
    <verse number="5" style="v"/>Mortificate ergo membra, quae sunt super terram: fornicationem, immunditiam, libidinem, concupiscentiam malam et avaritiam, quae est simulacrorum servitus,
    <verse number="6" style="v"/>propter quae venit ira Dei super filios incredulitatis;
    <verse number="7" style="v"/>in quibus et vos ambulastis aliquando, cum viveretis in illis.
    <verse number="8" style="v"/>Nunc autem deponite et vos omnia: iram, indignationem, malitiam, blasphemiam, turpem sermonem de ore vestro;
    <verse number="9" style="v"/>nolite mentiri invicem, qui exuistis vos veterem hominem cum actibus eius
    <verse number="10" style="v"/>et induistis novum, eum, qui renovatur in agnitionem secundum imaginem eius, qui creavit eum,
    <verse number="11" style="v"/>ubi non est Graecus et Iudaeus, circumcisio et praeputium, barbarus, Scytha, servus, liber, sed omnia et in omnibus Christus.
    <verse number="12" style="v"/>Induite vos ergo, sicut electi Dei, sancti et dilecti, viscera misericordiae, benignitatem, humilitatem, mansuetudinem, longanimitatem,
    <verse number="13" style="v"/>supportantes invicem et donantes vobis ipsis, si quis adversus aliquem habet querelam; sicut et Dominus donavit vobis, ita et vos;
    <verse number="14" style="v"/>super omnia autem haec: caritatem, quod est vinculum perfectionis.
    <verse number="15" style="v"/>Et pax Christi dominetur in cordibus vestris, ad quam et vocati estis in uno corpore. Et grati estote.
    <verse number="16" style="v"/>Verbum Christi habitet in vobis abundanter, in omni sapientia docentes et commonentes vosmetipsos psalmis, hymnis, canticis spiritalibus, in gratia cantantes in cordibus vestris Deo;
    <verse number="17" style="v"/>et omne, quodcumque facitis in verbo aut in opere, omnia in nomine Domini Iesu gratias agentes Deo Patri per ipsum.
    <verse number="18" style="v"/>Mulieres, subditae estote viris, sicut oportet in Domino.
    <verse number="19" style="v"/>Viri, diligite uxores et nolite amari esse ad illas.
    <verse number="20" style="v"/>Filii, oboedite parentibus per omnia; hoc enim placitum est in Domino.
    <verse number="21" style="v"/>Patres, nolite ad indignationem provocare filios vestros, ut non pusillo animo fiant.
    <verse number="22" style="v"/>Servi, oboedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Dominum.
    <verse number="23" style="v"/>Quodcumque facitis, ex animo operamini sicut Domino et non hominibus,
    <verse number="24" style="v"/>scientes quod a Domino accipietis retributionem hereditatis. Domino Christo servite;
    <verse number="25" style="v"/>qui enim iniuriam facit, recipiet id quod inique gessit, et non est personarum acceptio.
  </para>
  <chapter number="4" style="c"/>
  <para style="p">
    <verse number="1" style="v"/>Domini, quod iustum est et aequum, servis praestate, scien tes quoniam et vos Dominum habetis in caelo.
    <verse number="2" style="v"/>Orationi instate, vigilantes in ea in gratiarum actione,
    <verse number="3" style="v"/>orantes simul et pro nobis, ut Deus aperiat nobis ostium sermonis ad loquendum mysterium Christi, propter quod etiam vinctus sum,
    <verse number="4" style="v"/>ut manifestem illud, ita ut oportet me loqui.
    <verse number="5" style="v"/>In sapientia ambulate ad eos, qui foris sunt, tempus redimentes.
    <verse number="6" style="v"/>Sermo vester semper sit in gratia, sale conditus, ut sciatis quomodo oporteat vos unicuique respondere.
    <verse number="7" style="v"/>Quae circa me sunt, omnia vobis nota faciet Tychicus, carissimus frater et fidelis minister et conservus in Domino,
    <verse number="8" style="v"/>quem misi ad vos ad hoc ipsum, ut cognoscatis, quae circa nos sunt, et consoletur corda vestra,
    <verse number="9" style="v"/>cum Onesimo fideli et carissimo fratre, qui est ex vobis; omnia, quae hic aguntur, nota facient vobis.
    <verse number="10" style="v"/>Salutat vos Aristarchus concaptivus meus et Marcus consobrinus Barnabae, de quo accepistis mandata - si venerit ad vos, excipite illum -
    <verse number="11" style="v"/>et Iesus, qui dicitur Iustus, qui sunt ex circumcisione; hi soli adiutores in regno Dei, qui mihi fuerunt solacio.
    <verse number="12" style="v"/>Salutat vos Epaphras, qui ex vobis est, servus Christi Iesu, semper certans pro vobis in orationibus, ut stetis perfecti et impleti in omni voluntate Dei.
    <verse number="13" style="v"/>Testimonium enim illi perhibeo, quod habet multum laborem pro vobis et pro his, qui sunt Laodiciae et qui Hierapoli.
    <verse number="14" style="v"/>Salutat vos Lucas, medicus carissimus, et Demas.
    <verse number="15" style="v"/>Salutate fratres, qui sunt Laodiciae, et Nympham et, quae in domo eius est, ecclesiam.
    <verse number="16" style="v"/>Et cum lecta fuerit apud vos epistula, facite ut et in Laodicensium ecclesia legatur, et eam, quae ex Laodicia est, vos quoque legatis.
    <verse number="17" style="v"/>Et dicite Archippo: " Vide ministerium, quod accepisti in Domino, ut illud impleas ".
    <verse number="18" style="v"/>Salutatio mea manu Pauli. Memores estote vinculorum meorum.Gratia vobiscum.
  </para>
</usx>
