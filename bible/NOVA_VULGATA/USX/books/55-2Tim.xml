<?xml version="1.0" encoding="UTF-8"?>
<usx version="3.0">
  <book code="2TIM" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus, apostolus Christi Iesu per voluntatem Dei secundum promissionem vitae, quae est in Christo Iesu,
    <verse number="2" style="v"/>Timotheo carissimo filio: gratia, misericordia, pax a Deo Patre et Christo Iesu Domino nostro.
    <verse number="3" style="v"/>Gratias ago Deo, cui servio a progenitoribus in conscientia pura, quod sine intermissione habeo tui memoriam in orationibus meis nocte ac die
    <verse number="4" style="v"/>desiderans te videre, memor lacrimarum tuarum, ut gaudio implear,
    <verse number="5" style="v"/>recordationem accipiens eius fidei, quae est in te non ficta, quae et habitavit primum in avia tua Loide et matre tua Eunice, certus sum autem quod et in te.
    <verse number="6" style="v"/>Propter quam causam admoneo te, ut resuscites donationem Dei, quae est in te per impositionem manuum mearum;
    <verse number="7" style="v"/>non enim dedit nobis Deus Spiritum timoris sed virtutis et dilectionis et sobrietatis.
    <verse number="8" style="v"/>Noli itaque erubescere testimonium Domini nostri neque me vinctum eius, sed collabora evangelio secundum virtutem Dei,
    <verse number="9" style="v"/>qui nos salvos fecit et vocavit vocatione sancta, non secundum opera nostra sed secundum propositum suum et gratiam, quae data est nobis in Christo Iesu ante tempora saecularia;
    <verse number="10" style="v"/>manifestata autem nunc per illustrationem salvatoris nostri Iesu Christi, qui destruxit quidem mortem, illuminavit autem vitam et incorruptionem per evangelium,
    <verse number="11" style="v"/>in quo positus sum ego praedicator et apostolus et doctor.
    <verse number="12" style="v"/>Ob quam causam etiam haec patior, sed non confundor; scio enim, cui credidi, et certus sum quia potens est depositum meum servare in illum diem.
    <verse number="13" style="v"/>Formam habe sanorum verborum, quae a me audisti, in fide et dilectione, quae sunt in Christo Iesu;
    <verse number="14" style="v"/>bonum depositum custodi per Spiritum Sanctum, qui habitat in nobis.
    <verse number="15" style="v"/>Scis hoc, quod aversi sunt a me omnes, qui in Asia sunt, ex quibus est Phygelus et Hermogenes.
    <verse number="16" style="v"/>Det misericordiam Dominus Onesiphori domui, quia saepe me refrigeravit et catenam meam non erubuit;
    <verse number="17" style="v"/>sed cum Romam venisset, sollicite me quaesivit et invenit
    <verse number="18" style="v"/>det illi Dominus invenire misericordiam a Domino in illa die et quanta Ephesi ministravit, melius tu nosti.
  </para>
  <chapter number="2" style="c"/>
  <para style="p">
    <verse number="1" style="v"/>Tu ergo, fili mi, confortare in gratia, quae est in Christo Iesu;
    <verse number="2" style="v"/>et quae audisti a me per multos testes, haec commenda fidelibus hominibus, qui idonei erunt et alios docere.
    <verse number="3" style="v"/>Collabora sicut bonus miles Christi Iesu.
    <verse number="4" style="v"/>Nemo militans implicat se saeculi negotiis, ut ei placeat, qui eum elegit;
    <verse number="5" style="v"/>si autem certat quis agone, non coronatur nisi legitime certaverit.
    <verse number="6" style="v"/>Laborantem agricolam oportet primum de fructibus accipere.
    <verse number="7" style="v"/>Intellege, quae dico; dabit enim tibi Dominus in omnibus intellectum.
    <verse number="8" style="v"/>Memor esto Iesum Christum resuscitatum esse a mortuis, ex semine David, secundum evangelium meum,
    <verse number="9" style="v"/>in quo laboro usque ad vincula quasi male operans; sed verbum Dei non est alligatum!
    <verse number="10" style="v"/>Ideo omnia sustineo propter electos, ut et ipsi salutem consequantur, quae est in Christo Iesu cum gloria aeterna.
    <verse number="11" style="v"/>Fidelis sermo, Nam, si commortui sumus, et convivemus;
    <verse number="12" style="v"/>si sustinemus, et conregnabimus; si negabimus, et ille negabit nos;
    <verse number="13" style="v"/>si non credimus, ille fidelis manet, negare enim seipsum non potest.
    <verse number="14" style="v"/>Haec commone testificans coram Deo verbis non contendere: in nihil utile est, nisi ad subversionem audientium.
    <verse number="15" style="v"/>Sollicite cura teipsum probabilem exhibere Deo, operarium inconfusibilem, recte tractantem verbum veritatis.
    <verse number="16" style="v"/>Profana autem inaniloquia devita, magis enim proficient ad impietatem,
    <verse number="17" style="v"/>et sermo eorum ut cancer serpit; ex quibus est Hymenaeus et Philetus,
    <verse number="18" style="v"/>qui circa veritatem aberraverunt dicentes resurrectionem iam factam, et subvertunt quorundam fidem.
    <verse number="19" style="v"/>Sed firmum fundamentum Dei stat habens signaculum hoc: Cognovit Dominus, qui sunt eius, et: Discedat ab iniquitate omnis, qui nominat nomen Domini.
    <verse number="20" style="v"/>In magna autem domo non solum sunt vasa aurea et argentea sed et lignea et fictilia, et quaedam quidem in honorem, quaedam autem in ignominiam;
    <verse number="21" style="v"/>si quis ergo emundaverit se ab istis, erit vas in honorem, sanctificatum, utile Domino, ad omne opus bonum paratum.
    <verse number="22" style="v"/>Iuvenilia autem desideria fuge, sectare vero iustitiam, fidem, caritatem, pacem cum his, qui invocant Dominum de corde puro.
    <verse number="23" style="v"/>Stultas autem et sine disciplina quaestiones devita, sciens quia generant lites;
    <verse number="24" style="v"/>servum autem Domini non oportet litigare, sed mansuetum esse ad omnes, aptum ad docendum, patientem,
    <verse number="25" style="v"/>cum mansuetudine corripientem eos, qui resistunt, si quando det illis Deus paenitentiam ad cognoscendam veritatem,
    <verse number="26" style="v"/>et resipiscant a Diaboli laqueo, a quo capti tenentur ad ipsius voluntatem.
  </para>
  <chapter number="3" style="c"/>
  <para style="p">
    <verse number="1" style="v"/>Hoc autem scito, quod in no vissimis diebus instabunt tem pora periculosa.
    <verse number="2" style="v"/>Erunt enim homines seipsos amantes, cupidi, elati, superbi, blasphemi, parentibus inoboedientes, ingrati, scelesti,
    <verse number="3" style="v"/>sine affectione, sine foedere, criminatores, incontinentes, immites, sine benignitate,
    <verse number="4" style="v"/>proditores, protervi, tumidi, voluptatum amatores magis quam Dei,
    <verse number="5" style="v"/>habentes speciem quidem pietatis, virtutem autem eius abnegantes; et hos devita.
    <verse number="6" style="v"/>Ex his enim sunt, qui penetrant domos et captivas ducunt mulierculas oneratas peccatis, quae ducuntur variis concupiscentiis,
    <verse number="7" style="v"/>semper discentes et numquam ad scientiam veritatis pervenire valentes.
    <verse number="8" style="v"/>Quemadmodum autem Iannes et Iambres restiterunt Moysi, ita et hi resistunt veritati, homines corrupti mente, reprobi circa fidem;
    <verse number="9" style="v"/>sed ultra non proficient, insipientia enim eorum manifesta erit omnibus, sicut et illorum fuit.
    <verse number="10" style="v"/>Tu autem assecutus es meam doctrinam, institutionem, propositum, fidem, longanimitatem, dilectionem, patientiam,
    <verse number="11" style="v"/>persecutiones, passiones, qualia mihi facta sunt Antiochiae, Iconii, Lystris, quales persecutiones sustinui; et ex omnibus me eripuit Dominus.
    <verse number="12" style="v"/>Et omnes, qui volunt pie vivere in Christo Iesu, persecutionem patientur;
    <verse number="13" style="v"/>mali autem homines et seductores proficient in peius, in errorem mittentes et errantes.
    <verse number="14" style="v"/>Tu vero permane in his, quae didicisti et credita sunt tibi, sciens a quibus didiceris,
    <verse number="15" style="v"/>et quia ab infantia Sacras Litteras nosti, quae te possunt instruere ad salutem per fidem, quae est in Christo Iesu.
    <verse number="16" style="v"/>Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia,
    <verse number="17" style="v"/>ut perfectus sit homo Dei, ad omne opus bonum instructus.
  </para>
  <chapter number="4" style="c"/>
  <para style="p">
    <verse number="1" style="v"/>Testificor coram Deo et Christo Iesu, qui iudicaturus est vivos ac mortuos, per adventum ipsius et regnum eius:
    <verse number="2" style="v"/>praedica verbum, insta opportune, importune, argue, increpa, obsecra in omni longanimitate et doctrina.
    <verse number="3" style="v"/>Erit enim tempus, cum sanam doctrinam non sustinebunt, sed ad sua desideria coacervabunt sibi magistros prurientes auribus,
    <verse number="4" style="v"/>et a veritate quidem auditum avertent, ad fabulas autem convertentur.
    <verse number="5" style="v"/>Tu vero vigila in omnibus, labora, opus fac evangelistae, ministerium tuum imple.
    <verse number="6" style="v"/>Ego enim iam delibor, et tempus meae resolutionis instat.
    <verse number="7" style="v"/>Bonum certamen certavi, cursum consummavi, fidem servavi;
    <verse number="8" style="v"/>in reliquo reposita est mihi iustitiae corona, quam reddet mihi Dominus in illa die, iustus iudex, non solum autem mihi sed et omnibus, qui diligunt adventum eius.
    <verse number="9" style="v"/>Festina venire ad me cito.
    <verse number="10" style="v"/>Demas enim me dereliquit diligens hoc saeculum et abiit Thessalonicam, Crescens in Galatiam, Titus in Dalmatiam;
    <verse number="11" style="v"/>Lucas est mecum solus. Marcum assumens adduc tecum, est enim mihi utilis in ministerium.
    <verse number="12" style="v"/>Tychicum autem misi Ephesum.
    <verse number="13" style="v"/>Paenulam, quam reliqui Troade apud Carpum, veniens affer, et libros, maxime autem membranas.
    <verse number="14" style="v"/>Alexander aerarius multa mala mihi ostendit. Reddet ei Dominus secundum opera eius;
    <verse number="15" style="v"/>quem et tu devita, valde enim restitit verbis nostris.
    <verse number="16" style="v"/>In prima mea defensione nemo mihi affuit, sed omnes me dereliquerunt. Non illis reputetur;
    <verse number="17" style="v"/>Dominus autem mihi astitit et confortavit me, ut per me praedicatio impleatur, et audiant omnes gentes; et liberatus sum de ore leonis.
    <verse number="18" style="v"/>Liberabit me Dominus ab omni opere malo et salvum faciet in regnum suum caeleste; cui gloria in saecula saeculorum. Amen.
    <verse number="19" style="v"/>Saluta Priscam et Aquilam et Onesiphori domum.
    <verse number="20" style="v"/>Erastus remansit Corinthi, Trophimum autem reliqui infirmum Mileti.
    <verse number="21" style="v"/>Festina ante hiemem venire.Salutat te Eubulus et Pudens et Linus et Claudia et fratres omnes.
    <verse number="22" style="v"/>Dominus cum spiritu tuo. Gratia vobiscum.
  </para>
</usx>
