<?xml version="1.0" encoding="UTF-8"?>
<usx version="3.0">
  <book code="3JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>Presbyter Gaio carissimo, quem ego diligo in veritate.
    <verse number="2" style="v"/>Carissime, in omnibus exopto prospere te agere et valere, sicut prospere agit anima tua.
    <verse number="3" style="v"/>Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.
    <verse number="4" style="v"/>Maius horum non habeo gaudium, quam ut audiam filios meos in veritate ambulare.
    <verse number="5" style="v"/>Carissime, fideliter facis, quidquid operaris in fratres et hoc in peregrinos,
    <verse number="6" style="v"/>qui testimonium reddiderunt caritati tuae in conspectu ecclesiae. Bene facies subveniens illis in via digne Deo;
    <verse number="7" style="v"/>pro nomine enim profecti sunt, nihil accipientes a gentilibus.
    <verse number="8" style="v"/>Nos ergo debemus sublevare huiusmodi, ut cooperatores simus veritatis.
    <verse number="9" style="v"/>Scripsi aliquid ecclesiae; sed is qui amat primatum gerere in eis, Diotrephes, non recipit nos.
    <verse number="10" style="v"/>Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.
    <verse number="11" style="v"/>Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.
    <verse number="12" style="v"/>Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.
    <verse number="13" style="v"/>Multa habui scribere tibi, sed nolo per atramentum et calamum scribere tibi;
    <verse number="14" style="v"/>spero autem protinus te videre, et os ad os loquemur.
    <verse number="15" style="v"/>Pax tibi. Salutant te amici. Saluta amicos nominatim.
  </para>
</usx>
