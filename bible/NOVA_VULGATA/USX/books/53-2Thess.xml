<?xml version="1.0" encoding="UTF-8"?>
<usx version="3.0">
  <book code="2THESS" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus et Silvanus et Timo theus ecclesiae Thessalonicen sium in Deo Patre nostro et Domino Iesu Christo:
    <verse number="2" style="v"/>gratia vobis et pax a Deo Patre nostro et Domino Iesu Christo.
    <verse number="3" style="v"/>Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem,
    <verse number="4" style="v"/>ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis,
    <verse number="5" style="v"/>indicium iusti iudicii Dei, ut digni habeamini regno Dei, pro quo et patimini;
    <verse number="6" style="v"/>si quidem iustum est apud Deum retribuere tribulationem his, qui vos tribulant,
    <verse number="7" style="v"/>et vobis, qui tribulamini, requiem nobiscum in revelatione Domini Iesu de caelo cum angelis virtutis eius,
    <verse number="8" style="v"/>in igne flammae, dantis vindictam his, qui non noverunt Deum et qui non oboediunt evangelio Domini nostri Iesu;
    <verse number="9" style="v"/>qui poenas dabunt interitu aeterno a facie Domini et a gloria virtutis eius,
    <verse number="10" style="v"/>cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.
    <verse number="11" style="v"/>Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute;
    <verse number="12" style="v"/>ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.
  </para>
  <chapter number="2" style="c"/>
  <para style="p">
    <verse number="1" style="v"/>Rogamus autem vos, fratres, circa adventum Domini nostri Iesu Christi et nostram congregationem in ipsum,
    <verse number="2" style="v"/>ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.
    <verse number="3" style="v"/>Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis,
    <verse number="4" style="v"/>qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.
    <verse number="5" style="v"/>Non retinetis quod, cum adhuc essem apud vos, haec dicebam vobis?
    <verse number="6" style="v"/>Et nunc quid detineat scitis, ut ipse reveletur in suo tempore.
    <verse number="7" style="v"/>Nam mysterium iam operatur iniquitatis; tantum qui tenet nunc, donec de medio fiat.
    <verse number="8" style="v"/>Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui,
    <verse number="9" style="v"/>eum, cuius est adventus secundum operationem Satanae in omni virtute et signis et prodigiis mendacibus
    <verse number="10" style="v"/>et in omni seductione iniquitatis his, qui pereunt, eo quod caritatem veritatis non receperunt, ut salvi fierent.
    <verse number="11" style="v"/>Et ideo mittit illis Deus operationem erroris, ut credant mendacio,
    <verse number="12" style="v"/>ut iudicentur omnes, qui non crediderunt veritati, sed consenserunt iniquitati.
    <verse number="13" style="v"/>Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis;
    <verse number="14" style="v"/>ad quod et vocavit vos per evangelium nostrum in acquisitionem gloriae Domini nostri Iesu Christi.
    <verse number="15" style="v"/>Itaque, fratres, state et tenete traditiones, quas didicistis sive per sermonem sive per epistulam nostram.
    <verse number="16" style="v"/>Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia,
    <verse number="17" style="v"/>consoletur corda vestra et confirmet in omni opere et sermone bono.
  </para>
  <chapter number="3" style="c"/>
  <para style="p">
    <verse number="1" style="v"/>De cetero, fratres, orate pro nobis, ut sermo Domini currat et glorificetur sicut et apud vos,
    <verse number="2" style="v"/>et ut liberemur ab importunis et malis hominibus; non enim omnium est fides.
    <verse number="3" style="v"/>Fidelis autem Dominus est, qui confirmabit vos et custodiet a Malo.
    <verse number="4" style="v"/>Confidimus autem de vobis in Domino, quoniam, quae praecipimus, et facitis et facietis.
    <verse number="5" style="v"/>Dominus autem dirigat corda vestra in caritatem Dei et patientiam Christi.
    <verse number="6" style="v"/>Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis.
    <verse number="7" style="v"/>Ipsi enim scitis quemadmodum oporteat imitari nos, quoniam non inordinati fuimus inter vos
    <verse number="8" style="v"/>neque grat√¨s panem manducavimus ab aliquo sed in labore et fatigatione, nocte et die operantes, ne quem vestrum gravaremus;
    <verse number="9" style="v"/>non quasi non habuerimus potestatem, sed ut nosmetipsos formam daremus vobis ad imitandum nos.
    <verse number="10" style="v"/>Nam et cum essemus apud vos, hoc praecipiebamus vobis: Si quis non vult operari, nec manducet.
    <verse number="11" style="v"/>Audimus enim inter vos quosdam ambulare inordinate, nihil operantes sed curiose agentes;
    <verse number="12" style="v"/>his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent.
    <verse number="13" style="v"/>Vos autem, fratres, nolite deficere benefacientes.
    <verse number="14" style="v"/>Quod si quis non oboedit verbo nostro per epistulam, hunc notate, non commisceamini cum illo, ut confundatur;
    <verse number="15" style="v"/>et nolite quasi inimicum existimare, sed corripite ut fratrem.
    <verse number="16" style="v"/>Ipse autem Dominus pacis det vobis pacem sempiternam in omni modo. Dominus cum omnibus vobis.
    <verse number="17" style="v"/>Salutatio mea manu Pauli, quod est signum in omni epistula; ita scribo.
    <verse number="18" style="v"/>Gratia Domini nostri Iesu Christi cum omnibus vobis.
  </para>
</usx>
