<?xml version="1.0" encoding="UTF-8"?>
<usx version="3.0">
  <book code="PHLM" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus vinctus Christi Iesu et Timotheus frater Philemoni dilecto et adiutori nostro
    <verse number="2" style="v"/>et Apphiae sorori et Archippo commilitoni nostro et ecclesiae, quae in domo tua est:
    <verse number="3" style="v"/>gratia vobis et pax a Deo Patre nostro et Domino Iesu Christo.
    <verse number="4" style="v"/>Gratias ago Deo meo semper memoriam tui faciens in orationibus meis,
    <verse number="5" style="v"/>audiens caritatem tuam et fidem, quam habes in Dominum Iesum et in omnes sanctos,
    <verse number="6" style="v"/>ut communio fidei tuae evidens fiat in agnitione omnis boni, quod est in nobis in Christum;
    <verse number="7" style="v"/>gaudium enim magnum habui et consolationem in caritate tua, quia viscera sanctorum requieverunt per te, frater.
    <verse number="8" style="v"/>Propter quod multam fiduciam habens in Christo imperandi tibi, quod ad rem pertinet,
    <verse number="9" style="v"/>propter caritatem magis obsecro, cum sim talis ut Paulus senex, nunc autem et vinctus Christi Iesu;
    <verse number="10" style="v"/>obsecro te de meo filio, quem genui in vinculis, Onesimo,
    <verse number="11" style="v"/>qui tibi aliquando inutilis fuit, nunc autem et tibi et mihi utilis,
    <verse number="12" style="v"/>quem remisi tibi: eum, hoc est viscera mea;
    <verse number="13" style="v"/>quem ego volueram mecum detinere, ut pro te mihi ministraret in vinculis evangelii.
    <verse number="14" style="v"/>Sine consilio autem tuo nihil volui facere, uti ne velut ex necessitate bonum tuum esset sed voluntarium.
    <verse number="15" style="v"/>Forsitan enim ideo discessit ad horam, ut aeternum illum reciperes,
    <verse number="16" style="v"/>iam non ut servum sed plus servo, carissimum fratrem, maxime mihi, quanto autem magis tibi et in carne et in Domino.
    <verse number="17" style="v"/>Si ergo habes me socium, suscipe illum sicut me.
    <verse number="18" style="v"/>Si autem aliquid nocuit tibi aut debet, hoc mihi imputa.
    <verse number="19" style="v"/>Ego Paulus scripsi mea manu, ego reddam; ut non dicam tibi quod et teipsum mihi debes.
    <verse number="20" style="v"/>Ita, frater! Ego te fruar in Domino; refice viscera mea in Christo!
    <verse number="21" style="v"/>Confidens oboedientia tua scripsi tibi, sciens quoniam et super id, quod dico, facies.
    <verse number="22" style="v"/>Simul autem et para mihi hospitium, nam spero per orationes vestras donari me vobis.
    <verse number="23" style="v"/>Salutat te Epaphras, concaptivus meus in Christo Iesu,
    <verse number="24" style="v"/>Marcus, Aristarchus, Demas, Lucas, adiutores mei.
    <verse number="25" style="v"/>Gratia Domini Iesu Christi cum spiritu vestro.
  </para>
</usx>
