<?xml version="1.0" encoding="UTF-8"?>
<usx version="3.0">
  <book code="2JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>Presbyter electae dominae et filiis eius, quos ego diligo in veritate, et non ego solus, sed et omnes, qui noverunt veritatem,
    <verse number="2" style="v"/>propter veritatem, quae permanet in nobis et nobiscum erit in sempiternum.
    <verse number="3" style="v"/>Erit nobiscum gratia, misericordia, pax a Deo Patre et a Iesu Christo, Filio Patris, in veritate et caritate.
    <verse number="4" style="v"/>Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.
    <verse number="5" style="v"/>Et nunc rogo te, domina, non tamquam mandatum novum scribens tibi, sed quod habuimus ab initio, ut diligamus alterutrum.
    <verse number="6" style="v"/>Et haec est caritas, ut ambulemus secundum mandata eius; hoc mandatum est, quemadmodum audistis ab initio, ut in eo ambuletis.
    <verse number="7" style="v"/>Quoniam multi seductores prodierunt in mundum, qui non confitentur Iesum Christum venientem in carne; hic est seductor et antichristus.
    <verse number="8" style="v"/>Videte vosmetipsos, ne perdatis, quae operati estis, sed ut mercedem plenam accipiatis.
    <verse number="9" style="v"/>Omnis, qui ultra procedit et non manet in doctrina Christi, Deum non habet; qui permanet in doctri na, hic et Patrem et Filium habet.
    <verse number="10" style="v"/>Si quis venit ad vos et hanc doctrinam non affert, nolite accipere eum in domum nec " Ave " ei dixeritis;
    <verse number="11" style="v"/>qui enim dicit illi: " Ave ", communicat operibus illius malignis.
    <verse number="12" style="v"/>Plura habens vobis scribere, nolui per chartam et atramentum; spero enim me futurum apud vos, et os ad os loqui, ut gaudium nostrum plenum sit.
    <verse number="13" style="v"/>Salutant te filii sororis tuae electae.
  </para>
</usx>
