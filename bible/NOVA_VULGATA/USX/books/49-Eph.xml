<?xml version="1.0" encoding="UTF-8"?>
<usx version="3.0">
  <book code="EPH" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus, apostolus Christi Iesu per voluntatem Dei, sanctis, qui sunt Ephesi, et fidelibus in Christo Iesu:
    <verse number="2" style="v"/>gratia vobis et pax a Deo Patre nostro et Domino Iesu Christo.
    <verse number="3" style="v"/>Benedictus Deus et Pater Domini nostri Iesu Christi,qui benedixit nos in omni benedictione spiritali in caelestibus in Christo,
    <verse number="4" style="v"/>sicut elegit nos in ipso ante mundi constitutionem,ut essemus sancti et immaculati in conspectu eius in caritate;
    <verse number="5" style="v"/>qui praedestinavit nos in adoptionem filiorumper Iesum Christum in ipsum,secundum beneplacitum voluntatis suae,
    <verse number="6" style="v"/>in laudem gloriae gratiae suae,in qua gratificavit nos in Dilecto,
    <verse number="7" style="v"/>in quo habemus redemptionem per sanguinem eius,remissionem peccatorum,secundum divitias gratiae eius,
    <verse number="8" style="v"/>quam superabundare fecit in nobisin omni sapientia et prudentia,
    <verse number="9" style="v"/>notum faciens nobis mysterium voluntatis suae,secundum beneplacitum eius, quod proposuit in eo,
    <verse number="10" style="v"/>in dispensationem plenitudinis temporum:recapitulare omnia in Christo,quae in caelis et quae in terra, in ipso;
    <verse number="11" style="v"/>in quo etiam sorte vocati sumus, praedestinati secundum propositum eius, qui omnia operatur secundum consilium voluntatis suae,
    <verse number="12" style="v"/>ut simus in laudem gloriae eius, qui ante speravimus in Christo;
    <verse number="13" style="v"/>in quo et vos cum audissetis verbum veritatis, evangelium salutis vestrae, in quo et credentes signati estis Spiritu promissionis Sancto,
    <verse number="14" style="v"/>qui est arrabo hereditatis nostrae in redemptionem acquisitionis, in laudem gloriae ipsius.
    <verse number="15" style="v"/>Propterea et ego audiens fidem vestram, quae est in Domino Iesu, et dilectionem in omnes sanctos,
    <verse number="16" style="v"/>non cesso gratias agens pro vobis memoriam faciens in orationibus meis,
    <verse number="17" style="v"/>ut Deus Domini nostri Iesu Christi, Pater gloriae, det vobis Spiritum sapientiae et revelationis in agnitione eius,
    <verse number="18" style="v"/>illuminatos oculos cordis vestri, ut sciatis quae sit spes vocationis eius, quae divitiae gloriae hereditatis eius in sanctis,
    <verse number="19" style="v"/>et quae sit supereminens magnitudo virtutis eius in nos, qui credimus, secundum operationem potentiae virtutis eius,
    <verse number="20" style="v"/>quam operatus est in Christo, suscitans illum a mortuis et constituens ad dexteram suam in caelestibus
    <verse number="21" style="v"/>supra omnem principatum et potestatem et virtutem et dominationem et omne nomen, quod nominatur non solum in hoc saeculo sed et in futuro;
    <verse number="22" style="v"/>et omnia subiecit sub pedibus eius et ipsum dedit caput supra omnia ecclesiae,
    <verse number="23" style="v"/>quae est corpus ipsius, plenitudo eius, qui omnia in omnibus adimpletur.
  </para>
  <chapter number="2" style="c"/>
  <para style="p">
    <verse number="1" style="v"/>Et vos, cum essetis mortui de lictis et peccatis vestris,
    <verse number="2" style="v"/>in qui bus aliquando ambulastis secundum saeculum mundi huius, secundum principem potestatis aeris, spiritus, qui nunc operatur in filios diffidentiae;
    <verse number="3" style="v"/>in quibus et nos omnes aliquando conversati sumus in concupiscentiis carnis nostrae, facientes voluntates carnis et cogitationum, et eramus natura filii irae, sicut et ceteri.
    <verse number="4" style="v"/>Deus autem, qui dives est in misericordia, propter nimiam caritatem suam, qua dilexit nos,
    <verse number="5" style="v"/>et cum essemus mortui peccatis, convivificavit nos Christo - gratia estis salvati -
    <verse number="6" style="v"/>et conresuscitavit et consedere fecit in caelestibus in Christo Iesu,
    <verse number="7" style="v"/>ut ostenderet in saeculis supervenientibus abundantes divitias gratiae suae in bonitate super nos in Christo Iesu.
    <verse number="8" style="v"/>Gratia enim estis salvati per fidem; et hoc non ex vobis, Dei donum est:
    <verse number="9" style="v"/>non ex operibus, ut ne quis glorietur.
    <verse number="10" style="v"/>Ipsius enim sumus factura, creati in Christo Iesu in opera bona, quae praeparavit Deus, ut in illis ambulemus.
    <verse number="11" style="v"/>Propter quod memores estote, quod aliquando vos gentes in carne, qui dicimini praeputium ab ea, quae dicitur circumcisio in carne manufacta,
    <verse number="12" style="v"/>quia eratis illo in tempore sine Christo, alienati a conversatione Israel et extranei testamentorum promissionis, spem non habentes et sine Deo in mundo.
    <verse number="13" style="v"/>Nunc autem in Christo Iesu vos, qui aliquando eratis longe, facti estis prope in sanguine Christi.
    <verse number="14" style="v"/>Ipse est enim pax nostra, qui fecit utraque unum et medium parietem maceriae solvit, inimicitiam, in carne sua,
    <verse number="15" style="v"/>legem mandatorum in decretis evacuans, ut duos condat in semetipso in unum novum hominem, faciens pacem,
    <verse number="16" style="v"/>et reconciliet ambos in uno corpore Deo per crucem, interficiens inimicitiam in semetipso.
    <verse number="17" style="v"/>Et veniens evangelizavit pacem vobis, qui longe fuistis, et pacem his, qui prope;
    <verse number="18" style="v"/>quoniam per ipsum habemus accessum ambo in uno Spiritu ad Patrem.
    <verse number="19" style="v"/>Ergo iam non estis extranei et advenae, sed estis concives sanctorum et domestici Dei,
    <verse number="20" style="v"/>superaedificati super fundamentum apostolorum et prophetarum, ipso summo angulari lapide Christo Iesu,
    <verse number="21" style="v"/>in quo omnis aedificatio compacta crescit in templum sanctum in Domino,
    <verse number="22" style="v"/>in quo et vos coaedificamini in habitaculum Dei in Spiritu.
  </para>
  <chapter number="3" style="c"/>
  <para style="p">
    <verse number="1" style="v"/>Huius rei gratia, ego Paulus, vinctus Christi Iesu pro vobis gentibus -
    <verse number="2" style="v"/>si tamen audistis dispensationem gratiae Dei, quae data est mihi pro vobis,
    <verse number="3" style="v"/>quoniam secundum revelationem notum mihi factum est mysterium, sicut supra scripsi in brevi,
    <verse number="4" style="v"/>prout potestis legentes intellegere prudentiam meam in mysterio Christi,
    <verse number="5" style="v"/>quod aliis generationibus non innotuit filiis hominum, sicuti nunc revelatum est sanctis apostolis eius et prophetis in Spiritu,
    <verse number="6" style="v"/>esse gentes coheredes et concorporales et comparticipes promissionis in Christo Iesu per evangelium,
    <verse number="7" style="v"/>cuius factus sum minister secundum donum gratiae Dei, quae data est mihi secundum operationem virtutis eius.
    <verse number="8" style="v"/>Mihi omnium sanctorum minimo data est gratia haec: gentibus evangelizare investigabiles divitias Christi
    <verse number="9" style="v"/>et illuminare omnes, quae sit dispensatio mysterii absconditi a saeculis in Deo, qui omnia creavit,
    <verse number="10" style="v"/>ut innotescat nunc principatibus et potestatibus in caelestibus per ecclesiam multiformis sapientia Dei,
    <verse number="11" style="v"/>secundum propositum saeculorum, quod fecit in Christo Iesu Domino nostro,
    <verse number="12" style="v"/>in quo habemus fiduciam et accessum in confidentia per fidem eius.
    <verse number="13" style="v"/>Propter quod peto, ne deficiatis in tribulationibus meis pro vobis, quae est gloria vestra.
    <verse number="14" style="v"/>Huius rei gratia flecto genua mea ad Patrem,
    <verse number="15" style="v"/>ex quo omnis paternitas in caelis et in terra nominatur,
    <verse number="16" style="v"/>ut det vobis secundum divitias gloriae suae virtute corroborari per Spiritum eius in interiorem hominem,
    <verse number="17" style="v"/>habitare Christum per fidem in cordibus vestris, in caritate radicati et fundati,
    <verse number="18" style="v"/>ut valeatis comprehendere cum omnibus sanctis quae sit latitudo et longitudo et sublimitas et profundum,
    <verse number="19" style="v"/>scire etiam supereminentem scientiae caritatem Christi, ut impleamini in omnem plenitudinem Dei.
    <verse number="20" style="v"/>Ei autem, qui potens est supra omnia facere superabundanter quam petimus aut intellegimus, secundum virtutem, quae operatur in nobis,
    <verse number="21" style="v"/>ipsi gloria in ecclesia et in Christo Iesu in omnes generationes saeculi saeculorum. Amen.
  </para>
  <chapter number="4" style="c"/>
  <para style="p">
    <verse number="1" style="v"/>Obsecro itaque vos ego, vinctus in Domino, ut digne ambuletis vocatione, qua vocati estis,
    <verse number="2" style="v"/>cum omni humilitate et mansuetudine, cum longanimitate, supportantes invicem in caritate,
    <verse number="3" style="v"/>solliciti servare unitatem spiritus in vinculo pacis;
    <verse number="4" style="v"/>unum corpus et unus Spiritus, sicut et vocati estis in una spe vocationis vestrae;
    <verse number="5" style="v"/>unus Dominus, una fides, unum baptisma;
    <verse number="6" style="v"/>unus Deus et Pater omnium, qui super omnes et per omnia et in omnibus.
    <verse number="7" style="v"/>Unicuique autem nostrum data est gratia secundum mensuram donationis Christi.
    <verse number="8" style="v"/>Propter quod dicit: Ascendens in altum captivam duxit captivitatem,dedit dona hominibus ".
    <verse number="9" style="v"/>Illud autem " ascendit " quid est, nisi quia et descendit in inferiores partes terrae?
    <verse number="10" style="v"/>Qui descendit, ipse est et qui ascendit super omnes caelos, ut impleret omnia.
    <verse number="11" style="v"/>Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores
    <verse number="12" style="v"/>ad instructionem sanctorum in opus ministerii, in aedificationem corporis Christi,
    <verse number="13" style="v"/>donec occurramus omnes in unitatem fidei et agnitionis Filii Dei, in virum perfectum, in mensuram aetatis plenitudinis Christi,
    <verse number="14" style="v"/>ut iam non simus parvuli fluctuantes et circumacti omni vento doctrinae in fallacia hominum, in astutia ad circumventionem erroris;
    <verse number="15" style="v"/>veritatem autem facientes in caritate crescamus in illum per omnia, qui est caput Christus,
    <verse number="16" style="v"/>ex quo totum corpus compactum et conexum per omnem iuncturam subministrationis secundum operationem in mensura uniuscuiusque partis augmentum corporis facit in aedificationem sui in caritate.
    <verse number="17" style="v"/>Hoc igitur dico et testificor in Domino, ut iam non ambuletis, sicut et gentes ambulant in vanitate sensus sui
    <verse number="18" style="v"/>tenebris obscuratum habentes intellectum, alienati a vita Dei propter ignorantiam, quae est in illis propter caecitatem cordis ipsorum;
    <verse number="19" style="v"/>qui indolentes semetipsos tradiderunt impudicitiae in operationem immunditiae omnis in avaritia.
    <verse number="20" style="v"/>Vos autem non ita didicistis Christum,
    <verse number="21" style="v"/>si tamen illum audistis et in ipso edocti estis, sicut est veritas in Iesu:
    <verse number="22" style="v"/>deponere vos secundum pristinam conversationem veterem hominem, qui corrumpitur secundum desideria erroris,
    <verse number="23" style="v"/>renovari autem spiritu mentis vestrae
    <verse number="24" style="v"/>et induere novum hominem, qui secundum Deum creatus est in iustitia et sanctitate veritatis.
    <verse number="25" style="v"/>Propter quod deponentes mendacium loquimini veritatem unusquisque cum proximo suo, quoniam sumus invicem membra.
    <verse number="26" style="v"/>Irascimini et nolite peccare; sol non occidat super iracundiam vestram,
    <verse number="27" style="v"/>et nolite locum dare Diabolo.
    <verse number="28" style="v"/>Qui furabatur, iam non furetur, magis autem laboret operando manibus bonum, ut habeat unde tribuat necessitatem patienti.
    <verse number="29" style="v"/>Omnis sermo malus ex ore vestro non procedat, sed si quis bonus ad aedificationem opportunitatis, ut det gratiam audientibus.
    <verse number="30" style="v"/>Et nolite contristare Spiritum Sanctum Dei, in quo signati estis in diem redemptionis.
    <verse number="31" style="v"/>Omnis amaritudo et ira et indignatio et clamor et blasphemia tollatur a vobis cum omni malitia.
    <verse number="32" style="v"/>Estote autem invicem benigni, misericordes, donantes invicem, sicut et Deus in Christo donavit vobis.
  </para>
  <chapter number="5" style="c"/>
  <para style="p">
    <verse number="1" style="v"/>Estote ergo imitatores Dei, sicut filii carissimi,
    <verse number="2" style="v"/>et ambulate in dilectione, sicut et Christus dilexit nos et tradidit seipsum pro nobis oblationem et hostiam Deo in odorem suavitatis.
    <verse number="3" style="v"/>Fornicatio autem et omnis immunditia aut avaritia nec nominetur in vobis, sicut decet sanctos,
    <verse number="4" style="v"/>et turpitudo et stultiloquium aut scurrilitas, quae non decent, sed magis gratiarum actio.
    <verse number="5" style="v"/>Hoc enim scitote intellegentes quod omnis fornicator aut immundus aut avarus, id est idolorum cultor, non habet hereditatem in regno Christi et Dei.
    <verse number="6" style="v"/>Nemo vos decipiat inanibus verbis; propter haec enim venit ira Dei in filios diffidentiae.
    <verse number="7" style="v"/>Nolite ergo effici comparticipes eorum;
    <verse number="8" style="v"/>eratis enim aliquando tenebrae, nunc autem lux in Domino. Ut filii lucis ambulate
    <verse number="9" style="v"/>- fructus enim lucis est in omni bonitate et iustitia et veritate -
    <verse number="10" style="v"/>probantes quid sit beneplacitum Domino;
    <verse number="11" style="v"/>et nolite communicare operibus infructuosis tenebrarum, magis autem et redarguite;
    <verse number="12" style="v"/>quae enim in occulto fiunt ab ipsis, turpe est et dicere;
    <verse number="13" style="v"/>omnia autem, quae arguuntur, a lumine manifestantur,
    <verse number="14" style="v"/>omne enim, quod manifestatur, lumen est. Propter quod dicit: " Surge, qui dormis, et exsurge a mortuis, et illuminabit te Christus ".
    <verse number="15" style="v"/>Videte itaque caute quomodo ambuletis, non quasi insipientes sed ut sapientes,
    <verse number="16" style="v"/>redimentes tempus, quoniam dies mali sunt.
    <verse number="17" style="v"/>Propterea nolite fieri imprudentes, sed intellegite, quae sit voluntas Domini.
    <verse number="18" style="v"/>Et nolite inebriari vino, in quo est luxuria, sed implemini Spiritu
    <verse number="19" style="v"/>loquentes vobismetipsis in psalmis et hymnis et canticis spiritalibus, cantantes et psallentes in cordibus vestris Domino.
    <verse number="20" style="v"/>Gratias agentes semper pro omnibus in nomine Domini nostri Iesu Christi Deo et Patri,
    <verse number="21" style="v"/>subiecti invicem in timore Christi.
    <verse number="22" style="v"/>Mulieres viris suis sicut Domino,
    <verse number="23" style="v"/>quoniam vir caput est mulieris, sicut et Christus caput est ecclesiae, ipse salvator corporis.
    <verse number="24" style="v"/>Sed ut ecclesia subiecta est Christo, ita et mulieres viris in omnibus.
    <verse number="25" style="v"/>Viri, diligite uxores, sicut et Christus dilexit ecclesiam et seipsum tradidit pro ea,
    <verse number="26" style="v"/>ut illam sanctificaret mundans lavacro aquae in verbo,
    <verse number="27" style="v"/>ut exhiberet ipse sibi gloriosam ecclesiam non habentem maculam aut rugam aut aliquid eiusmodi, sed ut sit sancta et immaculata.
    <verse number="28" style="v"/>Ita et viri debent diligere uxores suas ut corpora sua. Qui suam uxorem diligit, seipsum diligit;
    <verse number="29" style="v"/>nemo enim umquam carnem suam odio habuit, sed nutrit et fovet eam sicut et Christus ecclesiam,
    <verse number="30" style="v"/>quia membra sumus corporis eius.
    <verse number="31" style="v"/>Propter hoc relinquet homo patrem et matrem et adhaerebit uxori suae, et erunt duo in carne una.
    <verse number="32" style="v"/>Mysterium hoc magnum est; ego autem dico de Christo et ecclesia!
    <verse number="33" style="v"/>Verumtamen et vos singuli unusquisque suam uxorem sicut seipsum diligat; uxor autem timeat virum.
  </para>
  <chapter number="6" style="c"/>
  <para style="p">
    <verse number="1" style="v"/>Filii, oboedite parentibus vestris in Domino; hoc enim est iu stum.
    <verse number="2" style="v"/>Honora patrem tuum et matrem, quod est mandatum primum cum promissione,
    <verse number="3" style="v"/>ut bene sit tibi, et sis longaevus super terram.
    <verse number="4" style="v"/>Et, patres, nolite ad iracundiam provocare filios vestros, sed educate illos in disciplina et correptione Domini.
    <verse number="5" style="v"/>Servi, oboedite dominis carnalibus cum timore et tremore, in simplicitate cordis vestri, sicut Christo;
    <verse number="6" style="v"/>non ad oculum servientes, quasi hominibus placentes, sed ut servi Christi facientes voluntatem Dei ex animo;
    <verse number="7" style="v"/>cum bona voluntate servientes, sicut Domino et non hominibus,
    <verse number="8" style="v"/>scientes quoniam unusquisque, si quid fecerit bonum, hoc percipiet a Domino, sive servus sive liber.
    <verse number="9" style="v"/>Et, domini, eadem facite illis, remittentes minas, scientes quia et illorum et vester Dominus est in caelis, et personarum acceptio non est apud eum.
    <verse number="10" style="v"/>De cetero confortamini in Domino et in potentia virtutis eius.
    <verse number="11" style="v"/>Induite armaturam Dei, ut possitis stare adversus insidias Diaboli.
    <verse number="12" style="v"/>Quia non est nobis colluctatio adversus sanguinem et carnem sed adversus principatus, adversus potestates, adversus mundi rectores tenebrarum harum, adversus spiritalia nequitiae in caelestibus.
    <verse number="13" style="v"/>Propterea accipite armaturam Dei, ut possitis resistere in die malo et, omnibus perfectis, stare.
    <verse number="14" style="v"/>State ergo succincti lumbos vestros in veritate et induti loricam iustitiae
    <verse number="15" style="v"/>et calceati pedes in praeparatione evangelii pacis,
    <verse number="16" style="v"/>inomnibus sumentes scutum fidei, in quo possitis omnia tela Maligni ignea exstinguere;
    <verse number="17" style="v"/>et galeam salutis assumite et gladium Spiritus, quod est verbum Dei;
    <verse number="18" style="v"/>per omnem orationem et obsecrationem orantes omni tempore in Spiritu, et in ipso vigilantes in omni instantia et obsecratione pro omnibus sanctis
    <verse number="19" style="v"/>et pro me, ut detur mihi sermo in aperitione oris mei cum fiducia notum facere mysterium evangelii,
    <verse number="20" style="v"/>pro quo legatione fungor in catena, ut in ipso audeam, prout oportet me, loqui.
    <verse number="21" style="v"/>Ut autem et vos sciatis, quae circa me sunt, quid agam, omnia nota vobis faciet Tychicus, carissimus frater et fidelis minister in Domino,
    <verse number="22" style="v"/>quem misi ad vos in hoc ipsum, ut cognoscatis, quae circa nos sunt, et consoletur corda vestra.
    <verse number="23" style="v"/>Pax fratribus et caritas cum fide a Deo Patre et Domino Iesu Christo.
    <verse number="24" style="v"/>Gratia cum omnibus, qui diligunt Dominum nostrum Iesum Christum in incorruptione.
  </para>
</usx>
