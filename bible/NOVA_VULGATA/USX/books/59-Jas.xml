<?xml version="1.0" encoding="UTF-8"?>
<usx version="3.0">
  <book code="JAS" style="id"/>
  <chapter number="1" style="c"/>
  <para style="p">
    <verse number="1" style="v"/>Iacobus, Dei et Domini Iesu Christi servus, duodecim tribu bus, quae sunt in dispersione, salutem.
    <verse number="2" style="v"/>Omne gaudium existimate, fratres mei, cum in tentationibus variis incideritis,
    <verse number="3" style="v"/>scientes quod probatio fidei vestrae patientiam operatur;
    <verse number="4" style="v"/>patientia autem opus perfectum habeat, ut sitis perfecti et integri, in nullo deficientes.
    <verse number="5" style="v"/>Si quis autem vestrum indiget sapientia, postulet a Deo, qui dat omnibus affluenter et non improperat, et dabitur ei.
    <verse number="6" style="v"/>Postulet autem in fide nihil haesitans; qui enim haesitat, similis est fluctui maris, qui a vento movetur et circumfertur.
    <verse number="7" style="v"/>Non ergo aestimet homo ille quod accipiat aliquid a Domino,
    <verse number="8" style="v"/>vir duplex animo, inconstans in omnibus viis suis.
    <verse number="9" style="v"/>Glorietur autem frater humilis in exaltatione sua,
    <verse number="10" style="v"/>dives autem in humilitate sua, quoniam sicut flos feni transibit.
    <verse number="11" style="v"/>Exortus est enim sol cum ardore et arefecit fenum, et flos eius decidit, et decor vultus eius deperiit; ita et dives in itineribus suis marcescet.
    <verse number="12" style="v"/>Beatus vir, qui suffert tentationem, quia, cum probatus fuerit, accipiet coronam vitae, quam repromisit Deus diligentibus se.
    <verse number="13" style="v"/>Nemo, cum tentatur, dicat: " A Deo tentor "; Deus enim non tentatur malis, ipse autem neminem tentat.
    <verse number="14" style="v"/>Unusquisque vero tentatur a concupiscentia sua abstractus et illectus;
    <verse number="15" style="v"/>dein concupiscentia, cum conceperit, parit peccatum; peccatum vero, cum consummatum fuerit, generat mortem.
    <verse number="16" style="v"/>Nolite errare, fratres mei dilectissimi.
    <verse number="17" style="v"/>Omne datum optimum et omne donum perfectum de sursum est, descendens a Patre luminum, apud quem non est transmutatio nec vicissitudinis obumbratio.
    <verse number="18" style="v"/>Voluntarie genuit nos verbo veritatis, ut simus primitiae quaedam creaturae eius.
    <verse number="19" style="v"/>Scitis, fratres mei dilecti. Sit autem omnis homo velox ad audiendum, tardus autem ad loquendum et tardus ad iram;
    <verse number="20" style="v"/>ira enim viri iustitiam Dei non operatur.
    <verse number="21" style="v"/>Propter quod abicientes omnem immunditiam et abundantiam malitiae, in mansuetudine suscipite insitum verbum, quod potest salvare animas vestras.
    <verse number="22" style="v"/>Estote autem factores verbi et non auditores tantum fallentes vosmetipsos.
    <verse number="23" style="v"/>Quia si quis auditor est verbi et non factor, hic comparabitur viro consideranti vultum nativitatis suae in speculo;
    <verse number="24" style="v"/>consideravit enim se et abiit, et statim oblitus est qualis fuerit.
    <verse number="25" style="v"/>Qui autem perspexerit in lege perfecta libertatis et permanserit, non auditor obliviosus factus sed factor operis, hic beatus in facto suo erit.
    <verse number="26" style="v"/>Si quis putat se religiosum esse, non freno circumducens linguam suam sed seducens cor suum, huius vana est religio.
    <verse number="27" style="v"/>Religio munda et immaculata apud Deum et Patrem haec est: visitare pupillos et viduas in tribulatione eorum, immaculatum se custodire ab hoc saeculo.
  </para>
  <chapter number="2" style="c"/>
  <para style="p">
    <verse number="1" style="v"/>Fratres mei, nolite in persona rum acceptione habere fidem Domini nostri Iesu Christi gloriae.
    <verse number="2" style="v"/>Etenim, si introierit in synagogam vestram vir aureum anulum habens in veste candida, introierit autem et pauper in sordido habitu,
    <verse number="3" style="v"/>et intendatis in eum, qui indutus est veste praeclara, et dixeritis: " Tu sede hic bene ", pauperi autem dicatis: " Tu sta illic aut sede sub scabello meo ";
    <verse number="4" style="v"/>nonne iudicatis apud vosmetipsos et facti estis iudices cogitationum iniquarum?
    <verse number="5" style="v"/>Audite, fratres mei dilectissimi. Nonne Deus elegit, qui pauperes sunt mundo, divites in fide et heredes regni, quod repromisit diligentibus se?
    <verse number="6" style="v"/>Vos autem exhonorastis pauperem. Nonne divites opprimunt vos et ipsi trahunt vos ad iudicia?
    <verse number="7" style="v"/>Nonne ipsi blasphemant bonum nomen, quod invocatum est super vos?
    <verse number="8" style="v"/>Si tamen legem perficitis regalem secundum Scripturam: " Diliges proximum tuum sicut teipsum ", bene facitis;
    <verse number="9" style="v"/>si autem personas accipitis, peccatum operamini, redarguti a lege quasi transgressores.
    <verse number="10" style="v"/>Quicumque autem totam legem servaverit, offendat autem in uno, factus est omnium reus.
    <verse number="11" style="v"/>Qui enim dixit: " Non moechaberis ", dixit et: " Non occides "; quod si non moecharis, occidis autem, factus es transgressor legis.
    <verse number="12" style="v"/>Sic loquimini et sic facite sicut per legem libertatis iudicandi.
    <verse number="13" style="v"/>Iudicium enim sine misericordia illi, qui non fecit misericordiam; superexsultat misericordia iudicio.
    <verse number="14" style="v"/>Quid proderit, fratres mei, si fidem quis dicat se habere, opera autem non habeat? Numquid poterit fides salvare eum?
    <verse number="15" style="v"/>Si frater aut soror nudi sunt et indigent victu cotidiano,
    <verse number="16" style="v"/>dicat autem aliquis de vobis illis: " Ite in pace, calefacimini et saturamini ", non dederitis autem eis, quae necessaria sunt corporis, quid proderit?
    <verse number="17" style="v"/>Sic et fides, si non habeat opera, mortua est in semetipsa.
    <verse number="18" style="v"/>Sed dicet quis: " Tu fidem habes, et ego opera habeo ". Ostende mihi fidem tuam sine operibus, et ego tibi ostendam ex operibus meis fidem.
    <verse number="19" style="v"/>Tu credis quoniam unus est Deus? Bene facis; et daemones credunt et contremiscunt!
    <verse number="20" style="v"/>Vis autem scire, o homo inanis, quoniam fides sine operibus otiosa est?
    <verse number="21" style="v"/>Abraham, pater noster, nonne ex operibus iustificatus est offerens Isaac filium suum super altare?
    <verse number="22" style="v"/>Vides quoniam fides cooperabatur operibus illius, et ex operibus fides consummata est;
    <verse number="23" style="v"/>et suppleta est Scriptura dicens: " Credidit Abraham Deo, et reputatum est illi ad iustitiam ", et amicus Dei appellatus est.
    <verse number="24" style="v"/>Videtis quoniam ex operibus iustificatur homo et non ex fide tantum.
    <verse number="25" style="v"/>Similiter autem et Rahab, meretrix nonne ex operibus iustificata est suscipiens nuntios et alia via eiciens?
    <verse number="26" style="v"/>Sicut enim corpus sine spiritu emortuum est, ita et fides sine operibus mortua est.
  </para>
  <chapter number="3" style="c"/>
  <para style="p">
    <verse number="1" style="v"/>Nolite plures magistri fieri, fra tres mei, scientes quoniam maius iudicium accipiemus.
    <verse number="2" style="v"/>In multis enim offendimus omnes. Si quis in verbo non offendit, hic perfectus est vir, potens etiam freno circumducere totum corpus.
    <verse number="3" style="v"/>Si autem equorum frenos in ora mittimus ad oboediendum nobis, et omne corpus illorum circumferimus.
    <verse number="4" style="v"/>Ecce et naves, cum tam magnae sint et a ventis validis minentur, circumferuntur a minimo gubernaculo, ubi impetus dirigentis voluerit;
    <verse number="5" style="v"/>ita et lingua modicum quidem membrum est et magna exsultat. Ecce quantus ignis quam magnam silvam incendit!
    <verse number="6" style="v"/>Et lingua ignis est, universitas iniquitatis; lingua constituitur in membris nostris, quae maculat totum corpus et inflammat rotam nativitatis et inflammatur a gehenna.
    <verse number="7" style="v"/>Omnis enim natura et bestiarum et volucrum et serpentium et etiam cetorum domatur et domita est a natura humana;
    <verse number="8" style="v"/>linguam autem nullus hominum domare potest, inquietum malum, plena veneno mortifero.
    <verse number="9" style="v"/>In ipsa benedicimus Dominum et Patrem et in ipsa maledicimus homines, qui ad similitudinem Dei facti sunt;
    <verse number="10" style="v"/>ex ipso ore procedit benedictio et maledictio. Non oportet, fratres mei, haec ita fieri.
    <verse number="11" style="v"/>Numquid fons de eodem foramine emanat dulcem et amaram aquam?
    <verse number="12" style="v"/>Numquid potest, fratres mei, ficus olivas facere, aut vitis ficus? Neque salsa dulcem potest facere aquam.
    <verse number="13" style="v"/>Quis sapiens et disciplinatus inter vos? Ostendat ex bona conversatione operationem suam in mansuetudine sapientiae.
    <verse number="14" style="v"/>Quod si zelum amarum habetis et contentiones in cordibus vestris, nolite gloriari et mendaces esse adversus veritatem.
    <verse number="15" style="v"/>Non est ista sapientia desursum descendens, sed terrena, animalis, diabolica;
    <verse number="16" style="v"/>ubi enim zelus et contentio, ibi inconstantia et omne opus pravum.
    <verse number="17" style="v"/>Quae autem desursum est sapientia primum quidem pudica est, deinde pacifica, modesta, suadibilis, plena misericordia et fructibus bonis, non iudicans, sine simulatione;
    <verse number="18" style="v"/>fructus autem iustitiae in pace seminatur facientibus pacem.
  </para>
  <chapter number="4" style="c"/>
  <para style="p">
    <verse number="1" style="v"/>Unde bella et unde lites in vobis? Nonne hinc, ex concupi scentiis vestris, quae militant in membris vestris?
    <verse number="2" style="v"/>Concupiscitis et non habetis; occiditis et zelatis et non potestis adipisci; litigatis et belligeratis. Non habetis, propter quod non postulatis;
    <verse number="3" style="v"/>petitis et non accipitis, eo quod male petitis, ut in concupiscentiis vestris insumatis.
    <verse number="4" style="v"/>Adulteri, nescitis quia amicitia huius mundi inimica est Dei?Quicumque ergo voluerit amicus esse saeculi huius, inimicus Dei constituitur.
    <verse number="5" style="v"/>Aut putatis quia inaniter Scriptura dicat: " Ad invidiam concupiscit Spiritus, qui inhabitat in nobis? ".
    <verse number="6" style="v"/>Maiorem autem dat gratiam; propter quod dicit: Deus superbis resistit,humilibus autem dat gratiam ".
    <verse number="7" style="v"/>Subicimini igitur Deo; resistite autem Diabolo, et fugiet a vobis.
    <verse number="8" style="v"/>Appropiate Deo, et appropinquabit vobis. Emundate manus, peccatores; et purificate corda, duplices animo.
    <verse number="9" style="v"/>Miseri estote et lugete et plorate; risus vester in luctum convertatur, et gaudium in maerorem.
    <verse number="10" style="v"/>Humiliamini in conspectu Domini, et exaltabit vos.
    <verse number="11" style="v"/>Nolite detrahere alterutrum, fratres; qui detrahit fratri, aut qui iudicat fratrem suum, detrahit legi et iudicat legem; si autem iudicas legem, non es factor legis sed iudex.
    <verse number="12" style="v"/>Unus est legislator et iudex, qui potest salvare et perdere; tu autem quis es, qui iudicas proximum?
    <verse number="13" style="v"/>Age nunc, qui dicitis: " Hodie aut crastino ibimus in illam civitatem et faciemus quidem ibi annum et mercabimur et lucrum faciemus ";
    <verse number="14" style="v"/>qui ignoratis, quae erit in crastinum vita vestra! Vapor enim estis ad modicum parens, deinceps exterminatur;
    <verse number="15" style="v"/>pro eo ut dicatis: " Si Dominus voluerit, et vivemus et faciemus hoc aut illud ".
    <verse number="16" style="v"/>Nunc autem gloriamini in superbiis vestris; omnis gloriatio talis maligna est.
    <verse number="17" style="v"/>Scienti igitur bonum facere et non facienti, peccatum est illi!
  </para>
  <chapter number="5" style="c"/>
  <para style="p">
    <verse number="1" style="v"/>Age nunc, divites, plorate ulu lantes in miseriis, quae adve nient vobis.
    <verse number="2" style="v"/>Divitiae vestrae putrefactae sunt, et vestimenta vestra a tineis comesta sunt,
    <verse number="3" style="v"/>aurum et argentum vestrum aeruginavit, et aerugo eorum in testimonium vobis erit et manducabit carnes vestras sicut ignis: thesaurizastis in novissimis diebus.
    <verse number="4" style="v"/>Ecce merces operariorum, qui messuerunt regiones vestras, quae fraudata est a vobis, clamat, et clamores eorum, qui messuerunt, in aures Domini Sabaoth introierunt.
    <verse number="5" style="v"/>Epulati estis super terram et in luxuriis fuistis, enutristis corda vestra in die occisionis.
    <verse number="6" style="v"/>Addixistis, occidistis iustum. Non resistit vobis.
    <verse number="7" style="v"/>Patientes igitur estote, fratres, usque ad adventum Domini. Ecce agricola exspectat pretiosum fructum terrae, patienter ferens, donec accipiat imbrem temporaneum et serotinum.
    <verse number="8" style="v"/>Patientes estote, et vos, confirmate corda vestra, quoniam adventus Domini appropinquavit.
    <verse number="9" style="v"/>Nolite ingemiscere, fratres, in alterutrum, ut non iudicemini; ecce iudex ante ianuam assistit.
    <verse number="10" style="v"/>Exemplum accipite, fratres, laboris et patientiae prophetas, qui locuti sunt in nomine Domini.
    <verse number="11" style="v"/>Ecce beatificamus eos, qui sustinuerunt; sufferentiam Iob audistis et finem Domini vidistis, quoniam misericors est Dominus et miserator.
    <verse number="12" style="v"/>Ante omnia autem, fratres mei, nolite iurare neque per caelum neque per terram, neque aliud quodcumque iuramentum; sit autem vestrum " Est " est, et " Non " non, uti non sub iudicio decidatis.
    <verse number="13" style="v"/>Tristatur aliquis vestrum? Oret. Aequo animo est? Psallat.
    <verse number="14" style="v"/>Infirmatur quis in vobis? Advocet presbyteros ecclesiae, et orent super eum, unguentes eum oleo in nomine Domini.
    <verse number="15" style="v"/>Et oratio fidei salvabit infirmum, et allevabit eum Dominus; et si peccata operatus fuerit, dimittentur ei.
    <verse number="16" style="v"/>Confitemini ergo alterutrum peccata et orate pro invicem, ut sanemini. Multum enim valet deprecatio iusti operans.
    <verse number="17" style="v"/>Elias homo erat similis nobis passibilis et oratione oravit, ut non plueret, et non pluit super terram annos tres et menses sex;
    <verse number="18" style="v"/>et rursum oravit, et caelum dedit pluviam, et terra germinavit fructum suum.
    <verse number="19" style="v"/>Fratres mei, si quis ex vobis erraverit a veritate, et converterit quis eum,
    <verse number="20" style="v"/>scire debet quoniam, qui converti fecerit peccatorem ab errore viae eius, salvabit animam suam a morte et operiet multitudinem peccatorum.
  </para>
</usx>
