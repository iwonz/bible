<?xml version="1.0" encoding="UTF-8"?>
<usx version="3.0">
  <book code="1JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>Quod fuit ab initio, quod audi vimus, quod vidimus oculis no stris, quod perspeximus, et manus nostrae contrectaverunt de verbo vitae
    <verse number="2" style="v"/>- et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis -
    <verse number="3" style="v"/>quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo.
    <verse number="4" style="v"/>Et haec scribimus nos, ut gaudium nostrum sit plenum.
    <verse number="5" style="v"/>Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.
    <verse number="6" style="v"/>Si dixerimus quoniam communionem habemus cum eo, et in tenebris ambulamus, mentimur et non facimus veritatem;
    <verse number="7" style="v"/>si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.
    <verse number="8" style="v"/>Si dixerimus quoniam peccatum non habemus, nosmetipsos seducimus, et veritas in nobis non est.
    <verse number="9" style="v"/>Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia.
    <verse number="10" style="v"/>Si dixerimus quoniam non peccavimus, mendacem facimus eum, et verbum eius non est in nobis.
  </para>
  <chapter number="2" style="c"/>
  <para style="p">
    <verse number="1" style="v"/>Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum;
    <verse number="2" style="v"/>et ipse est propitiatio pro peccatis nostris, non pro nostris autem tantum sed etiam pro totius mundi.
    <verse number="3" style="v"/>Et in hoc cognoscimus quoniam novimus eum: si mandata eius servemus.
    <verse number="4" style="v"/>Qui dicit: " Novi eum ", et mandata eius non servat, mendax est, et in isto veritas non est;
    <verse number="5" style="v"/>qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus.
    <verse number="6" style="v"/>Qui dicit se in ipso manere, debet, sicut ille ambulavit, et ipse ambulare.
    <verse number="7" style="v"/>Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis.
    <verse number="8" style="v"/>Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet.
    <verse number="9" style="v"/>Qui dicit se in luce esse, et fratrem suum odit, in tenebris est usque adhuc.
    <verse number="10" style="v"/>Qui diligit fratrem suum, in lumine manet, et scandalum ei non est;
    <verse number="11" style="v"/>qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.
    <verse number="12" style="v"/>Scribo vobis, filioli: Remissa sunt vobis peccata propter nomen eius.
    <verse number="13" style="v"/>Scribo vobis, patres: Nostis eum, qui ab initio est. Scribo vobis, adulescentes: Vicistis Malignum.
    <verse number="14" style="v"/>Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.
    <verse number="15" style="v"/>Nolite diligere mundum neque ea, quae in mundo sunt. Si quis diligit mundum, non est caritas Patris in eo;
    <verse number="16" style="v"/>quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est.
    <verse number="17" style="v"/>Et mundus transit, et concupiscentia eius; qui autem facit voluntatem Dei, manet in aeternum.
    <verse number="18" style="v"/>Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est.
    <verse number="19" style="v"/>Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis.
    <verse number="20" style="v"/>Sed vos unctionem habetis a Sancto et scitis omnes.
    <verse number="21" style="v"/>Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est.
    <verse number="22" style="v"/>Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium.
    <verse number="23" style="v"/>Omnis, qui negat Filium, nec Patrem habet; qui confitetur Filium, et Patrem habet.
    <verse number="24" style="v"/>Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis.
    <verse number="25" style="v"/>Et haec est repromissio, quam ipse pollicitus est nobis: vitam aeternam.
    <verse number="26" style="v"/>Haec scripsi vobis de eis, qui seducunt vos.
    <verse number="27" style="v"/>Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.
    <verse number="28" style="v"/>Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius.
    <verse number="29" style="v"/>Si scitis quoniam iustus est, scitote quoniam et omnis, qui facit iustitiam, ex ipso natus est.
  </para>
  <chapter number="3" style="c"/>
  <para style="p">
    <verse number="1" style="v"/>Videte qualem caritatem dedit nobis Pater, ut filii Dei nomine mur, et sumus! Propter hoc mundus non cognoscit nos, quia non cognovit eum.
    <verse number="2" style="v"/>Carissimi, nunc filii Dei sumus, et nondum manifestatum est quid erimus; scimus quoniam, cum ipse apparuerit, similes ei erimus, quoniam videbimus eum, sicuti est.
    <verse number="3" style="v"/>Et omnis, qui habet spem hanc in eo, purificat se, sicut ille purus est.
    <verse number="4" style="v"/>Omnis, qui facit peccatum, et iniquitatem facit, quia peccatum est iniquitas.
    <verse number="5" style="v"/>Et scitis quoniam ille apparuit, ut peccata tolleret, et peccatum in eo non est.
    <verse number="6" style="v"/>Omnis, qui in eo manet, non peccat; omnis, qui peccat, non vidit eum nec novit eum.
    <verse number="7" style="v"/>Filioli, nemo vos seducat. Qui facit iustitiam, iustus est, sicut ille iustus est;
    <verse number="8" style="v"/>qui facit peccatum, ex Diabolo est, quoniam a principio Diabolus peccat. Propter hoc apparuit Filius Dei, ut dissolvat opera Diaboli.
    <verse number="9" style="v"/>Omnis, qui natus est ex Deo, peccatum non facit, quoniam semen ipsius in eo manet; et non potest peccare, quoniam ex Deo natus est.
    <verse number="10" style="v"/>In hoc manifesti sunt filii Dei et filii Diaboli: omnis, qui non facit iustitiam, non est ex Deo, et qui non diligit fratrem suum.
    <verse number="11" style="v"/>Quoniam haec est annuntiatio, quam audistis ab initio, ut diligamus alterutrum.
    <verse number="12" style="v"/>Non sicut Cain: ex Maligno erat et occidit fratrem suum. Et propter quid occidit eum? Quoniam opera eius maligna erant, fratris autem eius iusta.
    <verse number="13" style="v"/>Nolite mirari, fratres, si odit vos mundus.
    <verse number="14" style="v"/>Nos scimus quoniam transivimus de morte in vitam, quoniam diligimus fratres; qui non diligit, manet in morte.
    <verse number="15" style="v"/>Omnis, qui odit fratrem suum, homicida est, et scitis quoniam omnis homicida non habet vitam aeternam in semetipso manentem.
    <verse number="16" style="v"/>In hoc novimus caritatem, quoniam ille pro nobis animam suam posuit; et nos debemus pro fratribus animas ponere.
    <verse number="17" style="v"/>Qui habuerit substantiam mundi et viderit fratrem suum necesse habere et clauserit viscera sua ab eo, quomodo caritas Dei manet in eo?
    <verse number="18" style="v"/>Filioli, non diligamus verbo nec lingua sed in opere et veritate.
    <verse number="19" style="v"/>In hoc cognoscemus quoniam ex veritate sumus, et in conspectu eius placabimus corda nostra,
    <verse number="20" style="v"/>quoniam si reprehenderit nos cor, maior est Deus corde nostro et cognoscit omnia.
    <verse number="21" style="v"/>Carissimi, si cor nostrum non reprehenderit nos, fiduciam habemus ad Deum
    <verse number="22" style="v"/>et, quodcumque petierimus, accipimus ab eo, quoniam mandata eius custodimus et ea, quae sunt placita coram eo, facimus.
    <verse number="23" style="v"/>Et hoc est mandatum eius, ut credamus nomini Filii eius Iesu Christi et diligamus alterutrum, sicut dedit mandatum nobis.
    <verse number="24" style="v"/>Et, qui servat mandata eius, in ipso manet, et ipse in eo; et in hoc cognoscimus quoniam manet in nobis, ex Spiritu, quem nobis dedit.
  </para>
  <chapter number="4" style="c"/>
  <para style="p">
    <verse number="1" style="v"/>Carissimi, nolite omni spiritui credere, sed probate spiritus si ex Deo sint, quoniam multi pseudoprophetae prodierunt in mundum.
    <verse number="2" style="v"/>In hoc cognoscitis Spiritum Dei: omnis spiritus, qui confitetur Iesum Christum in carne venisse, ex Deo est.
    <verse number="3" style="v"/>Et omnis spiritus, qui non confitetur Iesum, ex Deo non est; et hoc est antichristi, quod audistis quoniam venit, et nunc iam in mundo est.
    <verse number="4" style="v"/>Vos ex Deo estis, filioli, et vicistis eos, quoniam maior est, qui in vobis est, quam qui in mundo.
    <verse number="5" style="v"/>Ipsi ex mundo sunt; ideo ex mundo loquuntur, et mundus eos audit.
    <verse number="6" style="v"/>Nos ex Deo sumus. Qui cognoscit Deum, audit nos; qui non est ex Deo, non audit nos. Ex hoc cognoscimus Spiritum veritatis et spiritum erroris.
    <verse number="7" style="v"/>Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum.
    <verse number="8" style="v"/>Qui non diligit, non cognovit Deum, quoniam Deus caritas est.
    <verse number="9" style="v"/>In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.
    <verse number="10" style="v"/>In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.
    <verse number="11" style="v"/>Carissimi, si sic Deus dilexit nos, et nos debemus alterutrum diligere.
    <verse number="12" style="v"/>Deum nemo vidit umquam; si diligamus invicem, Deus in nobis manet, et caritas eius in nobis consummata est.
    <verse number="13" style="v"/>In hoc cognoscimus quoniam in ipso manemus, et ipse in nobis, quoniam de Spiritu suo dedit nobis.
    <verse number="14" style="v"/>Et nos vidimus et testificamur quoniam Pater misit Filium salvatorem mundi.
    <verse number="15" style="v"/>Quisque confessus fuerit: " Iesus est Filius Dei ", Deus in ipso manet, et ipse in Deo.
    <verse number="16" style="v"/>Et nos, qui credidimus, novimus caritatem, quam habet Deus in nobis. Deus caritas est; et, qui manet in caritate, in Deo manet, et Deus in eo manet.
    <verse number="17" style="v"/>In hoc consummata est caritas nobiscum, ut fiduciam habeamus in die iudicii; quia sicut ille est, et nos sumus in hoc mundo.
    <verse number="18" style="v"/>Timor non est in caritate, sed perfecta caritas foras mittit timorem, quoniam timor poenam habet; qui autem timet, non est consummatus in caritate.
    <verse number="19" style="v"/>Nos diligimus, quoniam ipse prior dilexit nos.
    <verse number="20" style="v"/>Si quis dixerit: " Diligo Deum ", et fratrem suum oderit, mendax est; qui enim non diligit fratrem suum, quem videt, Deum, quem non videt, non potest diligere.
    <verse number="21" style="v"/>Et hoc mandatum habemus ab eo, ut, qui diligit Deum, diligat et fratrem suum.
  </para>
  <chapter number="5" style="c"/>
  <para style="p">
    <verse number="1" style="v"/>Omnis, qui credit quoniam Iesus est Christus, ex Deo natus est; et omnis, qui diligit Deum, qui genuit, diligit et eum, qui natus est ex eo.
    <verse number="2" style="v"/>In hoc cognoscimus quoniam diligimus natos Dei, cum Deum diligamus et mandata eius faciamus.
    <verse number="3" style="v"/>Haec est enim caritas Dei, ut mandata eius servemus; et mandata eius gravia non sunt,
    <verse number="4" style="v"/>quoniam omne, quod natum est ex Deo, vincit mundum; et haec est victoria, quae vicit mundum: fides nostra.
    <verse number="5" style="v"/>Quis est qui vincit mundum, nisi qui credit quoniam Iesus est Filius Dei?
    <verse number="6" style="v"/>Hic est, qui venit per aquam et sanguinem, Iesus Christus; non in aqua solum sed in aqua et in sanguine. Et Spiritus est, qui testificatur, quoniam Spiritus est veritas.
    <verse number="7" style="v"/>Quia tres sunt, qui testificantur:
    <verse number="8" style="v"/>Spiritus et aqua et sanguis; et hi tres in unum sunt.
    <verse number="9" style="v"/>Si testimonium hominum accipimus, testimonium Dei maius est, quoniam hoc est testimonium Dei, quia testificatus est de Filio suo.
    <verse number="10" style="v"/>Qui credit in Filium Dei, habet testimonium in se. Qui non credit Deo, mendacem facit eum, quoniam non credidit in testimonium, quod testificatus est Deus de Filio suo.
    <verse number="11" style="v"/>Et hoc est testimonium, quoniam vitam aeternam dedit nobis Deus, et haec vita in Filio eius est.
    <verse number="12" style="v"/>Qui habet Filium, habet vitam; qui non habet Filium Dei, vitam non habet.
    <verse number="13" style="v"/>Haec scripsi vobis, ut sciatis quoniam vitam habetis aeternam, qui creditis in nomen Filii Dei.
    <verse number="14" style="v"/>Et haec est fiducia, quam habemus ad eum, quia si quid petierimus secundum voluntatem eius, audit nos.
    <verse number="15" style="v"/>Et si scimus quoniam audit nos, quidquid petierimus, scimus quoniam habemus petitiones, quas postulavimus ab eo.
    <verse number="16" style="v"/>Si quis videt fratrem suum peccare peccatum non ad mortem, petet, et dabit ei Deus vitam, peccantibus non ad mortem. Est peccatum ad mortem; non pro illo dico, ut roget.
    <verse number="17" style="v"/>Omnis iniustitia peccatum est, et est peccatum non ad mortem.
    <verse number="18" style="v"/>Scimus quoniam omnis, qui natus est ex Deo, non peccat, sed ille, qui genitus est ex Deo, conservat eum, et Malignus non tangit eum.
    <verse number="19" style="v"/>Scimus quoniam ex Deo sumus, et mundus totus in Maligno positus est.
    <verse number="20" style="v"/>Et scimus quoniam Filius Dei venit et dedit nobis sensum, ut cognoscamus eum, qui verus est; et sumus in eo, qui verus est, in Filio eius Iesu Christo. Hic est qui verus est, Deus et vita aeterna.
    <verse number="21" style="v"/>Filioli, custodite vos a simulacris!
  </para>
</usx>
