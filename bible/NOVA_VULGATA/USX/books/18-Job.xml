<?xml version="1.0" encoding="UTF-8"?>
<usx version="3.0">
  <book code="JOB" style="id"/>
  <chapter number="1" style="c"/>
  <para style="p">
    <verse number="1" style="v"/>Vir erat in terra Us nomine Iob, et erat vir ille simplex et rectus ac timens Deum et recedens a malo.
    <verse number="2" style="v"/>Natique sunt ei septem filii et tres filiae.
    <verse number="3" style="v"/>Et fuit possessio eius septem milia ovium et tria milia camelorum, quingenta quoque iuga boum et quingentae asinae ac familia multa nimis; eratque vir ille magnus inter omnes Orientales.
    <verse number="4" style="v"/>Et ibant filii eius et faciebant convivium per domos unusquisque in die suo; et mittentes vocabant tres sorores suas, ut comederent et biberent cum eis.
    <verse number="5" style="v"/>Cumque in orbem transissent dies convivii, mittebat ad eos Iob et sanctificabat illos; consurgensque diluculo offerebat holocausta pro singulis. Dicebat enim: " Ne forte peccaverint filii mei et benedixerint Deo in cordibus suis ". Sic faciebat Iob cunctis diebus.
    <verse number="6" style="v"/>Quadam autem die, cum venissent filii Dei, ut assisterent coram Domino, affuit inter eos etiam Satan.
    <verse number="7" style="v"/>Cui dixit Dominus: " Unde venis? ". Qui respondens ait: " Circuivi terram et perambulavi eam ".
    <verse number="8" style="v"/>Dixitque Dominus ad eum: " Numquid considerasti servum meum Iob, quod non sit ei similis in terra, homo simplex et rectus ac timens Deum et recedens a malo? ".
    <verse number="9" style="v"/>Cui respondens Satan ait: " Numquid Iob frustra timet Deum?
    <verse number="10" style="v"/>Nonne tu vallasti eum ac domum eius universamque substantiam per circuitum, operibus manuum eius benedixisti, et possessio eius crevit in terra?
    <verse number="11" style="v"/>Sed extende paululum manum tuam et tange cuncta, quae possidet, nisi in faciem benedixerit tibi ".
    <verse number="12" style="v"/>Dixit ergo Dominus ad Satan: " Ecce, universa, quae habet, in manu tua sunt; tantum in eum ne extendas manum tuam ". Egressusque est Satan a facie Domini.
    <verse number="13" style="v"/>Cum autem quadam die filii et filiae eius comederent et biberent vinum in domo fratris sui primogeniti,
    <verse number="14" style="v"/>nuntius venit ad Iob, qui diceret: " Boves arabant, et asinae pascebantur iuxta eos;
    <verse number="15" style="v"/>et irruerunt Sabaei tuleruntque eos et pueros percusserunt gladio, et evasi ego solus, ut nuntiarem tibi ".
    <verse number="16" style="v"/>Cumque adhuc ille loqueretur, venit alter et dixit: " Ignis Dei cecidit e caelo et ussit oves puerosque consumpsit, et effugi ego solus, ut nuntiarem tibi ".
    <verse number="17" style="v"/>Sed et illo adhuc loquente, venit alius et dixit: " Chaldaei fecerunt tres turmas et invaserunt camelos et tulerunt eos necnon et pueros percusserunt gladio, et ego fugi solus, ut nuntiarem tibi ".
    <verse number="18" style="v"/>Adhuc loquebatur ille, et ecce alius intravit et dixit: " Filiis tuis et filiabus vescentibus et bibentibus vinum in domo fratris sui primogeniti,
    <verse number="19" style="v"/>repente ventus vehemens irruit a regione deserti et concussit quattuor angulos domus; quae corruens oppressit liberos tuos, et mortui sunt, et effugi ego solus, ut nuntiarem tibi ".
    <verse number="20" style="v"/>Tunc surrexit Iob et scidit vestimenta sua et, tonso capite, corruens in terram adoravit
    <verse number="21" style="v"/>et dixit: Nudus egressus sum de utero matris meaeet nudus revertar illuc.Dominus dedit, Dominus abstulit; sicut Domino placuit, ita factum est:sit nomen Domini benedictum ".
    <verse number="22" style="v"/>In omnibus his non peccavit Iob labiis suis neque stultum quid contra Deum locutus est.
  </para>
  <chapter number="2" style="c"/>
  <para style="p">
    <verse number="1" style="v"/>Factum est autem, cum quadam die venissent filii Dei, ut starent coram Domino, venit quoque Satan inter eos, ut staret in conspectu eius.
    <verse number="2" style="v"/>Dixit Dominus ad Satan: " Unde venis? ". Qui respondens ait: " Circuivi terram et perambulavi eam ".
    <verse number="3" style="v"/>Et dixit Dominus ad Satan: " Numquid considerasti servum meum Iob, quod non sit ei similis in terra, vir simplex et rectus ac timens Deum et recedens a malo et adhuc retinens innocentiam? Tu autem commovisti me adversus eum, ut affligerem eum frustra ".
    <verse number="4" style="v"/>Cui respondens Satan ait: " Pellem pro pelle et cuncta, quae habet, homo dabit pro anima sua.
    <verse number="5" style="v"/>Alioquin mitte manum tuam et tange os eius et carnem; et tunc videbis, si in faciem benedicet tibi ".
    <verse number="6" style="v"/>Dixit ergo Dominus ad Satan: " Ecce, in manu tua est; verumtamen animam illius serva ".
    <verse number="7" style="v"/>Egressus igitur Satan a facie Domini, percussit Iob ulcere pessimo a planta pedis usque ad verticem eius.
    <verse number="8" style="v"/>Qui testa saniem radebat, sedens in sterquilinio.
    <verse number="9" style="v"/>Dixit autem illi uxor sua: Adhuctu permanes in simplicitate tua?Benedic Deo et morere ".
    <verse number="10" style="v"/>Qui ait ad illam: Quasi una de stultis mulieribuslocuta es!Si bona suscepimus de manu Dei,mala quare non suscipiamus? ".In omnibus his non peccavit Iob labiis suis.
    <verse number="11" style="v"/>Igitur, audientes tres amici Iob omne malum, quod accidisset ei, venerunt singuli de loco suo, Eliphaz Themanites et Baldad Suhites et Sophar Naamathites. Condixerant enim, ut pariter venientes visitarent eum et consolarentur.
    <verse number="12" style="v"/>Cumque elevassent procul oculos suos, non cognoverunt eum et exclamantes ploraverunt; scissisque vestibus, sparserunt pulverem super caput suum in caelum.
    <verse number="13" style="v"/>Et sederunt cum eo in terra septem diebus et septem noctibus, et nemo loquebatur ei verbum; videbant enim dolorem esse vehementem.
  </para>
  <chapter number="3" style="c"/>
  <para style="p">
    <verse number="1" style="v"/>Post haec aperuit Iob os suum et maledixit diei suo
    <verse number="2" style="v"/>et locutus est:
    <verse number="3" style="v"/>" Pereat dies, in qua natus sum,et nox, in qua dictum est: "Conceptus est homo".
    <verse number="4" style="v"/>Dies ille vertatur in tenebras;non requirat eum Deus desuper,et non illustretur lumine.
    <verse number="5" style="v"/>Obscurent eum tenebrae et umbra mortis;occupet eum caligo,et involvatur amaritudine.
    <verse number="6" style="v"/>Noctem illam tenebrosus turbo possideat;non computetur in diebus anninec numeretur in mensibus.
    <verse number="7" style="v"/>Sit nox illa solitaria nec laude digna;
    <verse number="8" style="v"/>maledicant ei, qui maledicunt diei,qui parati sunt suscitare Leviathan.
    <verse number="9" style="v"/>Obtenebrentur stellae crepusculi eius;exspectet lucem, et non sit,nec videat palpebras aurorae,
    <verse number="10" style="v"/>quia non conclusit ostia ventris, qui portavit me,nec abstulit mala ab oculis meis.
    <verse number="11" style="v"/>Quare non in vulva mortuus sum?Egressus ex utero non statim perii?
    <verse number="12" style="v"/>Quare exceptus genibus?Cur lactatus uberibus?
    <verse number="13" style="v"/>Nunc enim dormiens sileremet somno meo requiescerem
    <verse number="14" style="v"/>cum regibus et consulibus terrae,qui aedificant sibi solitudines,
    <verse number="15" style="v"/>aut cum principibus, qui possident aurumet replent domos suas argento.
    <verse number="16" style="v"/>Aut sicut abortivum absconditum non subsisterem,vel qui concepti non viderunt lucem.
    <verse number="17" style="v"/>Ibi impii cessaverunt a tumultu,et ibi requieverunt fessi robore.
    <verse number="18" style="v"/>Et quondam vincti pariter sine molestianon audierunt vocem exactoris.
    <verse number="19" style="v"/>Parvus et magnus ibi sunt,et servus liber a domino suo.
    <verse number="20" style="v"/>Quare misero data est lux,et vita his, qui in amaritudine animae sunt?
    <verse number="21" style="v"/>Qui exspectant mortem, et non venit,et effodiunt quaerentes illam magis quam thesauros;
    <verse number="22" style="v"/>gaudentque vehementeret laetantur sepulcro.
    <verse number="23" style="v"/>Viro, cuius abscondita est via,et circumdedit eum Deus tenebris.
    <verse number="24" style="v"/>Antequam comedam, suspiro,et quasi inundantes aquae sic rugitus meus.
    <verse number="25" style="v"/>Quia timor, quem timebam, evenit mihi,et, quod verebar, accidit.
    <verse number="26" style="v"/>Non dissimulavi, non silui, non quievi,et venit super me indignatio ".
  </para>
  <chapter number="4" style="c"/>
  <para style="p">
    <verse number="1" style="v"/>Respondens autem Eliphaz Themanites dixit:
    <verse number="2" style="v"/>" Si coeperimus loqui tibi, forsitan moleste accipies;sed conceptum sermonem tenere quis poterit?
    <verse number="3" style="v"/>Ecce, docuisti multoset manus lassas roborasti;
    <verse number="4" style="v"/>vacillantes confirmaverunt sermones tui,et genua trementia confortasti.
    <verse number="5" style="v"/>Nunc autem venit super te plaga, et defecisti;tetigit te, et conturbatus es.
    <verse number="6" style="v"/>Nonne timor tuus est fiducia tua,spes tua est perfectio viarum tuarum?
    <verse number="7" style="v"/>Recordare, obsecro te, quis umquam innocens periit,aut quando recti deleti sunt?
    <verse number="8" style="v"/>quin potius vidi eos, qui operantur iniquitatemet seminant dolores et metunt eos,
    <verse number="9" style="v"/>flante Deo perisse,et spiritu irae eius esse consumptos.
    <verse number="10" style="v"/>Rugitus leonis et vox leaenaeet dentes catulorum leonum contriti sunt.
    <verse number="11" style="v"/>Leo periit, eo quod non haberet praedam,et catuli leonis dissipati sunt.
    <verse number="12" style="v"/>Porro ad me furtive verbum delatum est,et suscepit auris mea sussurrum eius.
    <verse number="13" style="v"/>In horrore visionis nocturnae,quando solet sopor occupare homines,
    <verse number="14" style="v"/>pavor tenuit me et tremor,et omnia ossa mea perterrita sunt.
    <verse number="15" style="v"/>Et cum spiritus, me praesente, transiret,inhorruerunt pili carnis meae.
    <verse number="16" style="v"/>Stetit quidam, cuius non agnoscebam vultum,imago coram oculis meis,et vocem quasi aurae lenis audivi:
    <verse number="17" style="v"/>"Numquid homo Dei comparatione iustificabitur,aut factore suo purior erit vir?".
    <verse number="18" style="v"/>Ecce, in servis suis fiduciam non habetet in angelis suis reperit pravitatem.
    <verse number="19" style="v"/>Quanto magis hi, qui habitant domos luteas,quorum fundamentum est in pulvere.Consumentur velut tinea!
    <verse number="20" style="v"/>De mane usque ad vesperam succidenturet, quia nullus intellegit, in aeternum peribunt.
    <verse number="21" style="v"/>Nonne evulsum est reliquum eorum ab eis?Morientur, et non in sapientia.
  </para>
  <chapter number="5" style="c"/>
  <para style="p">
    <verse number="1" style="v"/>Voca ergo, si est qui tibi re spondeat!Ad quem sanctorum converteris?
    <verse number="2" style="v"/>Vere stultum interficit iracundia,et fatuum occidit invidia.
    <verse number="3" style="v"/>Ego vidi stultum firma radiceet maledixi sedi eius statim.
    <verse number="4" style="v"/>Longe fient filii eius a saluteet conterentur in porta, et non erit qui eruat.
    <verse number="5" style="v"/>Cuius messem famelicus comedet,et ipsum rapiet armatus, et bibent sitientes divitias eius.
    <verse number="6" style="v"/>Quia non egreditur ex pulvere nequitia,et de humo non oritur dolor.
    <verse number="7" style="v"/>Sed homo generat laborem,et aves elevant volatum.
    <verse number="8" style="v"/>Quam ob rem ego deprecabor Dominumet ad Deum ponam eloquium meum,
    <verse number="9" style="v"/>qui facit magna et inscrutabiliaet mirabilia absque numero;
    <verse number="10" style="v"/>qui dat pluviam super faciem terraeet irrigat aquis rura;
    <verse number="11" style="v"/>qui ponit humiles in sublimeet maerentes erigit sospitate;
    <verse number="12" style="v"/>qui dissipat cogitationes malignorum,ne possint implere manus eorum, quod coeperant;
    <verse number="13" style="v"/>qui apprehendit sapientes in astutia eorumet consilium pravorum dissipat.
    <verse number="14" style="v"/>Per diem incurrent tenebraset, quasi in nocte, sic palpabunt in meridie.
    <verse number="15" style="v"/>Porro salvum faciet egenum a gladio oris eorumet de manu violenti pauperem;
    <verse number="16" style="v"/>et erit egeno spes,iniquitas autem contrahet os suum.
    <verse number="17" style="v"/>Beatus homo, qui corripitur a Deo;increpationem ergo Omnipotentis ne reprobes.
    <verse number="18" style="v"/>Quia ipse vulnerat et medetur,percutit, et manus eius sanabunt.
    <verse number="19" style="v"/>In sex tribulationibus liberabit te,et in septem non tanget te malum.
    <verse number="20" style="v"/>In fame eruet te de morteet in bello de manu gladii.
    <verse number="21" style="v"/>A flagello linguae absconderiset non timebis vastationem, cum venerit.
    <verse number="22" style="v"/>In vastitate et fame ridebiset bestias terrae non formidabis.
    <verse number="23" style="v"/>Sed cum lapidibus campi pactum tuum,et bestiae terrae pacificae erunt tibi.
    <verse number="24" style="v"/>Et scies quod pacem habeat tabernaculum tuum,et visitans habitationem tuam non falleris.
    <verse number="25" style="v"/>Scies quoque quoniam multiplex erit semen tuum,et progenies tua quasi herba terrae.
    <verse number="26" style="v"/>Ingredieris in abundantia sepulcrum,sicut infertur acervus tritici in tempore suo.
    <verse number="27" style="v"/>Ecce hoc, ut investigavimus, ita est;oboedi illi et tu sapias tibi ".
  </para>
  <chapter number="6" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Utinam appenderetur aegritu do mea,et calamitatem meam assumerent in statera!
    <verse number="3" style="v"/>Nunc vero arena maris haec gravior apparet,inde verbis meis haesito.
    <verse number="4" style="v"/>Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.
    <verse number="5" style="v"/>Numquid rugiet onager, cum habuerit herbam?Aut mugiet bos, cum ante praesepe plenum steterit?
    <verse number="6" style="v"/>Aut poterit comedi insulsum, quod non est sale conditum?Aut poterit gustari herba insulsa?
    <verse number="7" style="v"/>Quae prius nolebat tangere anima mea,nunc prae angustia cibi mei sunt.
    <verse number="8" style="v"/>Quis det, ut veniat petitio mea,et, quod exspecto, tribuat mihi Deus?
    <verse number="9" style="v"/>Utinam Deus me conterat;solvat manum suam et succidat me!
    <verse number="10" style="v"/>Et haec mihi sit consolatio,et exsultabo vel in pavore, qui non parcat,nec celabo sermones Sancti.
    <verse number="11" style="v"/>Quae est enim fortitudo mea, ut sustineam?Aut quis finis meus, ut patienter agam?
    <verse number="12" style="v"/>Num fortitudo lapidum, fortitudo mea?Num caro mea aenea est?
    <verse number="13" style="v"/>An non est auxilium mihi in me,et virtus quoque remota est a me?
    <verse number="14" style="v"/>Qui tollit ab amico suo misericordiam,timorem Omnipotentis derelinquit.
    <verse number="15" style="v"/>Fratres mei mentiti sunt mesicut alveus torrentium, qui evanescunt
    <verse number="16" style="v"/>nigrescentes glacie,cum ingruit super eos nix.
    <verse number="17" style="v"/>Tempore, quo diffluunt, arescuntet, ut incaluerit, solvuntur de loco suo.
    <verse number="18" style="v"/>Deflectunt viatorum turmae de viis suis,ascendentes per desertum pereunt.
    <verse number="19" style="v"/>Commeatus Thema consideraverunt,viatores Saba speraverunt in eis.
    <verse number="20" style="v"/>Confusi sunt, quia speraverunt;venerunt eo usque, et pudore cooperti sunt.
    <verse number="21" style="v"/>Ita nunc vos facti estis mihi;videntes plagam meam, timetis.
    <verse number="22" style="v"/>Numquid dixi: Afferte mihiet de substantia vestra donate mihi?
    <verse number="23" style="v"/>vel: Liberate me de manu hostiset de manu robustorum eruite me?
    <verse number="24" style="v"/>Docete me, et ego tacebo,et, si quid forte ignoravi, instruite me.
    <verse number="25" style="v"/>Quare detraxistis sermonibus veritatis,cum e vobis nullus sit, qui possit arguere me?
    <verse number="26" style="v"/>Ad increpandum tantum eloquia concinnatis,sed in ventum verba desperati.
    <verse number="27" style="v"/>Super pupillum irruitiset subvertere nitimini amicum vestrum.
    <verse number="28" style="v"/>Nunc, quaeso, convertimini ad me,et in faciem vestram non mentiar.
    <verse number="29" style="v"/>Revertite! Nulla erit improbitas.Revertite! Adhuc praesens adest iustitia mea.
    <verse number="30" style="v"/>Estne in lingua mea improbitas?An palatum meum non discernit nequitiam?
  </para>
  <chapter number="7" style="c"/>
  <para style="p">
    <verse number="1" style="v"/>Nonne militia est vita hominis super terram,et sicut dies mercennarii dies eius?
    <verse number="2" style="v"/>Sicut servus desiderat umbram,et sicut mercennarius praestolatur mercedem suam,
    <verse number="3" style="v"/>sic et ego habui menses vacuoset noctes laboriosas enumeravi mihi.
    <verse number="4" style="v"/>Si dormiero, dicam: Quando consurgam?Et rursum exspectabo vesperamet replebor doloribus usque crepusculum.
    <verse number="5" style="v"/>Induta est caro mea putredine et sordibus pulveris;cutis mea scinditur et diffluit.
    <verse number="6" style="v"/>Dies mei velocius transierunt quam navicula texentiset consumpti sunt deficiente filo.
    <verse number="7" style="v"/>Memento quia ventus est vita mea,et non revertetur oculus meus, ut videat bona.
    <verse number="8" style="v"/>Nec aspiciet me visus hominis;oculi tui in me, et non subsistam.
    <verse number="9" style="v"/>Sicut consumitur nubes et pertransit,sic, qui descenderit ad inferos, non ascendet
    <verse number="10" style="v"/>nec revertetur ultra in domum suam,neque cognoscet eum amplius locus eius.
    <verse number="11" style="v"/>Quapropter et ego non parcam ori meo;loquar in tribulatione spiritus mei, confabulabor cum amaritudine animae meae.
    <verse number="12" style="v"/>Numquid mare ego sum aut cetus,quia posuisti super me custodiam?
    <verse number="13" style="v"/>Si dixero: Consolabitur me lectulus meus,et assumet stratum meum querelam meam,
    <verse number="14" style="v"/>terrebis me per somniaet per visiones horrore concuties.
    <verse number="15" style="v"/>Quam ob rem eligit suspendium anima mea,et mortem ossa mea.
    <verse number="16" style="v"/>Desperavi; nequaquam ultra iam vivam.Parce mihi, nihil enim sunt dies mei.
    <verse number="17" style="v"/>Quid est homo, quia magnificas eum?Aut quid apponis erga eum cor tuum?
    <verse number="18" style="v"/>Visitas eum diluculoet singulis momentis probas illum.
    <verse number="19" style="v"/>Usquequo non avertes oculos a me?Nec dimittis me, ut glutiam salivam meam?
    <verse number="20" style="v"/>Peccavi; quid faciam tibi,o custos hominum?Quare posuisti me contrarium tibi, et factus sum mihimetipsi gravis?
    <verse number="21" style="v"/>Cur non tollis peccatum meumet quare non aufers iniquitatem meam?Ecce, nunc in pulvere dormiam;et, si mane me quaesieris, non subsistam! ".
  </para>
  <chapter number="8" style="c"/>
  <para style="p">
    <verse number="1" style="v"/>Respondens autem Baldad Suhites dixit:
    <verse number="2" style="v"/>" Usquequo loqueris talia,et spiritus vehemens sermones oris tui?
    <verse number="3" style="v"/>Numquid Deus supplantat iudicium,aut Omnipotens subvertit, quod iustum est?
    <verse number="4" style="v"/>Et si filii tui peccaverunt ei,et dimisit eos in manu iniquitatis suae,
    <verse number="5" style="v"/>tu tamen, si diluculo consurrexeris ad Deumet Omnipotentem fueris deprecatus,
    <verse number="6" style="v"/>si mundus et rectus incesseris,statim evigilabit ad teet pacatum reddet habitaculum iustitiae tuae;
    <verse number="7" style="v"/>in tantum ut, si priora tua fuerint parva,et novissima tua multiplicentur nimis.
    <verse number="8" style="v"/>Interroga enim generationem pristinamet diligenter investiga patrum memoriam.
    <verse number="9" style="v"/>Hesterni quippe sumus et ignoramus,quoniam sicut umbra dies nostri sunt super terram.
    <verse number="10" style="v"/>Nonne ipsi docebunt te, loquentur tibiet de corde suo proferent eloquia?
    <verse number="11" style="v"/>Numquid virere potest scirpus absque umore,aut crescere carectum sine aqua?
    <verse number="12" style="v"/>Cum adhuc sit in flore, nec carpatur manu,ante omnes herbas arescit.
    <verse number="13" style="v"/>Sic viae omnium, qui obliviscuntur Deum,et spes impii peribit.
    <verse number="14" style="v"/>Cuius spes filum tenue,et sicut tela aranearum fiducia eius.
    <verse number="15" style="v"/>Innitetur super domum suam et non stabit;fulciet eam et non consurget.
    <verse number="16" style="v"/>Umectus videtur, antequam veniat sol,et in horto suo germen eius egredietur.
    <verse number="17" style="v"/>Super acervum petrarum radices eius densabuntur,et inter lapides commorabitur.
    <verse number="18" style="v"/>Si absorbuerit eum de loco suo,negabit eum et dicet: "Non novi te".
    <verse number="19" style="v"/>Haec est enim laetitia viae eius,ut rursum de terra alii germinentur.
    <verse number="20" style="v"/>Deus non proiciet simplicemnec porriget manum malignis,
    <verse number="21" style="v"/>donec impleatur risu os tuum,et labia tua iubilo.
    <verse number="22" style="v"/>Qui oderunt te, induentur confusione,et tabernaculum impiorum non subsistet ".
  </para>
  <chapter number="9" style="c"/>
  <para style="p">
    <verse number="1" style="v"/>Et respondens Iob ait:
    <verse number="2" style="v"/>" Vere scio quod ita sit,et quomodo iustificabitur homo compositus Deo?
    <verse number="3" style="v"/>Si voluerit contendere cum eo,non poterit ei respondere unum pro mille.
    <verse number="4" style="v"/>Sapiens corde est et fortis robore;quis restitit ei, et pacem habuit?
    <verse number="5" style="v"/>Qui transtulit montes, et nescierunt hi, quos subvertit in furore suo.
    <verse number="6" style="v"/>Qui commovet terram de loco suo,et columnae eius concutiuntur.
    <verse number="7" style="v"/>Qui praecipit soli, et non oritur,et stellas claudit quasi sub signaculo.
    <verse number="8" style="v"/>Qui extendit caelos soluset graditur super fluctus maris.
    <verse number="9" style="v"/>Qui facit Arcturum et Orionaet Hyadas et interiora austri.
    <verse number="10" style="v"/>Qui facit magna et incomprehensibiliaet mirabilia, quorum non est numerus.
    <verse number="11" style="v"/>Si venerit ad me, non videbo eum;si abierit, non intellegam.
    <verse number="12" style="v"/>Si repente arripiet, quis eum impediet?Vel quis dicere potest: "Quid facis?".
    <verse number="13" style="v"/>Deus non retinet iram suam,et sub eo curvantur auxilia Rahab.
    <verse number="14" style="v"/>Quantus ergo sum ego, ut respondeam eiet loquar delectis verbis cum eo?
    <verse number="15" style="v"/>Quia, etiamsi iustus essem, non responderem,sed meum iudicem deprecarer;
    <verse number="16" style="v"/>et, cum invocantem exaudierit me,non credam quod audierit vocem meam.
    <verse number="17" style="v"/>In turbine enim conteret meet multiplicabit vulnera mea etiam sine causa.
    <verse number="18" style="v"/>Non concedit requiescere spiritum meumet implet me amaritudinibus.
    <verse number="19" style="v"/>Si fortitudo quaeritur, robustissimus est;si iudicium, quis eum arcesserit?
    <verse number="20" style="v"/>Si iustificare me voluero, os meum condemnabit me;si innocentem ostendero, pravum me comprobabit.
    <verse number="21" style="v"/>Etiamsi simplex fuero, hoc ipsum ignorabit anima mea,et contemnam vitam meam.
    <verse number="22" style="v"/>Unum est, quod locutus sum:Et innocentem et impium ipse consumit.
    <verse number="23" style="v"/>Si subito flagellum occidat,de afflictione innocentium ridebit.
    <verse number="24" style="v"/>Terra data est in manus impii,vultum iudicum eius operit;quod si non ille est, quis ergo est?
    <verse number="25" style="v"/>Dies mei velociores fuerunt cursore:fugerunt et non viderunt bonum;
    <verse number="26" style="v"/>pertransierunt quasi naves arundineae,sicut aquila volans ad escam.
    <verse number="27" style="v"/>Cum dixero: Obliviscar maerorem meum,commutabo faciem meam et hilaris fiam,
    <verse number="28" style="v"/>vereor omnes dolores meos,sciens quod non iustificaveris me.
    <verse number="29" style="v"/>Si autem et sic impius sum,quare frustra laboravi?
    <verse number="30" style="v"/>Si lotus fuero quasi aquis nivis,et lixivo mundavero manus meas,
    <verse number="31" style="v"/>tamen sordibus intinges me,et abominabuntur me vestimenta mea.
    <verse number="32" style="v"/>Neque enim viro, qui similis mei est, respondebo;nec vir, quocum in iudicio contendam.
    <verse number="33" style="v"/>Non est qui utrumque valeat arguereet ponere manum suam in ambobus.
    <verse number="34" style="v"/>Auferat a me virgam suam,et pavor eius non me terreat.
    <verse number="35" style="v"/>Loquar et non timebo eum;quia sic non mecum ipse sum.
  </para>
  <chapter number="10" style="c"/>
  <para style="p">
    <verse number="1" style="v"/>Taedet animam meam vitae meae;dimittam adversum me eloquium meum,loquar in amaritudine animae meae.
    <verse number="2" style="v"/>Dicam Deo: Noli me condemnare,indica mihi cur me ita iudices.
    <verse number="3" style="v"/>Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?
    <verse number="4" style="v"/>Numquid oculi carnei tibi sunt,aut, sicut videt homo, et tu videbis?
    <verse number="5" style="v"/>Numquid sicut dies hominis dies tui,et anni tui sicut humana sunt tempora,
    <verse number="6" style="v"/>ut quaeras iniquitatem meamet peccatum meum scruteris,
    <verse number="7" style="v"/>cum scias quia nihil impium fecerim,et sit nemo, qui de manu tua possit eruere?
    <verse number="8" style="v"/>Manus tuae fecerunt meet plasmaverunt me totum in circuitu;et sic repente praecipitas me?
    <verse number="9" style="v"/>Memento, quaeso, quod sicut lutum feceris meet in pulverem reduces me.
    <verse number="10" style="v"/>Nonne sicut lac mulsisti meet sicut caseum me coagulasti?
    <verse number="11" style="v"/>Pelle et carnibus vestisti me;ossibus et nervis compegisti me.
    <verse number="12" style="v"/>Vitam et misericordiam tribuisti mihi,et visitatio tua custodivit spiritum meum.
    <verse number="13" style="v"/>Licet haec celes in corde tuo,tamen scio haec in animo tuo versari.
    <verse number="14" style="v"/>Si peccaverim, observas meet ab iniquitate mea mundum me esse non pateris.
    <verse number="15" style="v"/>Et si impius fuero, vae mihi est;et si iustus, non levabo caput,saturatus afflictione et miseria.
    <verse number="16" style="v"/>Si superbia extollar, quasi catulum leonis capies meet iterum mirabilem te exhibebis in me.
    <verse number="17" style="v"/>Instauras testes tuos contra meet multiplicas iram tuam adversum me,et poenae militant in me.
    <verse number="18" style="v"/>Quare de vulva eduxisti me?Qui utinam consumptus essem, ne oculus me videret!
    <verse number="19" style="v"/>Fuissem quasi non essem,de utero translatus ad tumulum.
    <verse number="20" style="v"/>Numquid non paucitas dierum meorum finietur brevi?Dimitte ergo me, ut refrigerem paululum dolorem meum,
    <verse number="21" style="v"/>antequam vadam, et non revertar,ad terram tenebrarum et umbrae mortis,
    <verse number="22" style="v"/>terram caliginis et tenebrarum,ubi umbra mortis et nullus ordo,sed sempiternus horror inhabitat ".
  </para>
  <chapter number="11" style="c"/>
  <para style="p">
    <verse number="1" style="v"/>Respondens autem Sophar Naamathites dixit:
    <verse number="2" style="v"/>" Numquid illi, qui multa loquitur, non et respondetur?Aut vir verbosus iustificabitur?
    <verse number="3" style="v"/>Vaniloquium tuum viros tacere faciet,et, cum ceteros irriseris, a nullo confutaberis?
    <verse number="4" style="v"/>Dixisti enim: "Purus est sermo meus,et mundus sum in conspectu tuo".
    <verse number="5" style="v"/>Atque utinam Deus ipse loqueretur tecumet aperiret labia sua tibi,
    <verse number="6" style="v"/>ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.
    <verse number="7" style="v"/>Forsitan vestigia Dei comprehendeset usque ad perfectum Omnipotentem reperies?
    <verse number="8" style="v"/>Excelsior caelo est, et quid facies?Profundior inferno, et quid cognosces?
    <verse number="9" style="v"/>Longior terra mensura eiuset latior mari.
    <verse number="10" style="v"/>Si subverterit vel concluserit et coarctaverit,quis contradicet ei?
    <verse number="11" style="v"/>Ipse enim novit hominum vanitatem;et videns iniquitatem nonne considerat?
    <verse number="12" style="v"/>Sed et vir vacuus cordatus fit,et homo tamquam pullum onagri nascitur.
    <verse number="13" style="v"/>Tu autem, si cor tuum firmaveriset expanderis ad eum manus tuas,
    <verse number="14" style="v"/>si iniquitatem, quae est in manu tua, abstuleris a te,et non manserit in tabernaculo tuo iniustitia,
    <verse number="15" style="v"/>tunc levare poteris faciem tuam absque maculaet eris stabilis et non timebis.
    <verse number="16" style="v"/>Miseriae quoque oblivisceriset quasi aquarum, quae praeterierunt, recordaberis.
    <verse number="17" style="v"/>Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.
    <verse number="18" style="v"/>Et habebis fiduciam, proposita tibi spe,et defossus securus dormies.
    <verse number="19" style="v"/>Requiesces, et non erit qui te exterreat;et deprecabuntur faciem tuam plurimi.
    <verse number="20" style="v"/>Oculi autem impiorum deficient,et effugium peribit ab eis;et spes illorum exhalatio animae ".
  </para>
  <chapter number="12" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Ergo vos estis soli homines,et vobiscum morietur sapientia.
    <verse number="3" style="v"/>Et mihi est cor sicut et vobis,nec inferior vestri sum;quis enim haec, quae nostis, ignorat?
    <verse number="4" style="v"/>Qui deridetur ab amico suo sicut ego,invocabit Deum, et exaudiet eum; deridetur enim iusti integritas.
    <verse number="5" style="v"/>Lampas contempta apud cogitationes eorum, qui securi sunt,parata iis, qui vacillant pede.
    <verse number="6" style="v"/>Tranquilla sunt tabernacula praedonumet secura iis, qui provocant Deum, iis, qui Deum tenent manu sua.
    <verse number="7" style="v"/>Nimirum interroga iumenta, et docebunt te,et volatilia caeli, et indicabunt tibi.
    <verse number="8" style="v"/>Loquere terrae, et docebit te;et narrabunt pisces maris.
    <verse number="9" style="v"/>Quis ignorat in omnibus hisquod manus Domini hoc fecerit?
    <verse number="10" style="v"/>In cuius manu anima omnis viventiset spiritus universae carnis hominis.
    <verse number="11" style="v"/>Nonne auris verba diiudicat,et palatum cibum sibi gustat?
    <verse number="12" style="v"/>In senibus est sapientia,et in longaevis prudentia.
    <verse number="13" style="v"/>Apud ipsum est sapientia et fortitudo;ipse habet consilium et intellegentiam.
    <verse number="14" style="v"/>Si destruxerit, nemo est, qui aedificet;si incluserit hominem, nullus est, qui aperiat.
    <verse number="15" style="v"/>Si continuerit aquas, arescent;et, si emiserit eas, subvertent terram.
    <verse number="16" style="v"/>Apud ipsum est fortitudo et sapientia;ipse novit et decipientem et eum qui decipitur.
    <verse number="17" style="v"/>Inducit consiliarios spoliatoset iudices in stuporem.
    <verse number="18" style="v"/>Balteum regum dissolvitet praecingit fune renes eorum.
    <verse number="19" style="v"/>Inducit sacerdotes spoliatoset optimates supplantat,
    <verse number="20" style="v"/>commutans labium veraciumet doctrinam senum auferens.
    <verse number="21" style="v"/>Effundit despectionem super principeset cingulum fortium relaxat.
    <verse number="22" style="v"/>Qui revelat profunda de tenebriset producit in lucem umbram mortis.
    <verse number="23" style="v"/>Qui multiplicat gentes et perdit easet subversas in integrum restituit.
    <verse number="24" style="v"/>Qui immutat cor principum populi terrae et decipit eoset errare eos faciet per invium desertum.
    <verse number="25" style="v"/>Palpabunt quasi in tenebris et non in luce,et errare eos faciet quasi ebrios.
  </para>
  <chapter number="13" style="c"/>
  <para style="p">
    <verse number="1" style="v"/>Ecce, omnia haec vidit oculus meus,et audivit auris mea, et intellexi singula.
    <verse number="2" style="v"/>Secundum scientiam vestram, et ego novi;nec inferior vestri sum.
    <verse number="3" style="v"/>Sed tamen ad Omnipotentem loquaret disputare cum Deo cupio;
    <verse number="4" style="v"/>vos autem ostendam fabricatores mendacii,medicos vanos vos omnes.
    <verse number="5" style="v"/>Atque utinam taceretis,ut sit vobis in sapientiam!
    <verse number="6" style="v"/>Audite ergo correptionem meamet contentiones labiorum meorum attendite.
    <verse number="7" style="v"/>Numquid pro Deo profertis mendaciumet pro illo loquimini dolos?
    <verse number="8" style="v"/>Numquid faciem eius accipitiset pro Deo in iudicio contendere nitimini?
    <verse number="9" style="v"/>Aut bonum est quod vos excutiat?Aut, ut illuditur homini, illudetis ei?
    <verse number="10" style="v"/>Ipse vos arguet,cum in abscondito faciem accipitis.
    <verse number="11" style="v"/>Nonne maiestas eius turbabit vos,et terror eius irruet super vos?
    <verse number="12" style="v"/>Sententiae vestrae sunt proverbia cineris;thoraces lutei thoraces vestri.
    <verse number="13" style="v"/>Tacete paulisper, ut loquar ipse,et transeat super me quodcumque.
    <verse number="14" style="v"/>Quare sumam carnes meas dentibus meiset animam meam ponam in manibus meis?
    <verse number="15" style="v"/>Etiamsi occiderit me, in ipso sperabo; verumtamen vias meas in conspectu eius arguam.
    <verse number="16" style="v"/>Et hoc erit salus mea:non enim veniet in conspectu eius omnis impius.
    <verse number="17" style="v"/>Audite sermonem meumet explicationem meam percipite auribus vestris.
    <verse number="18" style="v"/>Ecce iudicium paravi;scio quod iustus inveniar.
    <verse number="19" style="v"/>Quis est qui contendat mecum?Tunc enim tacebo et consummabor.
    <verse number="20" style="v"/>Duo tantum ne facias mihi,et tunc a facie tua non abscondar:
    <verse number="21" style="v"/>Manum tuam longe fac a me,et formido tua non me terreat.
    <verse number="22" style="v"/>Voca me, et ego respondebo tibi;aut ipse loquar, et tu respondebis mihi.
    <verse number="23" style="v"/>Quantas habeo iniquitates et peccata?Scelera mea et delicta ostende mihi.
    <verse number="24" style="v"/>Cur faciem tuam abscondiset arbitraris me inimicum tuum?
    <verse number="25" style="v"/>Contra folium, quod vento rapitur, dure agiset stipulam siccam persequeris.
    <verse number="26" style="v"/>Scribis enim contra me amaritudineset occupatum me vis peccatis adulescentiae meae.
    <verse number="27" style="v"/>Posuisti in nervo pedem meumet observasti omnes semitas measet vestigia pedum meorum considerasti.
    <verse number="28" style="v"/>Qui quasi uter consumendus sum,et quasi vestimentum, quod comeditur a tinea.
  </para>
  <chapter number="14" style="c"/>
  <para style="p">
    <verse number="1" style="v"/>Homo natus de muliere,brevi vivens tempore, commotione satiatur.
    <verse number="2" style="v"/>Qui quasi flos egreditur et arescitet fugit velut umbra et non permanet.
    <verse number="3" style="v"/>Et dignum ducis super huiuscemodi aperire oculos tuoset adducere eum tecum in iudicium?
    <verse number="4" style="v"/>Quis potest facere mundum de immundo?Ne unus quidem!
    <verse number="5" style="v"/>Si statuti dies hominis sunt,et numerus mensium eius apud te est,et constituti sunt termini eius, quos non praeteribit,
    <verse number="6" style="v"/>averte oculos tuos ab eo, ut quiescat,donec solvat, sicut mercennarius, dies suos.
    <verse number="7" style="v"/>Nam lignum habet spem;si praecisum fuerit, rursum virescet,et rami eius non deficient.
    <verse number="8" style="v"/>Si senuerit in terra radix eius,et in pulvere emortuus fuerit truncus illius,
    <verse number="9" style="v"/>ad odorem aquae germinabitet faciet comam quasi novellae.
    <verse number="10" style="v"/>Homo vero cum mortuus fuerit et debilitatur,exspirat homo et, ubi, quaeso, est?
    <verse number="11" style="v"/>Recedent aquae de mari,et fluvius vacuefactus arescet;
    <verse number="12" style="v"/>sic homo, cum dormierit, non resurget:donec atteratur caelum, non evigilabitnec consurget de somno suo.
    <verse number="13" style="v"/>Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?
    <verse number="14" style="v"/>Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.
    <verse number="15" style="v"/>Vocares me, et ego responderem tibi;opus manuum tuarum requireres.
    <verse number="16" style="v"/>Tu quidem nunc gressus meos dinumerares,sed parceres peccatis meis.
    <verse number="17" style="v"/>Signares quasi in sacculo delicta mea,sed dealbares iniquitatem meam.
    <verse number="18" style="v"/>Mons cadens decidit,et saxum transfertur de loco suo;
    <verse number="19" style="v"/>lapides excavant aquae,et alluvione terra inundatur:et spem hominis perdes.
    <verse number="20" style="v"/>Praevales adversus eum, et in perpetuum transiet;immutas faciem eius et emittis eum.
    <verse number="21" style="v"/>Sive nobiles fuerint filii eius, non novit;sive ignobiles, non intellegit.
    <verse number="22" style="v"/>Attamen caro eius, dum vivet, dolet,et anima illius super semetipso luget ".
  </para>
  <chapter number="15" style="c"/>
  <para style="p">
    <verse number="1" style="v"/>Respondens autem Eliphaz Themanites dixit:
    <verse number="2" style="v"/>" Numquid sapiens respondebit sapientia ventosaet implebit vento urente stomachum suum?
    <verse number="3" style="v"/>Arguens verbis, quae nihil prosunt,et sententiis, quae nihil iuvant?
    <verse number="4" style="v"/>Tu autem pietatem dissolviset detrahis meditationi coram Deo.
    <verse number="5" style="v"/>Docet enim iniquitas tua os tuum,et assumis linguam callidorum.
    <verse number="6" style="v"/>Condemnabit te os tuum et non ego,et labia tua respondebunt tibi.
    <verse number="7" style="v"/>Numquid primus homo tu natus eset ante colles formatus?
    <verse number="8" style="v"/>Numquid consilium Dei audistiet tibi attrahis sapientiam?
    <verse number="9" style="v"/>Quid nosti, quod nos ignoremus?Quid intellegis, quod nos nesciamus?
    <verse number="10" style="v"/>Et senes et antiqui sunt inter nos,multo vetustiores quam pater tuus.
    <verse number="11" style="v"/>Numquid parum tibi sunt consolationes Dei?Et verbum lene tecum factum?
    <verse number="12" style="v"/>Quid te elevat cor tuum,et cur attonitos habes oculos?
    <verse number="13" style="v"/>Quid vertis contra Deum spiritum tuumet profers de ore tuo huiuscemodi sermones?
    <verse number="14" style="v"/>Quid est homo, ut immaculatus sit,et ut iustus appareat natus de muliere?
    <verse number="15" style="v"/>Ecce, sanctis suis non fidit,et caeli non sunt mundi in conspectu eius;
    <verse number="16" style="v"/>quanto magis abominabilis et corruptus homo,qui bibit quasi aquam iniquitatem.
    <verse number="17" style="v"/>Ostendam tibi, audi me;quod vidi, narrabo tibi,
    <verse number="18" style="v"/>quod sapientes confitentur,et non celaverunt eos patres eorum:
    <verse number="19" style="v"/>quibus solis data est terra,et non transivit alienus per eos.
    <verse number="20" style="v"/>Cunctis diebus suis impius cruciatur,et numerus annorum incertus est tyranno.
    <verse number="21" style="v"/>Sonitus terroris semper in auribus illius,quasi, cum pax sit, vastator irruat in eum.
    <verse number="22" style="v"/>Non credit quod reverti possit de tenebris,cum sit destinatus gladio.
    <verse number="23" style="v"/>Cum se moverit ad quaerendum panem: "Ubinam?",novit quod paratus sit in manu eius tenebrarum dies.
    <verse number="24" style="v"/>Terrebit eum tribulatio et angustia,vallabit eum sicut regem, qui praeparatur ad proelium.
    <verse number="25" style="v"/>Tetendit enim adversus Deum manum suam,et contra Omnipotentem roboratus est.
    <verse number="26" style="v"/>Cucurrit adversus eum erecto collo,spisso scuto armatus.
    <verse number="27" style="v"/>Operuit faciem eius crassitudo,et de lateribus eius arvina dependet.
    <verse number="28" style="v"/>Habitavit in civitatibus desolatiset in domibus desertis, quae in tumulos sunt redactae.
    <verse number="29" style="v"/>Non ditabitur, nec perseverabit substantia eius;nec mittet in terra radicem suam.
    <verse number="30" style="v"/>Non recedet de tenebris;ramos eius arefaciet flamma,et auferet ventus florem eius.
    <verse number="31" style="v"/>Ne credat vanitati errore deceptus,quia vanitas erit remuneratio eius.
    <verse number="32" style="v"/>Antequam dies eius impleantur, abscindentur,et ramus eius non virescet.
    <verse number="33" style="v"/>Laedetur quasi vinea in primo flore botrus eius,et quasi oliva proiciens florem suum.
    <verse number="34" style="v"/>Cangregatio enim impii sterilis,et ignis devorabit tabernacula eorum, qui munera libenter accipiunt.
    <verse number="35" style="v"/>Concepit dolorem et peperit iniquitatem,et venter eius praeparat dolos.
  </para>
  <chapter number="16" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Audivi frequenter talia!onsolatores molesti omnes vos estis.
    <verse number="3" style="v"/>Numquid habebunt finem verba ventosa,aut quid te exacerbat, ut respondeas?
    <verse number="4" style="v"/>Poteram et ego similia vestri loqui,si esset anima vestra pro anima mea!Concinnarem super vos sermoneset moverem caput meum super vos.
    <verse number="5" style="v"/>Roborarem vos ore meoet motum labiorum meorum non cohiberem.
    <verse number="6" style="v"/>Si locutus fuero, non quiescet dolor meuset, si tacuero, non recedet a me;
    <verse number="7" style="v"/>nunc autem defatigavit me dolor meus,et tu vastasti omnem coetum meum.
    <verse number="8" style="v"/>Rugae meae testimonium dicunt contra me;et suscitatur falsiloquus adversus faciem meam contradicens mihi,
    <verse number="9" style="v"/>Ira eius discerpsit me et adversata est mihi,et infremuit contra me dentibus suis.Hostis meus acuit oculos suos in me.
    <verse number="10" style="v"/>Aperuerunt super me ora suaet exprobrantes percusserunt maxillam meam,simul conferti contra me.
    <verse number="11" style="v"/>Concludit me Deus apud iniquumet manibus impiorum me tradit.
    <verse number="12" style="v"/>Ego, ille quondam tranquillus, repente contritus sum.Tenuit cervicem meam, confregit meet posuit me sibi quasi in signum.
    <verse number="13" style="v"/>Circumdedit me lanceis suis,scidit lumbos meos, non pepercitet effudit in terra iecur meum.
    <verse number="14" style="v"/>Dirupit me rumpens et diruens,irruit in me quasi gigas.
    <verse number="15" style="v"/>Saccum consui super cutem meamet dimisi in terram cornu meum.
    <verse number="16" style="v"/>Facies mea rubuit a fletu,et palpebrae meae caligaverunt;
    <verse number="17" style="v"/>attamen absque iniquitate manus meae,cum haberem mundas preces.
    <verse number="18" style="v"/>Terra, ne operias sanguinem meum,neque inveniat in te locum latendi clamor meus.
    <verse number="19" style="v"/>Ecce enim in caelo testis meus,et conscius meus in excelsis.
    <verse number="20" style="v"/>Interpretes mei sunt cogitationes meae:ad Deum stillat oculus meus.
    <verse number="21" style="v"/>Atque utinam sic iudicaretur vir cum Deo,sicut iudicatur filius hominis cum collega suo.
    <verse number="22" style="v"/>Ecce enim breves anni transeunt,et semitam, per quam non revertar, ambulo.
  </para>
  <chapter number="17" style="c"/>
  <para style="p">
    <verse number="1" style="v"/>Spiritus meus attenuatus est,dies mei exstincti,et solum mihi superest sepulcrum.
    <verse number="2" style="v"/>Nonne irrisiones circumdant me,et in amaritudinibus moratur oculus meus?
    <verse number="3" style="v"/>Pone pignus pro me iuxta te;et quis umquam spondens percutiet manum meam?
    <verse number="4" style="v"/>Cor eorum longe fecisti a disciplina;propterea non exaltabuntur.
    <verse number="5" style="v"/>Praedam pollicetur sociis,sed oculi filiorum eius deficient.
    <verse number="6" style="v"/>Posuit me quasi in proverbium vulgiet conspuendum in faciem.
    <verse number="7" style="v"/>Caligavit ab indignatione oculus meus,et membra mea quasi in umbram redacta sunt.
    <verse number="8" style="v"/>Stupebunt iusti super hoc,et innocens contra impium excitabitur.
    <verse number="9" style="v"/>Et tenebit iustus viam suam,et mundus manibus addet fortitudinem.
    <verse number="10" style="v"/>Igitur omnes vos convertimini et venite,et non inveniam in vobis ullum sapientem.
    <verse number="11" style="v"/>Dies mei transierunt, cogitationes meae dissipatae suntet desideria cordis mei.
    <verse number="12" style="v"/>Noctem verterunt in diem;et rursum post tenebras properat lux.
    <verse number="13" style="v"/>Si sustinuero, infernus domus mea est;et in tenebris stravi lectulum meum.
    <verse number="14" style="v"/>Putredini dixi: Pater meus es!;Mater mea et soror mea! vermibus.
    <verse number="15" style="v"/>Ubi est ergo nunc praestolatio mea,et patientiam meam quis considerat?
    <verse number="16" style="v"/>In profundissimum infernum descendent omnia mea;simul in pulvere erit requies mihi? ".
  </para>
  <chapter number="18" style="c"/>
  <para style="p">
    <verse number="1" style="v"/>Respondens autem Baldad Suhites dixit:
    <verse number="2" style="v"/>" Usque ad quem finem verba iactabitis?Intellegite prius, et sic loquamur.
    <verse number="3" style="v"/>Quare reputati sumus ut iumentaet sorduimus coram vobis?
    <verse number="4" style="v"/>Qui perdis animam tuam in furore tuo,numquid propter te derelinquetur terra,et transferentur rupes de loco suo?
    <verse number="5" style="v"/>Etenim lux impii exstinguetur,nec splendebit flamma ignis eius.
    <verse number="6" style="v"/>Lux obtenebrescet in tabernaculo illius,et lucerna, quae super eum est, exstinguetur.
    <verse number="7" style="v"/>Arctabuntur gressus virtutis eius,et praecipitabit eum consilium suum.
    <verse number="8" style="v"/>Immissi sunt in rete pedes eius,et in reticulo ambulat.
    <verse number="9" style="v"/>Tenet plantam illius laqueus,et firmatur super eum tendiculum.
    <verse number="10" style="v"/>Abscondita est in terra pedica eius,et decipula illius super semitam.
    <verse number="11" style="v"/>Undique terrent eum formidineset involvunt pedes eius.
    <verse number="12" style="v"/>Attenuatur fame robur eius,et pernicies parata costis illius.
    <verse number="13" style="v"/>Devorat partes cutis eius,consumat membra illius primogenitus mortis.
    <verse number="14" style="v"/>Avellitur de tabernaculo suo fiducia eius,et urges eum ad regem formidinum.
    <verse number="15" style="v"/>Habitas in tabernaculo, quod iam non est ei;aspergitur in habitatione eius sulphur.
    <verse number="16" style="v"/>Deorsum radices eius siccantur,sursum autem atteruntur rami eius.
    <verse number="17" style="v"/>Memoria illius periit de terra,et non celebrabitur nomen eius in plateis.
    <verse number="18" style="v"/>Expellent eum de luce in tenebraset de orbe transferent eum.
    <verse number="19" style="v"/>Non erit semen eius neque progenies in populo suo,nec ullae reliquiae in commoratione eius.
    <verse number="20" style="v"/>In die eius stupebunt novissimi,et primos invadet horror.
    <verse number="21" style="v"/>Haec sunt ergo tabernacula iniqui;et iste locus eius, qui ignorat Deum ".
  </para>
  <chapter number="19" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Usquequo affligitis ani mam meamet atteritis me sermonibus?
    <verse number="3" style="v"/>En decies obiurgatis meet non erubescitis opprimentes me.
    <verse number="4" style="v"/>Nempe, etsi erravi,mecum erit error meus.
    <verse number="5" style="v"/>Si vos contra me erigiminiet arguitis me opprobriis meis,
    <verse number="6" style="v"/>saltem nunc intellegite quia Deus non aequo iudicio afflixerit meet rete suo me cinxerit.
    <verse number="7" style="v"/>Etsi clamo: Vim patior!, non exaudior;si vociferor, non est qui iudicet.
    <verse number="8" style="v"/>Semitam meam circumsaepsit, et transire non possum;et in calle meo tenebras posuit.
    <verse number="9" style="v"/>Spoliavit me gloria meaet abstulit coronam de capite meo.
    <verse number="10" style="v"/>Destruxit me undique, et pereo,et evellit quasi arborem spem meam.
    <verse number="11" style="v"/>Iratus est contra me furor eius,et sic me habuit quasi hostem suum.
    <verse number="12" style="v"/>Simul venerunt turmae eiuset fecerunt sibi viam adversus meet obsederunt in gyro tabernaculum meum.
    <verse number="13" style="v"/>Fratres meos longe fecit a me,et noti mei quasi alieni recesserunt a me.
    <verse number="14" style="v"/>Dereliquerunt me propinqui mei,et, qui me noverant, obliti sunt mei.
    <verse number="15" style="v"/>Inquilini domus meae et ancillae meae sicut alienum habuerunt me,et quasi peregrinus fui in oculis eorum.
    <verse number="16" style="v"/>Servum meum vocavi, et non respondit;ore proprio deprecabar illum.
    <verse number="17" style="v"/>Halitum meum exhorruit uxor mea,et fetui filiis uteri mei.
    <verse number="18" style="v"/>Vel infantes despiciebant meet, cum surgerem, detrahebant mihi.
    <verse number="19" style="v"/>Abominati sunt me quondam consiliarii mei;et, quem maxime diligebam, aversatus est me.
    <verse number="20" style="v"/>Pelli meae, consumptis carnibus, adhaesit os meum,et evanuit cutis mea circa dentes meos.
    <verse number="21" style="v"/>Miseremini mei, miseremini mei, saltem vos, amici mei,quia manus Domini tetigit me.
    <verse number="22" style="v"/>Quare persequimini me sicut Deuset carnibus meis non saturamini?
    <verse number="23" style="v"/>Quis mihi tribuat, ut scribantur sermones mei?Quis mihi det, ut exarentur in libro
    <verse number="24" style="v"/>stilo ferreo et plumbeo,in aeternum sculpantur in silice?
    <verse number="25" style="v"/>Scio enim quod redemptor meus vivitet in novissimo super pulvere stabit;
    <verse number="26" style="v"/>et post pellem meam hanc, quam abstraxerunt,et de carne mea videbo Deum.
    <verse number="27" style="v"/>Quem visurus sum ego ipse,et oculi mei conspecturi sunt, et non alienum.Consumpti sunt renes mei in sinu meo.
    <verse number="28" style="v"/>Si ergo nunc dicitis: "Quomodo persequemur eumet radicem verbi inveniemus contra eum?",
    <verse number="29" style="v"/>timete a facie gladii,quoniam ultor iniquitatum gladius est;et scitote esse iudicium ".
  </para>
  <chapter number="20" style="c"/>
  <para style="p">
    <verse number="1" style="v"/>Respondens autem Sophar Naamathites dixit:
    <verse number="2" style="v"/>" Idcirco cogitationes meae reducunt me,eo quod intellectus effulsit in me.
    <verse number="3" style="v"/>Doctrinam, qua me arguis, audiam,at spiritus intellegentiae meae respondebit mihi.
    <verse number="4" style="v"/>Scisne hoc a principio,ex quo positus est homo super terram,
    <verse number="5" style="v"/>quod exsultatio iniquorum brevis sit,et gaudium impiorum ad instar puncti?
    <verse number="6" style="v"/>si ascenderit usque ad caelum superbia eius,et caput eius nubes tetigerit,
    <verse number="7" style="v"/>quasi sterquilinium in finem perdetur,et, qui eum viderant, dicent: "Ubi est?".
    <verse number="8" style="v"/>Velut somnium avolans non invenietur,transiet sicut visio nocturna.
    <verse number="9" style="v"/>Oculus, qui eum viderat, non videbit,neque ultra intuebitur eum locus suus.
    <verse number="10" style="v"/>Filii eius satagent complacere pauperibus,et manus illius reddent ei possessionem suam.
    <verse number="11" style="v"/>Ossa eius, quae implebantur adulescentia,cum eo in pulvere dormient.
    <verse number="12" style="v"/>Cum enim dulce fuerit in ore eius malum,abscondet illud sub lingua sua.
    <verse number="13" style="v"/>Parcet illi et non derelinquet illudet celabit in gutture suo.
    <verse number="14" style="v"/>Panis eius in visceribus illiusvertetur in fel aspidum intrinsecus.
    <verse number="15" style="v"/>Divitias, quas devoravit, evomet,et de ventre illius extrahet eas Deus.
    <verse number="16" style="v"/>Venenum aspidum sugebat,et occidet eum lingua viperae.
    <verse number="17" style="v"/>Non videat rivulos olei,torrentes mellis et butyri.
    <verse number="18" style="v"/>Restituet quaestum suum nec deglutiet,de opibus venditionum non laetabitur.
    <verse number="19" style="v"/>Quoniam confringens deseruit pauperes,domum rapuit et non aedificavit eam.
    <verse number="20" style="v"/>Nec est satiatus venter eius;et cum desideriis suis evadere non potuit.
    <verse number="21" style="v"/>Non fuerunt reliquiae de cibo eius,et propterea nihil permanebit de bonis eius.
    <verse number="22" style="v"/>Cum satiatus fuerit, arctabitur;et omnis dolor irruet super eum.
    <verse number="23" style="v"/>Impleat ventrem suum:emittet Deus in eum iram furoris suiet pluet super illum bellum suum.
    <verse number="24" style="v"/>Fugiet arma ferreaet irruet in arcum aereum.
    <verse number="25" style="v"/>Sagitta transverberabit corpus eius,et fulgur iecur eius;vadent et venient super eum horribilia.
    <verse number="26" style="v"/>Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.
    <verse number="27" style="v"/>Revelabunt caeli iniquitatem eius,et terra consurget adversus eum.
    <verse number="28" style="v"/>Auferetur germen domus illius,detrahetur in die furoris Dei.
    <verse number="29" style="v"/>Haec est pars hominis impii a Deo,et hereditas verborum eius a Domino ".
  </para>
  <chapter number="21" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Audite, quaeso, sermonesmeos,et sint haec consolationes vestrae.
    <verse number="3" style="v"/>Sustinete me, et ego loquar;et post verba mea ridebitis.
    <verse number="4" style="v"/>Numquid contra hominem disputatio mea est,ut merito non debeam impatiens fieri?
    <verse number="5" style="v"/>Attendite me et obstupesciteet superponite digitum ori vestro.
    <verse number="6" style="v"/>Et ego, quando recordatus fuero, pertimesco,et concutit carnem meam tremor.
    <verse number="7" style="v"/>Quare ergo impii vivunt,senuerunt confortatique sunt divitiis?
    <verse number="8" style="v"/>Semen eorum permanet coram eis,et progenies eorum in conspectu eorum.
    <verse number="9" style="v"/>Domus eorum securae sunt et pacatae,et non est virga Dei super illos.
    <verse number="10" style="v"/>Bos eorum concepit et non abortivit,vacca peperit et non est privata fetu suo.
    <verse number="11" style="v"/>Egrediuntur quasi greges parvuli eorum,et infantes eorum exsultant lusibus.
    <verse number="12" style="v"/>Tenent tympanum et citharamet gaudent ad sonitum organi.
    <verse number="13" style="v"/>Ducunt in bonis dies suoset in puncto ad inferna descendunt.
    <verse number="14" style="v"/>Qui dixerant Deo: "Recede a nobis!Scientiam viarum tuarum nolumus.
    <verse number="15" style="v"/>Quis est Omnipotens, ut serviamus ei,et quid nobis prodest, si oraverimus illum?".
    <verse number="16" style="v"/>Sint in manu eorum bona sua;consilium vero impiorum longe sit a me.
    <verse number="17" style="v"/>Quam saepe lucerna impiorum exstinguitur,et superveniet eis pernicies,et dolores dividet in furore suo?
    <verse number="18" style="v"/>Erunt sicut paleae ante faciem venti,et sicut favilla, quam turbo dispergit.
    <verse number="19" style="v"/>"Servabitne Deus filiis iniquitatem eius?".Retribuat illi, ut sciat.
    <verse number="20" style="v"/>Videbunt oculi eius interfectionem suam,et de furore Omnipotentis bibet.
    <verse number="21" style="v"/>Quid enim ad eum pertinet de domo sua post se,et si numerus mensium eius recidetur?
    <verse number="22" style="v"/>Numquid Deum docebit quispiam scientiam,qui excelsos iudicat?
    <verse number="23" style="v"/>Iste moritur robustus et sanus,dives et felix;
    <verse number="24" style="v"/>viscera eius plena sunt adipe,et medullis ossa illius irrigantur.
    <verse number="25" style="v"/>Alius vero moritur in amaritudine animaeabsque ullis opibus;
    <verse number="26" style="v"/>et tamen simul in pulvere dormient,et vermes operient eos.
    <verse number="27" style="v"/>Certe novi cogitationes vestraset sententias contra me iniquas.
    <verse number="28" style="v"/>Dicitis enim: "Ubi est domus principis,et ubi tabernacula impiorum?".
    <verse number="29" style="v"/>Nonne interrogastis quemlibet de viatoribuset signa eorum non agnovistis?
    <verse number="30" style="v"/>Quia in diem perditionis servatur maluset ad diem furoris abducetur.
    <verse number="31" style="v"/>Quis arguet coram eo viam eius,et, quae fecit, quis reddet illi?
    <verse number="32" style="v"/>Ipse ad sepulcra ducetur,et super tumulum vigilabunt.
    <verse number="33" style="v"/>Dulces erunt ei glebae vallis,et post se omnem hominem trahetet ante se innumerabiles.
    <verse number="34" style="v"/>Quomodo igitur consolamini me frustra,et responsionis vestrae restat perfidia? ".
  </para>
  <chapter number="22" style="c"/>
  <para style="p">
    <verse number="1" style="v"/>Respondens autem Eliphaz Themanites dixit:
    <verse number="2" style="v"/>" Numquid Deo prodesse potest homo,cum vix intellegens sibi ipse proderit?
    <verse number="3" style="v"/>Quid prodest Omnipotenti, si iustus fueris,aut quid ei confers, si immaculatam feceris viam tuam?
    <verse number="4" style="v"/>Numquid pro tua pietate arguet teet veniet tecum in iudicium?
    <verse number="5" style="v"/>Et non propter malitiam tuam plurimamet infinitas iniquitates tuas?
    <verse number="6" style="v"/>Sumpsisti enim pignori fratres tuos sine causaet nudos spoliasti vestibus.
    <verse number="7" style="v"/>Aquam lasso non dedistiet esurienti cohibuisti panem.
    <verse number="8" style="v"/>Numquid viro forti brachio erit terra,et acceptus sedebit in ea?
    <verse number="9" style="v"/>Viduas dimisisti vacuaset lacertos pupillorum comminuisti.
    <verse number="10" style="v"/>Propterea circumdatus es laqueis,et conturbat te subita formido.
    <verse number="11" style="v"/>Vel tenebras non vides,et impetus aquarum opprimit te.
    <verse number="12" style="v"/>"Nonne Deus excelsior caelo?Et inspice stellarum verticem: quam sublimis!".
    <verse number="13" style="v"/>Et dicis: "Quid enim novit Deuset quasi per caliginem iudicat?
    <verse number="14" style="v"/>Nubes latibulum eius, nec nostra considerat;et circa orbem caeli perambulat".
    <verse number="15" style="v"/>Numquid semitam saeculorum custodire cupis,quam calcaverunt viri iniqui?
    <verse number="16" style="v"/>Qui sublati ante tempus suum,et fluvius subvertit fundamentum eorum.
    <verse number="17" style="v"/>Qui dicebant Deo: "Recede a nobis!"et "Quid faciet Omnipotens nobis?".
    <verse number="18" style="v"/>Cum ille implesset domos eorum bonis,quorum sententia procul erat ab eo.
    <verse number="19" style="v"/>Videbunt iusti et laetabuntur,et innocens subsannabit eos:
    <verse number="20" style="v"/>"Vere succisus est status eorum,et reliquias eorum devoravit ignis".
    <verse number="21" style="v"/>Acquiesce igitur ei, et habeto pacem;et per haec habebis fructus optimos.
    <verse number="22" style="v"/>Suscipe ex ore illius legemet pone sermones eius in corde tuo.
    <verse number="23" style="v"/>Si reversus fueris ad Omnipotentem, aedificaberiset longe facies iniquitatem a tabernaculo tuo.
    <verse number="24" style="v"/>Comparabis tamquam terram aurumet tamquam glaream torrentis Ophir.
    <verse number="25" style="v"/>Eritque Omnipotens metallum tuum,et argentum coacervabitur tibi.
    <verse number="26" style="v"/>Tunc super Omnipotentem deliciis afflueset elevabis ad Deum faciem tuam.
    <verse number="27" style="v"/>Supplex rogabis eum, et exaudiet te,et vota tua reddes.
    <verse number="28" style="v"/>Decernes rem, et veniet tibi,et in viis tuis splendebit lumen.
    <verse number="29" style="v"/>Quia humiliat eum, qui loquitur superba,et demissus oculis ipse salvabitur.
    <verse number="30" style="v"/>Eripiet innocentem,eripietur autem in munditia manuum suarum ".
  </para>
  <chapter number="23" style="c"/>
  <para style="p">
    <verse number="1" style="v"/>Respondens autem Iob ait:
    <verse number="2" style="v"/>" Nunc quoque in amaritu tudine est querela mea,et manus eius aggravata est super gemitum meum.
    <verse number="3" style="v"/>Quis mihi tribuat, ut cognoscam et inveniam illumet veniam usque ad solium eius?
    <verse number="4" style="v"/>Ponam coram eo iudiciumet os meum replebo increpationibus,
    <verse number="5" style="v"/>ut sciam verba, quae mihi respondeat,et intellegam quid loquatur mihi.
    <verse number="6" style="v"/>Num multa fortitudine contendet mecum?Non! Ipse tantum audiat!
    <verse number="7" style="v"/>Tunc iustus disceptabit cum illo,et ego evaderem in perpetuo a iudice meo.
    <verse number="8" style="v"/>Si ad orientem iero, non apparet;si ad occidentem, non intellegam eum.
    <verse number="9" style="v"/>Si ad sinistram pergam, non apprehendam eum;si me vertam ad dexteram, non videbo illum.
    <verse number="10" style="v"/>Ipse vero scit viam meam,et, si probaverit me, quasi aurum egrediar.
    <verse number="11" style="v"/>Vestigia eius secutus est pes meus,viam eius custodivi et non declinavi ex ea.
    <verse number="12" style="v"/>A mandatis labiorum eius non recessiet in sinu meo abscondi verba oris eius.
    <verse number="13" style="v"/>Ipse enim solus est, et quis repellet eum?Et anima eius, quodcumque voluit, hoc fecit.
    <verse number="14" style="v"/>Cum expleverit in me voluntatem suam,et alia multa similia praesto sunt ei;
    <verse number="15" style="v"/>et idcirco a facie eius turbatus sumet considerans eum timore sollicitor.
    <verse number="16" style="v"/>Deus mollivit cor meum,et Omnipotens conturbavit me.
    <verse number="17" style="v"/>Non enim perii propter imminentes tenebras,nec faciem meam operuit caligo.
  </para>
  <chapter number="24" style="c"/>
  <para style="p">
    <verse number="1" style="v"/>Cur ab Omnipotente non sunt abscondita tempora,qui autem noverunt eum, ignorant dies illius?
    <verse number="2" style="v"/>Alii terminos transtulerunt,diripuerunt greges et paverunt eos.
    <verse number="3" style="v"/>Asinum pupillorum abegeruntet abstulerunt pro pignore bovem viduae.
    <verse number="4" style="v"/>Subverterunt pauperum viam,et simul se occultare coacti sunt mansueti terrae.
    <verse number="5" style="v"/>Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.
    <verse number="6" style="v"/>Agrum non suum demetuntet vineam peccatoris vindemiant.
    <verse number="7" style="v"/>Nudi pernoctant sine indumento,nec est eis operimentum in frigore.
    <verse number="8" style="v"/>Imbre montium riganturet non habentes refugium adhaerent rupibus.
    <verse number="9" style="v"/>Abripuerunt pupillum ab ubereet pauperem pignori sumpserunt;
    <verse number="10" style="v"/>nudi et incedentes absque vestituet esurientes portant spicas.
    <verse number="11" style="v"/>Inter muros oleum expresseruntet calcatis torcularibus sitiunt.
    <verse number="12" style="v"/>De civitatibus morientes ingemuerunt,et anima vulneratorum clamavit,et Deus non ponit aurem ad precem.
    <verse number="13" style="v"/>Ipsi fuerunt rebelles lumini,nescierunt vias eiusnec morati sunt in semitis eius.
    <verse number="14" style="v"/>Mane primo consurgit homicida,interficit egenum et pauperem;per noctem vero erit quasi fur.
    <verse number="15" style="v"/>Oculus adulteri observat caliginemdicens: "Non me videbit oculus";et operiet vultum suum.
    <verse number="16" style="v"/>Perfodit in tenebris domos, interdiu sese abdideruntet ignoraverunt lucem.
    <verse number="17" style="v"/>Si subito apparuerit aurora, arbitrantur umbram mortis,nam sunt assueti terroribus umbrae mortis.
    <verse number="18" style="v"/>"Levis est super faciem aquae;maledicta est pars eius in terra,nec est qui se dirigat ad vineas eius.
    <verse number="19" style="v"/>Siccitas et calor abstulerunt aquas nivium,et inferi eos, qui peccaverunt.
    <verse number="20" style="v"/>Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.
    <verse number="21" style="v"/>Male egit cum sterili, quae non parit,et viduae bene non fecit.
    <verse number="22" style="v"/>Detraxit fortes in fortitudine suaet, cum steterit, ille non credet vitae suae.
    <verse number="23" style="v"/>Dedit ei locum securitatis, quo sustentetur;oculi autem eius sunt in viis illius.
    <verse number="24" style="v"/>Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".
    <verse number="25" style="v"/>Quod si non est ita, quis me potest arguere esse mentitumet ponere in nihilum verba mea? ".
  </para>
  <chapter number="25" style="c"/>
  <para style="p">
    <verse number="1" style="v"/>Respondens autem Baldad Suhites dixit:
    <verse number="2" style="v"/>" Potestas et terror apud eum est,qui facit pacem in sublimibus suis.
    <verse number="3" style="v"/>Numquid est numerus militum eius?Et super quem non surget lumen illius?
    <verse number="4" style="v"/>Numquid iustificari potest homo comparatus Deo,aut apparere mundus natus de muliere?
    <verse number="5" style="v"/>Ecce luna etiam non splendet,et stellae non sunt mundae in conspectu eius;
    <verse number="6" style="v"/>quanto magis homo putredo,et filius hominis vermis ".
  </para>
  <chapter number="26" style="c"/>
  <para style="p">
    <verse number="1" style="v"/>Respondens autem Iob dixit:
    <verse number="2" style="v"/>" Quomodo adiuvisti imbecillem?Et sustentas brachium eius, qui non est fortis?
    <verse number="3" style="v"/>Quod dedisti illi consilium, qui non habet sapientiam?Et prudentiam tuam ostendisti plurimam!
    <verse number="4" style="v"/>Quem docere voluisti?Et cuius est spiritus, qui egreditur ex te?
    <verse number="5" style="v"/>Ecce umbrae gemunt sub aquis,et qui habitant cum eis.
    <verse number="6" style="v"/>Nudus est infernus coram illo,et nullum est operimentum Perditioni.
    <verse number="7" style="v"/>Qui extendit aquilonem super vacuumet appendit terram super nihilum.
    <verse number="8" style="v"/>Qui ligat aquas in nubibus suis,ut non erumpant pariter deorsum.
    <verse number="9" style="v"/>Qui operit faciem solii suiexpandens super illud nebulam suam.
    <verse number="10" style="v"/>Terminum circumdedit aquis,usque dum finiantur lux et tenebrae.
    <verse number="11" style="v"/>Columnae caeli contremiscuntet pavent ab increpatione eius.
    <verse number="12" style="v"/>In fortitudine sua terruit mareet prudentia sua percussit Rahab.
    <verse number="13" style="v"/>Spiritus eius serenavit caelos,et manus eius confodit colubrum fugientem.
    <verse number="14" style="v"/>Ecce haec sunt termini viarum eius;et, cum vix parvam stillam sermonis eius audierimus,quis poterit tonitruum magnitudinis illius intueri? ".
  </para>
  <chapter number="27" style="c"/>
  <para style="p">
    <verse number="1" style="v"/>Addidit quoque Iob assu mens parabolam suam et dixit:
    <verse number="2" style="v"/>" Vivit Deus, qui abstulit ius meum, et Omnipotens, qui ad amaritudinem adduxit animam meam,
    <verse number="3" style="v"/>quia, donec superest halitus in me,et spiritus Dei in naribus meis,
    <verse number="4" style="v"/>non loquentur labia mea iniquitatem,nec lingua mea meditabitur mendacium!
    <verse number="5" style="v"/>Absit a me, ut iustos vos esse iudicem;donec exspirem, non recedam ab innocentia mea.
    <verse number="6" style="v"/>Iustificationem meam, quam coepi tenere, non deseram,neque enim reprehendit me cor meum in omni vita mea.
    <verse number="7" style="v"/>Sit ut impius inimicus meus,et adversarius meus quasi iniquus.
    <verse number="8" style="v"/>Quae est enim spes impii, cum secet,cum rapiat Deus animam eius?
    <verse number="9" style="v"/>Numquid Deus audiet clamorem eius,cum venerit super eum angustia?
    <verse number="10" style="v"/>Aut poterit in Omnipotente delectariet invocare Deum omni tempore?
    <verse number="11" style="v"/>Docebo vos manum Dei,quae Omnipotens habeat, nec abscondam.
    <verse number="12" style="v"/>Ecce vos omnes observastis,et quid sine causa vana loquimini?
    <verse number="13" style="v"/>Haec est pars hominis impii apud Deum,et hereditas violentorum, quam ab Omnipotente suscipient.
    <verse number="14" style="v"/>Si multiplicati fuerint filii eius, in gladio erunt,et nepotes eius non saturabuntur pane.
    <verse number="15" style="v"/>Qui reliqui fuerint ex eo, sepelientur in interitu,et viduae illius non plorabunt.
    <verse number="16" style="v"/>Si comportaverit quasi terram argentumet sicut lutum praeparaverit vestimenta,
    <verse number="17" style="v"/>praeparabit quidem, sed iustus vestietur illis,et argentum innocens dividet.
    <verse number="18" style="v"/>Aedificavit sicut aranea domum suam,et sicut custos fecit umbraculum.
    <verse number="19" style="v"/>Dives, cum dormierit, nihil secum auferet;aperiet oculos suos et nihil inveniet.
    <verse number="20" style="v"/>Apprehendet eum quasi aqua inopia,nocte opprimet eum tempestas.
    <verse number="21" style="v"/>Tollet eum ventus urens et auferet,et velut turbo rapiet eum de loco suo.
    <verse number="22" style="v"/>Et mittet super eum et non parcet;de manu eius fugiens fugiet.
    <verse number="23" style="v"/>Complodet super eum manus suaset sibilabit eum de loco suo.
  </para>
  <chapter number="28" style="c"/>
  <para style="p">
    <verse number="1" style="v"/>Habet argentum venarum principiaet auro locus est, in quo conflatur.
    <verse number="2" style="v"/>Ferrum de terra tollitur,et lapis solutus calore in aes vertitur.
    <verse number="3" style="v"/>Terminum posuit tenebriset universorum finem ipse scrutatur,lapidem quoque caliginis et umbrae.
    <verse number="4" style="v"/>Aperuit cuniculos gens peregrina,ipsique obliti sunt pedes,penduli haerent plus quam vir nutans.
    <verse number="5" style="v"/>Terra, de qua oriebatur panis,in profundo subversa est sicut per ignem.
    <verse number="6" style="v"/>Locus sapphiri lapides eius,et glebae illius aurum.
    <verse number="7" style="v"/>Semitam ignoravit avis rapax,nec intuitus est eam oculus vulturis.
    <verse number="8" style="v"/>Non calcaverunt eam filii superbiae,nec pertransivit per eam leaena.
    <verse number="9" style="v"/>Ad silicem extendit manum suam,subvertit a radicibus montes.
    <verse number="10" style="v"/>In petris canales excidit,et omne pretiosum vidit oculus eius.
    <verse number="11" style="v"/>Profunda quoque fluviorum scrutatus estet abscondita in lucem produxit.
    <verse number="12" style="v"/>Sapientia vero ubi invenitur?Et quis est locus intellegentiae?
    <verse number="13" style="v"/>Nescit homo structuram eius,nec invenitur in terra viventium.
    <verse number="14" style="v"/>Abyssus dicit: "Non est in me";et mare loquitur: "Non est mecum".
    <verse number="15" style="v"/>Non dabitur aurum obryzum pro ea,nec appendetur argentum in commutatione eius.
    <verse number="16" style="v"/>Non appendetur auro Ophirnec lapidi sardonycho pretiosissimo vel sapphiro.
    <verse number="17" style="v"/>Non adaequabitur ei aurum vel vitrum,nec commutabuntur pro ea vasa auri.
    <verse number="18" style="v"/>Corallia et crystallum non memorabuntur comparatione eius;et possessio sapientiae potior margaritis.
    <verse number="19" style="v"/>Non adaequabitur ei topazius de Aethiopianec auro mundissimo componetur.
    <verse number="20" style="v"/>Unde ergo sapientia venit,et quis est locus intellegentiae?
    <verse number="21" style="v"/>Abscondita est ab oculis omnium viventium,volucres quoque caeli latet.
    <verse number="22" style="v"/>Perditio et mors dixerunt:Auribus nostris audivimus famam eius".
    <verse number="23" style="v"/>Deus intellegit viam eius,et ipse novit locum illius.
    <verse number="24" style="v"/>Ipse enim fines mundi intueturet omnia, quae sub caelo sunt, respicit.
    <verse number="25" style="v"/>Qui fecit ventis ponduset aquas appendit in mensura,
    <verse number="26" style="v"/>quando ponebat pluviis legemet viam procellis sonantibus,
    <verse number="27" style="v"/>tunc vidit illam et enarravitet praeparavit et investigavit.
    <verse number="28" style="v"/>Et dixit homini: "Ecce timor Domini, ipsa est sapientia;et recedere a malo intellegentia" ".
  </para>
  <chapter number="29" style="c"/>
  <para style="p">
    <verse number="1" style="v"/>Addidit quoque Iob assumens parabolam suam et di xit:
    <verse number="2" style="v"/>" Quis mihi tribuat, ut sim iuxta menses pristinos,secundum dies, quibus Deus custodiebat me?
    <verse number="3" style="v"/>Quando splendebat lucerna eius super caput meum,et ad lumen eius ambulabam in tenebris.
    <verse number="4" style="v"/>Sicut fui in diebus adulescentiae meae,quando familiaris Deus erat in tabernaculo meo,
    <verse number="5" style="v"/>quando erat Omnipotens mecum,et in circuitu meo pueri mei,
    <verse number="6" style="v"/>quando lavabam pedes meos lacte,et petra fundebat mihi rivos olei.
    <verse number="7" style="v"/>Quando procedebam ad portam civitatiset in platea parabam cathedram mihi,
    <verse number="8" style="v"/>videbant me iuvenes et abscondebantur,et senes assurgentes stabant.
    <verse number="9" style="v"/>Principes cessabant loquiet digitum superponebant ori suo.
    <verse number="10" style="v"/>Vocem suam cohibebant duces,et lingua eorum palato suo adhaerebat.
    <verse number="11" style="v"/>Auris audiens beatificabat me,et oculus videns testimonium reddebat mihi,
    <verse number="12" style="v"/>eo quod liberassem pauperem vociferantemet pupillum, cui non esset adiutor.
    <verse number="13" style="v"/>Benedictio perituri super me veniebat,et cor viduae iubilare feci.
    <verse number="14" style="v"/>Iustitia indutus sum et vestivi me,sicut vestimento et diademate, iudicio meo.
    <verse number="15" style="v"/>Oculus fui caecoet pes claudo;
    <verse number="16" style="v"/>pater eram pauperumet causam viri ignoti diligentissime investigabam.
    <verse number="17" style="v"/>Conterebam molas iniquiet de dentibus illius auferebam praedam.
    <verse number="18" style="v"/>Dicebamque: In nidulo meo moriaret sicut palma multiplicabo dies.
    <verse number="19" style="v"/>Radix mea aperta est secus aquas,et ros morabitur in ramis meis.
    <verse number="20" style="v"/>Gloria mea semper innovabitur,et arcus meus in manu mea instaurabitur.
    <verse number="21" style="v"/>Qui me audiebant, blandiebanturet intenti tacebant ad consilium meum.
    <verse number="22" style="v"/>Verbis meis addere nihil audebant,et super illos stillabat eloquium meum.
    <verse number="23" style="v"/>Exspectabant me sicut pluviamet os suum aperiebant quasi ad imbrem serotinum.
    <verse number="24" style="v"/>Si quando ridebam ad eos, non credebant,et lux vultus mei non cadebat in terram.
    <verse number="25" style="v"/>Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.
  </para>
  <chapter number="30" style="c"/>
  <para style="p">
    <verse number="1" style="v"/>Nunc autem derident meiuniores tempore,quorum non dignabar patresponere cum canibus gregis mei;
    <verse number="2" style="v"/>quorum virtus manuum mihi erat pro nihilo,et robur iuvenile perierat totum.
    <verse number="3" style="v"/>Egestate et fame steriles, qui rodebant in solitudine,serotino tempore fiebant turbo et vastatio;
    <verse number="4" style="v"/>et mandebant herbas et arborum frutices,et radix iuniperorum erat cibus eorum.
    <verse number="5" style="v"/>De medio eiciebantur,clamabant contra eos tamquam fures;
    <verse number="6" style="v"/>ad ripas habitabant torrentiumet in cavernis terrae et petrarum;
    <verse number="7" style="v"/>inter frutices rudebant,sub sentibus se congerebant;
    <verse number="8" style="v"/>filii stultorum et ignobiliumet de terra penitus exturbati.
    <verse number="9" style="v"/>Nunc in eorum canticum versus sumet factus sum eis in proverbium.
    <verse number="10" style="v"/>Abominantur me et longe fugiunt a meet faciem meam conspuere non verentur.
    <verse number="11" style="v"/>Pharetram enim suam aperuit et afflixit meet frenum in os meum immisit.
    <verse number="12" style="v"/>Ad dexteram progenies surrexerunt;pedes meos subverteruntet complanaverunt contra me semitas ruinae.
    <verse number="13" style="v"/>Dissipaverunt itinera mea,insidiati sunt mihi et praevaluerunt,et non fuit qui ferret auxilium.
    <verse number="14" style="v"/>Quasi rupto muro et aperto irruerunt super meet sub ruinis devoluti sunt.
    <verse number="15" style="v"/>Versi sunt contra me in terrores,persequitur quasi ventus principatum meum,et velut nubes pertransiit salus mea.
    <verse number="16" style="v"/>Nunc autem in memetipso effunditur anima mea;et possident me dies afflictionis.
    <verse number="17" style="v"/>Nocte os meum perforatur doloribus;et, qui me comedunt, non dormiunt.
    <verse number="18" style="v"/>In multitudine roboris tenent vestimentum meumet quasi capitio tunicae succinxerunt me.
    <verse number="19" style="v"/>Proiecit me in lutum,et assimilatus sum favillae et cineri.
    <verse number="20" style="v"/>Clamo ad te, et non exaudis me;sto, et non respicis me.
    <verse number="21" style="v"/>Mutatus es mihi in crudelemet in duritia manus tuae adversaris mihi.
    <verse number="22" style="v"/>Elevasti meet quasi super ventum ponens dissolvisti me.
    <verse number="23" style="v"/>Scio quia morti trades me,ubi constituta est domus omni viventi.
    <verse number="24" style="v"/>Verumtamen non ad ruinam mittit manum;et in exitio eius erit salvatio.
    <verse number="25" style="v"/>An non flebam quondam super eo, qui afflictus erat,et compatiebatur anima mea pauperi?
    <verse number="26" style="v"/>Exspectabam bona, et venerunt mihi mala;praestolabar lucem, et eruperunt tenebrae.
    <verse number="27" style="v"/>Interiora mea efferbuerunt absque ulla requie;praevenerunt me dies afflictionis.
    <verse number="28" style="v"/>Taetro vultu incedebam sine consolatione,consurgens in turba clamabam.
    <verse number="29" style="v"/>Frater fui draconumet socius struthionum.
    <verse number="30" style="v"/>Cutis mea denigrata est super me,et ossa mea aruerunt prae caumate.
    <verse number="31" style="v"/>Versa est in luctum cithara mea,et organum meum in vocem flentium.
  </para>
  <chapter number="31" style="c"/>
  <para style="p">
    <verse number="1" style="v"/>Pepigi foedus cum oculis meisut ne cogitarem quidem de virgine.
    <verse number="2" style="v"/>Quae enim pars mea apud Deum desuper,et quae hereditas apud Omnipotentem in excelsis?
    <verse number="3" style="v"/>Numquid non perditio est iniquo,et alienatio operantibus iniustitiam?
    <verse number="4" style="v"/>Nonne ipse considerat vias measet cunctos gressus meos dinumerat?
    <verse number="5" style="v"/>Si ambulavi in vanitate,et festinavit in dolo pes meus,
    <verse number="6" style="v"/>appendat me in statera iustaet sciat Deus integritatem meam.
    <verse number="7" style="v"/>Si declinavit gressus meus de via,et si secutum est oculos meos cor meum,et si manibus meis adhaesit macula,
    <verse number="8" style="v"/>seram, et alius comedat,et progenies mea eradicetur.
    <verse number="9" style="v"/>Si deceptum est cor meum super muliere,et si ad ostium amici mei insidiatus sum,
    <verse number="10" style="v"/>molat pro alio uxor mea,et super illam incurventur alii.
    <verse number="11" style="v"/>Hoc enim nefas estet iniquitas iudicialis;
    <verse number="12" style="v"/>ignis est usque ad perditionem devoranset omnia eradicans genimina.
    <verse number="13" style="v"/>Si contempsi subire iudicium cum servo meo et ancilla mea,cum disceptarent adversum me,
    <verse number="14" style="v"/>quid enim faciam, cum surrexerit ad iudicandum Deus;et, cum quaesierit, quid respondebo illi?
    <verse number="15" style="v"/>Numquid non in ventre fecit me,qui et illum operatus est,et formavit me in visceribus unus?
    <verse number="16" style="v"/>Si negavi, quod volebant, pauperibuset oculos viduae languescere feci;
    <verse number="17" style="v"/>si comedi buccellam meam solus,et non comedit pupillus ex ea,
    <verse number="18" style="v"/>quia ab infantia mea educavi eum ut pateret de ventre matris meae direxi eam;
    <verse number="19" style="v"/>si despexi pereuntem, eo quod non habuerit indumentum,et absque operimento pauperem;
    <verse number="20" style="v"/>si non benedixerunt mihi latera eius,et de velleribus ovium mearum calefactus est;
    <verse number="21" style="v"/>si levavi super pupillum manum meam,cum viderem in porta adiutorium mihi,
    <verse number="22" style="v"/>umerus meus a iunctura sua cadat,et brachium meum cum ossibus lacertorum confringatur,
    <verse number="23" style="v"/>quia timor super me calamitas a Deo,et contra maiestatem eius nihil valerem!
    <verse number="24" style="v"/>Si putavi aurum securitatem meamet obryzo dixi: Fiducia mea!;
    <verse number="25" style="v"/>si laetatus sum super multis divitiis meis,et quia plurima repperit manus mea;
    <verse number="26" style="v"/>si vidi solem, cum fulgeret,et lunam incedentem clare,
    <verse number="27" style="v"/>et decepit me in abscondito cor meum,et osculatus sum manum meam ore meo,
    <verse number="28" style="v"/>quae est iniquitas iudicialis,eo quod negassem Deum desuper;
    <verse number="29" style="v"/>si gavisus sum ad ruinam eius, qui me oderat,et exsultavi quod invenisset eum malum,
    <verse number="30" style="v"/>cum non dederim ad peccandum guttur meum,ut expeterem maledicens animam eius;
    <verse number="31" style="v"/>si non dixerunt viri tabernaculi mei: "Quis det, qui de carnibus eius non saturatus sit?";
    <verse number="32" style="v"/>foris non mansit peregrinus,ostium meum viatori patuit;
    <verse number="33" style="v"/>si abscondi quasi homo peccatum meumet celavi in sinu meo iniquitatem meam;
    <verse number="34" style="v"/>si expavi ad multitudinem nimiam,et despectio propinquorum terruit me,et magis tacui nec egressus sum ostium.
    <verse number="35" style="v"/>Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,
    <verse number="36" style="v"/>ut in umero meo portem illumet alligem illum quasi coronam mihi.
    <verse number="37" style="v"/>Numerum graduum meorum pronuntiabo illiet quasi principem adibo eum.
    <verse number="38" style="v"/>Si adversum me terra mea clamat,et cum ipsa sulci eius deflent;
    <verse number="39" style="v"/>si fructus eius comedi absque pecuniaet animam agricolarum eius afflixi,
    <verse number="40" style="v"/>pro frumento oriatur mihi tribulus,et pro hordeo herba foetida! ".Finita sunt verba Iob.
  </para>
  <chapter number="32" style="c"/>
  <para style="p">
    <verse number="1" style="v"/>Omiserunt autem tres viri isti respondere Iob, eo quod iustus sibi videretur.
    <verse number="2" style="v"/>Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.
    <verse number="3" style="v"/>Porro adversum amicos eius indignatus est, eo quod non invenissent responsionem, sed tantummodo condemnassent Iob.
    <verse number="4" style="v"/>Igitur Eliu exspectavit Iob loquentem, eo quod seniores essent, qui loquebantur;
    <verse number="5" style="v"/>cum autem vidisset Eliu quod tres respondere non potuissent, iratus est vehementer.
    <verse number="6" style="v"/>Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.
    <verse number="7" style="v"/>Dixi: Aetas loquetur,et annorum multitudo docebit sapientiam.
    <verse number="8" style="v"/>Sed, ut video, spiritus est in hominibus,et inspiratio Omnipotentis dat intellegentiam.
    <verse number="9" style="v"/>Non sunt longaevi sapientes,nec senes intellegunt iudicium.
    <verse number="10" style="v"/>Ideo dicam: Audite me,ostendam vobis etiam ego meam sapientiam.
    <verse number="11" style="v"/>Exspectavi enim sermones vestros,intendi aurem in prudentiam vestram, donec investigaretis,
    <verse number="12" style="v"/>et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.
    <verse number="13" style="v"/>Ne forte dicatis: "Invenimus sapientiam;Deus proiecit eum, non homo".
    <verse number="14" style="v"/>Non parabo mihi verba,et ego non secundum sermones vestros respondebo illi.
    <verse number="15" style="v"/>Extimuerunt nec responderunt ultra;abstuleruntque a se eloquia.
    <verse number="16" style="v"/>Quoniam igitur exspectavi, et non sunt locuti,steterunt, nec ultra responderunt,
    <verse number="17" style="v"/>respondebo et ego partem meamet ostendam scientiam meam.
    <verse number="18" style="v"/>Plenus sum enim sermonibus,et coarctat me spiritus pectoris mei;
    <verse number="19" style="v"/>en venter meus quasi mustum absque spiraculo,quod lagunculas novas disrumpit.
    <verse number="20" style="v"/>Loquar et respirabo paululum,aperiam labia mea et respondebo.
    <verse number="21" style="v"/>Non accipiam personam viriet nulli homini blandiar.
    <verse number="22" style="v"/>Nescio enim blandiri,quia in brevi tolleret me Factor meus.
  </para>
  <chapter number="33" style="c"/>
  <para style="p">
    <verse number="1" style="v"/>Audi igitur, Iob, eloquia meaet omnes sermones meos ausculta.
    <verse number="2" style="v"/>Ecce aperui os meum,loquatur lingua mea in faucibus meis.
    <verse number="3" style="v"/>Ex recto corde sermones mei sunt,et sententiam puram labia mea loquentur.
    <verse number="4" style="v"/>Spiritus Dei fecit me,et spiraculum Omnipotentis vivificavit me.
    <verse number="5" style="v"/>Si potes, responde mihi,praepara te coram me et consiste.
    <verse number="6" style="v"/>Ecce ego sicut tu coram Deo sumet de eodem luto abscissus sum et ego.
    <verse number="7" style="v"/>Verumtamen terror meus non te terreat,et onus meum non sit tibi grave.
    <verse number="8" style="v"/>Dixisti ergo in auribus meis,et vocem verborum tuorum audivi:
    <verse number="9" style="v"/>"Mundus sum ego et absque delicto;immaculatus, et non est iniquitas in me.
    <verse number="10" style="v"/>Quia querelas in me repperit,ideo arbitratus est me inimicum sibi;
    <verse number="11" style="v"/>posuit in nervo pedes meos,custodivit omnes semitas meas".
    <verse number="12" style="v"/>Hoc est ergo, in quo non es iustificatus, respondebo tibi,quia maior est Deus homine.
    <verse number="13" style="v"/>Quare adversus eum contendis,quod non ad omnia verba responderit tibi?
    <verse number="14" style="v"/>Semel loquitur Deus,et secundo idipsum non repetit.
    <verse number="15" style="v"/>Per somnium in visione nocturna,quando irruit sopor super homines,et dormiunt in lectulo,
    <verse number="16" style="v"/>tunc aperit aures virorumet in visionibus terret eos,
    <verse number="17" style="v"/>ut avertat hominem ab his, quae facit,et liberet eum de superbia,
    <verse number="18" style="v"/>eruens animam eius a foveaet vitam illius, ut non transeat canalem mortis.
    <verse number="19" style="v"/>Increpat quoque per dolorem in lectulo,et tremitus ossium eius continuus.
    <verse number="20" style="v"/>Abominabilis ei fit in vita sua panis,et animae illius cibus ante desiderabilis.
    <verse number="21" style="v"/>Tabescet caro eius in conspectu,et ossa, quae non videbantur, nudabuntur.
    <verse number="22" style="v"/>Appropinquavit corruptioni foveae,et vita illius mortiferis sedibus.
    <verse number="23" style="v"/>Si fuerit apud eum angelus, unus de milibus interpres,ut annuntiet homini aequitatem,
    <verse number="24" style="v"/>miserebitur eius et dicet:Libera eum, ut non descendat in foveam;inveni, in quo ei propitier".
    <verse number="25" style="v"/>Revirescet caro eius plus quam in iuventute,revertetur ad dies adulescentiae suae.
    <verse number="26" style="v"/>Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.
    <verse number="27" style="v"/>Canit ad homines et dicit: "Peccavi et iustitiam pervertiet non debui satisfacere.
    <verse number="28" style="v"/>Liberavit animam suam, ne pergeret in foveam,sed vivens lucem videret".
    <verse number="29" style="v"/>Ecce haec omnia operatur Deusduobus, tribus vicibus cum homine,
    <verse number="30" style="v"/>ut revocet animas eorum a foveaet illuminet luce viventium.
    <verse number="31" style="v"/>Attende, Iob, et audi meet tace, dum ego loquor.
    <verse number="32" style="v"/>Si autem habes quod loquaris, responde mihi; loquere, volo enim te apparere iustum.
    <verse number="33" style="v"/>Quod si non habes, audi me;tace, et docebo te sapientiam ".
  </para>
  <chapter number="34" style="c"/>
  <para style="p">
    <verse number="1" style="v"/>Pronuntians itaque Eliu etiam haec locutus est:
    <verse number="2" style="v"/>" Audite, sapientes, verba mea;et eruditi, auscultate me.
    <verse number="3" style="v"/>Auris enim verba probat,et guttur escas gustu diiudicat.
    <verse number="4" style="v"/>Iudicium eligamus nobiset inter nos videamus quid sit melius.
    <verse number="5" style="v"/>Quia dixit Iob: "Iustus sum,et Deus avertit iudicium meum;
    <verse number="6" style="v"/>in iudicando enim me mendacium est,violenta sagitta mea absque ullo peccato".
    <verse number="7" style="v"/>Quis est vir, ut est Iob,qui bibit subsannationem quasi aquam,
    <verse number="8" style="v"/>qui graditur una cum operantibus iniquitatemet ambulat cum viris impiis?
    <verse number="9" style="v"/>Dixit enim: "Non prodest viro,etiamsi cum Deo familiariter agit".
    <verse number="10" style="v"/>Ideo, viri cordati, audite me:Absit a Deo impietas, et ab Omnipotente iniquitas.
    <verse number="11" style="v"/>Opus enim hominis reddet eiet iuxta vias singulorum restituet eis.
    <verse number="12" style="v"/>Vere enim Deus non operatur malum,nec Omnipotens subvertet iudicium.
    <verse number="13" style="v"/>Quis commisit ei terram suam,aut quis posuit totum orbem?
    <verse number="14" style="v"/>Si direxerit ad se cor suum,spiritum illius et halitum ad se trahat,
    <verse number="15" style="v"/>deficiet omnis caro simul,et homo in cinerem revertetur.
    <verse number="16" style="v"/>Si habes ergo intellectum, audi hocet ausculta vocem eloquii mei:
    <verse number="17" style="v"/>Numquid, qui non amat iudicium, reget imperio?Num iustum magnum condemnabis,
    <verse number="18" style="v"/>qui dicet regi: "Nequam!",qui vocabit duces: "Impios!",
    <verse number="19" style="v"/>qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.
    <verse number="20" style="v"/>Subito morientur; et in media nocteturbabuntur populi et pertransibunt,et auferent violentum absque conatu.
    <verse number="21" style="v"/>Oculi enim eius super vias hominum,et omnes gressus eorum considerat.
    <verse number="22" style="v"/>Non sunt tenebrae, et non est umbra mortis,ut abscondantur ibi, qui operantur iniquitatem.
    <verse number="23" style="v"/>Nec enim ultra homini ponit conveniendi locum,ut veniat ad Deum in iudicium.
    <verse number="24" style="v"/>Conteret potentes sine inquisitioneet stare faciet alios pro eis.
    <verse number="25" style="v"/>Novit enim opera eorumet idcirco inducet noctem, et conterentur.
    <verse number="26" style="v"/>Quasi impios percussit eosin loco videntium,
    <verse number="27" style="v"/>qui quasi de industria recesserunt ab eoet omnes vias eius intellegere noluerunt,
    <verse number="28" style="v"/>cum induceret ad se clamorem egeni et audiret vocem pauperum.
    <verse number="29" style="v"/>Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?
    <verse number="30" style="v"/>Ne regnet homo impius,ne sint laquei populo.
    <verse number="31" style="v"/>Si enim dixit quispiam Deo:Ferre debui! Iam non perverse agam.
    <verse number="32" style="v"/>Dum videam, tu doce me;si iniquitatem operatus sum, ultra non addam".
    <verse number="33" style="v"/>Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.
    <verse number="34" style="v"/>Viri intellegentes loquentur mihi,et vir sapiens, qui audiet me:
    <verse number="35" style="v"/>"Iob autem non in sapientia locutus est,et verba illius non sonant disciplinam".
    <verse number="36" style="v"/>Utique, probetur Iob usque ad finemde responsionibus hominum iniquitatis.
    <verse number="37" style="v"/>Quia addit super peccata sua delictum,inter nos plaudit manibuset multiplicat sermones suos contra Deum ".
  </para>
  <chapter number="35" style="c"/>
  <para style="p">
    <verse number="1" style="v"/>Igitur Eliu haec rursum locutus est:
    <verse number="2" style="v"/>" Numquid aequa tibi videtur tua cogitatio,ut diceres: "Iustificatio mea coram Deo"?
    <verse number="3" style="v"/>Dixisti enim: "Quid ad te?Vel quid tibi proderit, si ego peccavero?".
    <verse number="4" style="v"/>Itaque ego respondebo sermonibus tuiset amicis tuis tecum.
    <verse number="5" style="v"/>Suspice caelum et intuereet contemplare nubes quod altiores te sint.
    <verse number="6" style="v"/>Si peccaveris, quid facies ei?Et si multiplicatae fuerint iniquitates tuae, quid facies contra eum?
    <verse number="7" style="v"/>Porro si iuste egeris, quid donabis ei?Aut quid de manu tua accipiet?
    <verse number="8" style="v"/>Homini, qui similis tui est, nocebit impietas tua,et filium hominis adiuvabit iustitia tua.
    <verse number="9" style="v"/>Propter multitudinem oppressorum clamabuntet eiulabunt propter vim brachii tyrannorum,
    <verse number="10" style="v"/>sed nemo dixit: "Ubi est Deus, qui fecit me,qui dedit carmina in nocte,
    <verse number="11" style="v"/>qui docet nos super iumenta terraeet super volucres caeli erudit nos?".
    <verse number="12" style="v"/>Ibi clamabunt, et non exaudiet,propter superbiam malorum.
    <verse number="13" style="v"/>Etiam, frustra: non audiet Deus,et Omnipotens non intuebitur.
    <verse number="14" style="v"/>Omnino cum dixeris: "Non considerat",iudicium est coram illo, et exspectas eum.
    <verse number="15" style="v"/>Et nunc cum dicis: "Ira eius poenas non infert,nec ulciscitur scelus valde",
    <verse number="16" style="v"/>Iob frustra aperit os suumet absque scientia verba multiplicat ".
  </para>
  <chapter number="36" style="c"/>
  <para style="p">
    <verse number="1" style="v"/>Addens quoque Eliu haec locutus est:
    <verse number="2" style="v"/>" Sustine me paululum, et indicabo tibi:adhuc enim habeo quod pro Deo loquar.
    <verse number="3" style="v"/>Repetam scientiam meam a longeet Factori meo tribuam iustitiam.
    <verse number="4" style="v"/>Vere enim absque mendacio sermones mei,et perfectus scientia adest tecum.
    <verse number="5" style="v"/>Deus potens est; non abicit,potens virtute cordis.
    <verse number="6" style="v"/>Non vivere faciet impium,sed iudicium pauperibus tribuit.
    <verse number="7" style="v"/>Non auferet a iusto oculos suoset reges in solio collocat in perpetuum,et illi eriguntur.
    <verse number="8" style="v"/>Et si fuerint vincti compedibuset vinciantur funibus paupertatis,
    <verse number="9" style="v"/>indicabit eis opera eorumet scelera eorum, quia violenti fuerunt.
    <verse number="10" style="v"/>Revelabit quoque aurem eorum, ut corripiat,et loquetur, ut revertantur ab iniquitate.
    <verse number="11" style="v"/>Si audierint et observaverint,complebunt dies suos in bonoet annos suos in deliciis.
    <verse number="12" style="v"/>Si autem non audierint, transibunt per canalem mortiset consumentur in stultitia.
    <verse number="13" style="v"/>Impii corde sibi reponent iram Deineque clamabunt, cum vincti fuerint.
    <verse number="14" style="v"/>Morietur in iuventute anima eorum,et vita eorum in adulescentia.
    <verse number="15" style="v"/>Eripiet de angustia sua pauperemet revelabit in tribulatione aurem eius.
    <verse number="16" style="v"/>Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.
    <verse number="17" style="v"/>Causa tua quasi impii iudicata est,causam iudiciumque tenebunt.
    <verse number="18" style="v"/>Cave, ne te seducat abundantia,nec multitudo donorum inclinet te.
    <verse number="19" style="v"/>Nonne proferetur clamor tuus nisi in angustia?Et omnes conatus roboris?
    <verse number="20" style="v"/>Ne inhies nocti,ut ascendat turba pro eis.
    <verse number="21" style="v"/>Cave, ne declines ad iniquitatem;propter hoc enim expertus es miseriam.
    <verse number="22" style="v"/>Ecce, Deus excelsus in fortitudine sua.Quis ei similis doctor?
    <verse number="23" style="v"/>Quis poterit scrutari vias eius,aut quis potest ei dicere: "Operatus es iniquitatem"?
    <verse number="24" style="v"/>Memento, ut magnifices opus eius,de quo cecinerunt viri.
    <verse number="25" style="v"/>Omnes homines vident eum,unusquisque intuetur procul.
    <verse number="26" style="v"/>Ecce, Deus magnus vincens scientiam nostram;numerus annorum eius inaestimabilis.
    <verse number="27" style="v"/>Qui aufert stillas pluviaeet effundit imbres ad instar fluminis,
    <verse number="28" style="v"/>quos nubes effundunt,stillantes super homines multos.
    <verse number="29" style="v"/>Profecto quis intellegit dilatationem nubium,strepitum tabernaculi eius?
    <verse number="30" style="v"/>Ecce extendit circum se lumen suumet fundamenta maris texit.
    <verse number="31" style="v"/>Per haec enim iudicat populoset dat escas copiose.
    <verse number="32" style="v"/>In manibus abscondit lucemet praecipit ei, ut percutiat.
    <verse number="33" style="v"/>Fragor eius de eo annuntiat,zelans ira contra iniquitatem.
  </para>
  <chapter number="37" style="c"/>
  <para style="p">
    <verse number="1" style="v"/>Super hoc expavit cor meumet emotum est de loco suo.
    <verse number="2" style="v"/>Audite fremitum vocis eiuset murmur de ore illius procedens.
    <verse number="3" style="v"/>Subter omnes caelos ipsum revolvit,et lumen illius super terminos terrae.
    <verse number="4" style="v"/>Post eum rugiet sonitus,tonabit voce magnitudinis suae;et non retardabit, cum audita fuerit vox eius.
    <verse number="5" style="v"/>Tonabit Deus in voce sua mirabiliter,qui facit magna et inscrutabilia.
    <verse number="6" style="v"/>Qui praecipit nivi, ut descendat in terram,et hiemis pluviis et imbri, ut roborentur.
    <verse number="7" style="v"/>Qui in manu omnium hominum signat,ut noverint singuli opera sua.
    <verse number="8" style="v"/>Ingredietur bestia latibulumet in antro suo morabitur.
    <verse number="9" style="v"/>Ab interioribus egredietur tempestas,et ab Arcturo frigus.
    <verse number="10" style="v"/>Flante Deo, datur gelu,et expansio aquarum solidatur.
    <verse number="11" style="v"/>Fulgur proicitur a nube,et nubes spargunt lumen suum;
    <verse number="12" style="v"/>quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,
    <verse number="13" style="v"/>sive in castigatione terrae suae,sive in misericordia eas iusserit inveniri.
    <verse number="14" style="v"/>Ausculta haec, Iob;sta et considera mirabilia Dei.
    <verse number="15" style="v"/>Numquid scis quando praeceperit Deus,ut ostenderent lucem nubes eius?
    <verse number="16" style="v"/>Numquid nosti semitas nubium magnaset mirabilia perfecti scientia?
    <verse number="17" style="v"/>Nonne vestimenta tua calida sunt,cum quieverit terra austro?
    <verse number="18" style="v"/>Tu forsitan cum eo expandisti caelos,qui solidissimi, quasi aere, fusi sunt?
    <verse number="19" style="v"/>Ostende nobis quid dicamus illi;nos disponere verba nescimus propter tenebras.
    <verse number="20" style="v"/>Quis narrabit ei, quae loquor?Et, si locutus fuerit, homo deglutietur.
    <verse number="21" style="v"/>At nunc non vident lucem:aer offuscatus est nubibus,sed ventus transiens fugabit eas.
    <verse number="22" style="v"/>Ab aquilone splendor auri venit;et circa Deum terribilis maiestas.
    <verse number="23" style="v"/>Omnipotentem attingere non possumus: magnus fortitudine;et iudicium et multam iustitiam deprimere non potest.
    <verse number="24" style="v"/>Ideo timebunt eum homines,non contemplabitur omnes, qui sibi videntur corde sapientes ".
  </para>
  <chapter number="38" style="c"/>
  <para style="p">
    <verse number="1" style="v"/>Respondens autem Dominus Iob de turbine dixit:
    <verse number="2" style="v"/>" Quis est iste obscurans consiliumsermonibus imperitis?
    <verse number="3" style="v"/>Accinge sicut vir lumbos tuos;interrogabo te, et edoce me.
    <verse number="4" style="v"/>Ubi eras, quando ponebam fundamenta terrae?Indica mihi, si habes intellegentiam.
    <verse number="5" style="v"/>Quis posuit mensuras eius, si nosti?Vel quis tetendit super eam lineam?
    <verse number="6" style="v"/>Super quo bases illius solidatae sunt?Aut quis demisit lapidem angularem eius,
    <verse number="7" style="v"/>cum clamarent simul astra matutina,et iubilarent omnes filii Dei?
    <verse number="8" style="v"/>Quis conclusit ostiis mare,quando erumpebat quasi de visceribus procedens,
    <verse number="9" style="v"/>cum ponerem nubem vestimentum eiuset caligine illud quasi fascia obvolverem?
    <verse number="10" style="v"/>Definivi illud terminis meiset posui vectem et ostia
    <verse number="11" style="v"/>et dixi: Usque huc venies et non procedes ampliuset hic confringes tumentes fluctus tuos.
    <verse number="12" style="v"/>Numquid in diebus tuis praecepisti diluculoet assignasti aurorae locum suum,
    <verse number="13" style="v"/>et, cum extrema terrae teneres,excussi sunt impii ex ea?
    <verse number="14" style="v"/>Vertetur in lutum signatumet stabit sicut vestimentum.
    <verse number="15" style="v"/>Cohibetur ab impiis lux sua,et brachium excelsum confringetur.
    <verse number="16" style="v"/>Numquid ingressus es scaturigines mariset in novissimis abyssi deambulasti?
    <verse number="17" style="v"/>Numquid apertae sunt tibi portae mortis,et ostia tenebrosa vidisti?
    <verse number="18" style="v"/>Numquid considerasti latitudinem terrae?Indica mihi, si nosti omnia:
    <verse number="19" style="v"/>In qua via lux habitet,et tenebrarum quis locus sit;
    <verse number="20" style="v"/>ut ducas unumquodque ad terminos suoset intellegas semitas domus eius?
    <verse number="21" style="v"/>Novisti, nam tunc natus eras,et numerus dierum tuorum multus!
    <verse number="22" style="v"/>Numquid ingressus es thesauros nivisaut thesauros grandinis aspexisti,
    <verse number="23" style="v"/>quae praeparavi in tempus angustiae,in diem pugnae et belli?
    <verse number="24" style="v"/>Per quam viam spargitur lux,diffunditur ventus urens super terram?
    <verse number="25" style="v"/>Quis dedit vehementissimo imbri cursumet viam fulmini tonanti,
    <verse number="26" style="v"/>ut plueret super terram absque homine,in deserto, ubi nullus mortalium commoratur,
    <verse number="27" style="v"/>ut impleret inviam et desolatamet produceret herbas in terra arida?
    <verse number="28" style="v"/>Quis est pluviae pater,vel quis genuit stillas roris?
    <verse number="29" style="v"/>De cuius sinu egressa est glacies,et pruinam de caelo quis genuit?
    <verse number="30" style="v"/>In similitudinem lapidis aquae durantur,et superficies abyssi constringitur.
    <verse number="31" style="v"/>Numquid coniungere valebis nexus stellarum Pleiadumaut funiculum Arcturi poteris solvere?
    <verse number="32" style="v"/>Numquid produces Coronam in tempore suoet Ursam cum filiis ducis tu?
    <verse number="33" style="v"/>Numquid nosti leges caeliet pones scripturam eius in terra?
    <verse number="34" style="v"/>Numquid elevabis in nebula vocem tuam,et impetus aquarum operiet te?
    <verse number="35" style="v"/>Numquid mittes fulgura, et ibuntet dicent tibi: "Adsumus!"?
    <verse number="36" style="v"/>Quis posuit in visceribus ibis sapientiam,vel quis dedit gallo intellegentiam?
    <verse number="37" style="v"/>Quis recensebit nubes in sapientia,et utres caeli quis declinabit,
    <verse number="38" style="v"/>quando funditur pulvis in solidum,et glebae compinguntur?
    <verse number="39" style="v"/>Numquid capies leaenae praedamet animam catulorum eius implebis,
    <verse number="40" style="v"/>quando cubant in antriset in specubus insidiantur?
    <verse number="41" style="v"/>Quis praeparat corvo escam suam,quando pulli eius clamant ad Deum vagantes,eo quod non habeant cibos?
  </para>
  <chapter number="39" style="c"/>
  <para style="p">
    <verse number="1" style="v"/>Numquid nosti tempus partus ibicum in petrisvel parturientes cervas observasti?
    <verse number="2" style="v"/>Dinumerasti menses conceptus earumet scisti tempus partus earum?
    <verse number="3" style="v"/>Incurvantur ad fetum et pariuntet fetus suos emittunt.
    <verse number="4" style="v"/>Impinguantur filii earum et adolescunt in campo,egrediuntur et non revertuntur ad eas.
    <verse number="5" style="v"/>Quis dimisit onagrum liberum,et vincula ipsius quis solvit?
    <verse number="6" style="v"/>Cui dedi in solitudine domumet tabernacula eius in terra salsuginis.
    <verse number="7" style="v"/>Contemnit multitudinem civitatis,clamorem exactoris non audit.
    <verse number="8" style="v"/>Explorat montes pascuae suaeet virentia quaeque perquirit.
    <verse number="9" style="v"/>Numquid volet taurus ferus servire tibiaut morabitur ad praesepe tuum?
    <verse number="10" style="v"/>Numquid alligabis taurum ferum ad arandum loro tuo,aut confringet glebas vallium post te?
    <verse number="11" style="v"/>Numquid fiduciam habebis in magna fortitudine eiuset derelinques ei labores tuos?
    <verse number="12" style="v"/>Numquid credes illi quod revertaturet sementem in aream tuam congreget?
    <verse number="13" style="v"/>Ala struthionis laeta est,penna vero ciconiae et avolat.
    <verse number="14" style="v"/>Quando derelinquit ova sua in terra,in pulvere calefiunt.
    <verse number="15" style="v"/>Obliviscitur quod pes conculcet ea,aut bestia agri conterat.
    <verse number="16" style="v"/>Duratur ad filios suos quasi non sint sui;frustra laborans nullo timore anxiatur.
    <verse number="17" style="v"/>Privavit enim eam Deus sapientianec dedit illi intellegentiam.
    <verse number="18" style="v"/>Cum tempus fuerit, in altum alas erigit,deridet equum et ascensorem eius.
    <verse number="19" style="v"/>Numquid praebebis equo fortitudinemaut circumdabis collo eius iubam?
    <verse number="20" style="v"/>Numquid suscitabis eum quasi locustas?Gloria hinnitus eius terror;
    <verse number="21" style="v"/>vallem ungula fodit, exsultat audacter,in occursum pergit armatis.
    <verse number="22" style="v"/>Contemnit pavorem nec territurneque cedit gladio.
    <verse number="23" style="v"/>Super ipsum sonabit pharetra,micat hasta et acinaces.
    <verse number="24" style="v"/>Fervens et fremens sorbet terramnec consistet, cum tubae sonaverit clangor.
    <verse number="25" style="v"/>Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.
    <verse number="26" style="v"/>Numquid per sapientiam tuam plumescit accipiter,expandens alas suas ad austrum?
    <verse number="27" style="v"/>Numquid ad praeceptum tuum elevabitur aquilaet in arduis ponet nidum suum?
    <verse number="28" style="v"/>In petris manetet in praeruptis silicibus commoraturatque in culmine et arce.
    <verse number="29" style="v"/>Inde contemplatur escam,et de longe oculi eius prospiciunt.
    <verse number="30" style="v"/>Pulli eius lambent sanguinem;et, ubicumque cadaver fuerit, statim adest ".
  </para>
  <chapter number="40" style="c"/>
  <para style="p">
    <verse number="1" style="v"/>Et respondens Dominus locutus est ad Iob:
    <verse number="2" style="v"/>" Numquid contendit cum Omnipotente reprehensor?Qui arguit Deum, debet respondere ad ea ".
    <verse number="3" style="v"/>Respondens autem Iob Domino dixit:
    <verse number="4" style="v"/>" Ecce leviter locutus sum, quid respondebo tibi?Manum meam ponam super os meum.
    <verse number="5" style="v"/>Unum locutus sum, quod non repetam,et alterum, quibus ultra non addam ".
    <verse number="6" style="v"/>Respondens autem Dominus Iob de turbine dixit:
    <verse number="7" style="v"/>" Accinge sicut vir lumbos tuos;interrogabo te, et edoce me.
    <verse number="8" style="v"/>Numquid irritum facies iudicium meumet condemnabis me, ut tu iustificeris?
    <verse number="9" style="v"/>Et si habes brachium sicut Deuset si voce simili tonas?
    <verse number="10" style="v"/>Circumda tibi decorem et sublimitatem;gloria et decore induere.
    <verse number="11" style="v"/>Effunde vehementiam furoris tuiet respiciens omnem arrogantem humilia.
    <verse number="12" style="v"/>Respice cunctos superbos et confunde eoset contere impios in loco suo.
    <verse number="13" style="v"/>Absconde eos in pulvere simulet facies eorum claude in fovea;
    <verse number="14" style="v"/>et ego confiteborquod salvare te possit dextera tua.
    <verse number="15" style="v"/>Ecce Behemoth, quem feci tecum;fenum quasi bos comedit.
    <verse number="16" style="v"/>Fortitudo eius in lumbis eius,et virtus illius in umbilico ventris eius.
    <verse number="17" style="v"/>Stringit caudam suam quasi cedrum,nervi femorum eius perplexi sunt.
    <verse number="18" style="v"/>Ossa eius velut fistulae aeris,cartilago illius quasi laminae ferreae.
    <verse number="19" style="v"/>Ipse est principium viarum Dei;qui fecit eum, applicabit gladium eius.
    <verse number="20" style="v"/>Huic montes tributum ferunt,omnes bestiae agri ludunt ibi.
    <verse number="21" style="v"/>Sub lotis silvestribus dormit,in secreto calami et in locis umentibus;
    <verse number="22" style="v"/>loti silvestres umbra eum protegunt,circumdant eum salices torrentis.
    <verse number="23" style="v"/>Si fluvius intumescat, non tremit;securus est, si prorumpat fluctus ad os eius.
    <verse number="24" style="v"/>In oculis eius quis capiet eumet in sudibus perforabit nares eius?
    <verse number="25" style="v"/>An extrahere poteris Leviathan hamoet fune ligabis linguam eius?
    <verse number="26" style="v"/>Numquid pones iuncum in naribus eiusaut spina perforabis maxillam eius?
    <verse number="27" style="v"/>Numquid multiplicabit ad te precesaut loquetur tibi mollia?
    <verse number="28" style="v"/>Numquid feriet tecum pactum,et accipies eum servum sempiternum?
    <verse number="29" style="v"/>Numquid illudes ei quasi aviaut ligabis eum pro puellis tuis?
    <verse number="30" style="v"/>Speculabuntur super eum socii,divident illum negotiatores?
    <verse number="31" style="v"/>Numquid implebis telis pellem eiuset iaculo hamato piscium caput illius?
    <verse number="32" style="v"/>Pone super eum manum tuam;memento belli nec ultra addas.
  </para>
  <chapter number="41" style="c"/>
  <para style="p">
    <verse number="1" style="v"/>Ecce spes eius frustrabitur eum,et aspectu eius praecipitabitur.
    <verse number="2" style="v"/>Nemo tam audax, ut suscitet eum.Quis enim resistere potest vultui eius?
    <verse number="3" style="v"/>Quis eum aggressus est et salvus fuit?Sub omni caelo quisnam?
    <verse number="4" style="v"/>Non tacebo super membra eiuset eloquar robur et gratiam struis.
    <verse number="5" style="v"/>Quis revelabit faciem indumenti eius,et duplicia mandibulae eius quis intrabit?
    <verse number="6" style="v"/>Portas vultus eius quis aperiet?Per gyrum dentium eius formido.
    <verse number="7" style="v"/>Corpus illius quasi scuta fusilia,compactum sigillo siliceo:
    <verse number="8" style="v"/>unum uni coniungitur,et ne spiraculum quidem incedit per ea;
    <verse number="9" style="v"/>unum alteri adhaeret,et tenentes se nequaquam separantur.
    <verse number="10" style="v"/>Sternutatio eius favillae ignis,et oculi eius ut palpebrae diluculi.
    <verse number="11" style="v"/>De ore eius lampades procedunt,sicut scintillae ignis emittuntur.
    <verse number="12" style="v"/>De naribus eius procedit fumus,sicut ollae succensae atque ferventis.
    <verse number="13" style="v"/>Halitus eius prunas ardere facit,et flamma de ore eius egreditur.
    <verse number="14" style="v"/>In collo eius morabitur fortitudo,et faciem eius praecedit angor.
    <verse number="15" style="v"/>Palearia eius cohaerentia sibicompressa non moventur.
    <verse number="16" style="v"/>Cor eius induratur tamquam lapiset duratur quasi mola inferior.
    <verse number="17" style="v"/>Cum surrexerit, tremunt forteset ab undis retrorsum convertuntur.
    <verse number="18" style="v"/>Qui impegerit in eum, gladius eius non stabitnec hasta neque pilum neque thorax;
    <verse number="19" style="v"/>reputat enim quasi paleas ferrumet quasi lignum putridum aes.
    <verse number="20" style="v"/>Non fugat eum vir sagittarius,in stipulam versi sunt ei lapides fundae.
    <verse number="21" style="v"/>Quasi stipulam aestimat fustemet deridet vibrantem acinacem.
    <verse number="22" style="v"/>Sub ipso acumina testae,et sternit tribula super lutum.
    <verse number="23" style="v"/>Fervescere facit quasi ollam profundumet mare ponit quasi vas unguentarium.
    <verse number="24" style="v"/>Post se illuminat semitam,aestimatur abyssus quasi canescens.
    <verse number="25" style="v"/>Non est super terram potestas, quae comparetur ei,qui factus est, ut nullum timeret.
    <verse number="26" style="v"/>Omne sublime videt:ipse est rex super universos filios superbiae ".
  </para>
  <chapter number="42" style="c"/>
  <para style="p">
    <verse number="1" style="v"/>Respondens autem Iob Domino dixit:
    <verse number="2" style="v"/>" Scio quia omnia potes,et nulla te latet cogitatio.
    <verse number="3" style="v"/>Quis est iste, qui celat consiliumabsque scientia?Ideo insipienter locutus sumet mirabilia, quae excederent scientiam meam.
    <verse number="4" style="v"/>Audi, et ego loquar;interrogabo te, et responde mihi.
    <verse number="5" style="v"/>Auditu auris audivi te;nunc autem oculus meus videt te.
    <verse number="6" style="v"/>Idcirco ipse me reprehendoet ago paenitentiam in favilla et cinere ".
    <verse number="7" style="v"/>Postquam autem locutus est Dominus verba haec ad Iob, dixit ad Eliphaz Themanitem: " Iratus est furor meus in te et in duos amicos tuos, quoniam non estis locuti coram me rectum sicut servus meus Iob.
    <verse number="8" style="v"/>Sumite ergo vobis septem tauros et septem arietes et ite ad servum meum Iob et offerte holocaustum pro vobis; Iob autem servus meus orabit pro vobis. Faciem eius suscipiam, ut non vobis imputetur stultitia; neque enim locuti estis ad me recta sicut servus meus Iob ".
    <verse number="9" style="v"/>Abierunt ergo Eliphaz Themanites et Baldad Suhites et Sophar Naamathites et fecerunt, sicut locutus fuerat Dominus ad eos, et suscepit Dominus faciem Iob.
    <verse number="10" style="v"/>Dominus vertit sortem Iob, cum oraret ille pro amicis suis; et addidit Dominus omnia, quaecumque fuerant Iob, duplicia.
    <verse number="11" style="v"/>Venerunt autem ad eum omnes fratres sui et universae sorores suae et cuncti, qui noverant eum prius; et comederunt cum eo panem in domo eius et moverunt super eum caput et consolati sunt eum super omni malo, quod intulerat Dominus super eum; et dederunt ei unusquisque argenteum unum et inaurem auream unam.
    <verse number="12" style="v"/>Dominus autem benedixit novissimis Iob magis quam principio eius; et facta sunt ei quattuordecim milia ovium et sex milia camelorum et mille iuga boum et mille asinae.
    <verse number="13" style="v"/>Et fuerunt ei septem filii et tres filiae;
    <verse number="14" style="v"/>et vocavit nomen unius Columbam et nomen secundae Cassiam et nomen tertiae Cornustibii.
    <verse number="15" style="v"/>Non sunt autem inventae mulieres speciosae sicut filiae Iob in universa terra; deditque eis pater suus hereditatem inter fratres earum.
    <verse number="16" style="v"/>Vixit autem Iob post haec centum quadraginta annis et vidit filios suos et filios filiorum suorum usque ad quartam generationem; et mortuus est senex et plenus dierum.
  </para>
</usx>
