<?xml version="1.0" encoding="UTF-8"?>
<usx version="3.0">
  <book code="1TIM" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus, apostolus Christi Iesu secundum praeceptum Dei sal vatoris nostri et Christi Iesu spei nostrae,
    <verse number="2" style="v"/>Timotheo germano filio in fide: gratia, misericordia, pax a Deo Patre et Christo Iesu Domino nostro.
    <verse number="3" style="v"/>Sicut rogavi te, ut remaneres Ephesi, cum irem in Macedoniam, ut praeciperes quibusdam, ne aliter docerent
    <verse number="4" style="v"/>neque intenderent fabulis et genealogiis interminatis, quae quaestiones praestant magis quam dispensationem Dei, quae est in fide;
    <verse number="5" style="v"/>finis autem praecepti est caritas de corde puro et conscientia bona et fide non ficta,
    <verse number="6" style="v"/>a quibus quidam aberrantes conversi sunt in vaniloquium,
    <verse number="7" style="v"/>volentes esse legis doctores, non intellegentes neque quae loquuntur neque de quibus affirmant.
    <verse number="8" style="v"/>Scimus autem quia bona est lex, si quis ea legitime utatur,
    <verse number="9" style="v"/>sciens hoc quia iusto lex non est posita sed iniustis et non subiectis, impiis et peccatoribus, sceleratis et contaminatis, patricidis et matricidis, homicidis,
    <verse number="10" style="v"/>fornicariis, masculorum concubitoribus, plagiariis, mendacibus, periuris et si quid aliud sanae doctrinae adversatur,
    <verse number="11" style="v"/>secundum evangelium gloriae beati Dei, quod creditum est mihi.
    <verse number="12" style="v"/>Gratiam habeo ei, qui me confortavit, Christo Iesu Domino nostro, quia fidelem me existimavit ponens in ministerio,
    <verse number="13" style="v"/>qui prius fui blasphemus et persecutor et contumeliosus; sed misericordiam consecutus sum, quia ignorans feci in incredulitate;
    <verse number="14" style="v"/>superabundavit autem gratia Domini nostri cum fide et dilectione, quae sunt in Christo Iesu.
    <verse number="15" style="v"/>Fidelis sermo et omni acceptione dignus: Christus Iesus venit in mundum peccatores salvos facere; quorum primus ego sum,
    <verse number="16" style="v"/>sed ideo misericordiam consecutus sum, ut in me primo ostenderet Christus Iesus omnem longanimitatem, ad informationem eorum, qui credituri sunt illi in vitam aeternam.
    <verse number="17" style="v"/>Regi autem saeculorum, incorruptibili, invisibili, soli Deo honor et gloria in saecula saeculorum. Amen.
    <verse number="18" style="v"/>Hoc praeceptum commendo tibi, fili Timothee, secundum praecedentes super te prophetias, ut milites in illis bonam militiam
    <verse number="19" style="v"/>habens fidem et bonam conscientiam, quam quidam repellentes circa fidem naufragaverunt;
    <verse number="20" style="v"/>ex quibus est Hymenaeus et Alexander, quos tradidi Satanae, ut discant non blasphemare.
  </para>
  <chapter number="2" style="c"/>
  <para style="p">
    <verse number="1" style="v"/>Obsecro igitur primo omnium fieri obsecrationes, orationes, postulationes, gratiarum actiones pro omnibus hominibus,
    <verse number="2" style="v"/>pro regibus et omnibus, qui in sublimitate sunt, ut quietam et tranquillam vitam agamus in omni pietate et castitate.
    <verse number="3" style="v"/>Hoc bonum est et acceptum coram salvatore nostro Deo,
    <verse number="4" style="v"/>qui omnes homines vult salvos fieri et ad agnitionem veritatis venire.
    <verse number="5" style="v"/>Unus enim Deus, unus et mediator Dei et hominum, homo Christus Iesus,
    <verse number="6" style="v"/>qui dedit redemptionem semetipsum pro omnibus, testimonium temporibus suis;
    <verse number="7" style="v"/>in quod positus sum ego praedicator et apostolus - veritatem dico, non mentior - doctor gentium in fide et veritate.
    <verse number="8" style="v"/>Volo ergo viros orare in omni loco levantes puras manus sine ira et disceptatione;
    <verse number="9" style="v"/>similiter et mulieres in habitu ornato cum verecundia et sobrietate ornantes se, non in tortis crinibus et auro aut margaritis vel veste pretiosa,
    <verse number="10" style="v"/>sed, quod decet mulieres, profitentes pietatem per opera bona.
    <verse number="11" style="v"/>Mulier in tranquillitate discat cum omni subiectione;
    <verse number="12" style="v"/>docere autem mulieri non permitto neque dominari in virum, sed esse in tranquillitate.
    <verse number="13" style="v"/>Adam enim primus formatus est, deinde Eva;
    <verse number="14" style="v"/>et Adam non est seductus, mulier autem seducta in praevaricatione fuit.
    <verse number="15" style="v"/>Salvabitur autem per filiorum generationem, si permanserint in fide et dilectione et sanctificatione cum sobrietate.
  </para>
  <chapter number="3" style="c"/>
  <para style="p">
    <verse number="1" style="v"/>Fidelis sermo: si quis episco patum appetit, bonum opus de siderat.
    <verse number="2" style="v"/>Oportet ergo episcopum irreprehensibilem esse, unius uxoris virum, sobrium, prudentem, ornatum, hospitalem, doctorem,
    <verse number="3" style="v"/>non vinolentum, non percussorem sed modestum, non litigiosum, non cupidum,
    <verse number="4" style="v"/>suae domui bene praepositum, filios habentem in subiectione cum omni castitate
    <verse number="5" style="v"/>- si quis autem domui suae praeesse nescit, quomodo ecclesiae Dei curam habebit? C,
    <verse number="6" style="v"/>non neophytum, ne in superbia elatus in iudicium incidat Diaboli.
    <verse number="7" style="v"/>Oportet autem illum et testimonium habere bonum ab his, qui foris sunt, ut non in opprobrium incidat et laqueum Diaboli.
    <verse number="8" style="v"/>Diaconos similiter pudicos, non bilingues, non multo vino deditos, non turpe lucrum sectantes,
    <verse number="9" style="v"/>habentes mysterium fidei in conscientia pura.
    <verse number="10" style="v"/>Et hi autem probentur primum, deinde ministrent nullum crimen habentes.
    <verse number="11" style="v"/>Mulieres similiter pudicas, non detrahentes, sobrias, fideles in omnibus.
    <verse number="12" style="v"/>Diaconi sint unius uxoris viri, qui filiis suis bene praesint et suis domibus;
    <verse number="13" style="v"/>qui enim bene ministraverint, gradum sibi bonum acquirent et multam fiduciam in fide, quae est in Christo Iesu.
    <verse number="14" style="v"/>Haec tibi scribo sperans venire ad te cito;
    <verse number="15" style="v"/>si autem tardavero, ut scias quomodo oporteat in domo Dei conversari, quae est ecclesia Dei vivi, columna et firmamentum veritatis.
    <verse number="16" style="v"/>Et omnium confessione magnum est pietatis mysterium:Qui manifestatus est in carne,iustificatus est in Spiritu,apparuit angelis,praedicatus est in gentibus,creditus est in mumdo,assumptus est in gloria.
  </para>
  <chapter number="4" style="c"/>
  <para style="p">
    <verse number="1" style="v"/>Spiritus autem manifeste dicit, quia in novissimis temporibus discedent quidam a fide, attendentes spiritibus seductoribus et doctrinis daemoniorum,
    <verse number="2" style="v"/>in hypocrisi loquentium mendacium et cauteriatam habentium suam conscientiam,
    <verse number="3" style="v"/>prohibentium nubere, abstinere a cibis, quos Deus creavit ad percipiendum cum gratiarum actione fidelibus et his, qui cognoverunt veritatem.
    <verse number="4" style="v"/>Quia omnis creatura Dei bona, et nihil reiciendum, quod cum gratiarum actione percipitur;
    <verse number="5" style="v"/>sanctificatur enim per verbum Dei et orationem.
    <verse number="6" style="v"/>Haec proponens fratribus bonus eris minister Christi Iesu, enutritus verbis fidei et bonae doctrinae, quam assecutus es;
    <verse number="7" style="v"/>profanas autem et aniles fabulas devita.Exerce teipsum ad pietatem;
    <verse number="8" style="v"/>nam corporalis exercitatio ad modicum utilis est, pietas autem ad omnia utilis est promissionem habens vitae, quae nunc est, et futurae.
    <verse number="9" style="v"/>Fidelis sermo et omni acceptione dignus:
    <verse number="10" style="v"/>in hoc enim laboramus et certamus, quia sperantes sumus in Deum vivum, qui est salvator omnium hominum, maxime fidelium.
    <verse number="11" style="v"/>Praecipe haec et doce.
    <verse number="12" style="v"/>Nemo adulescentiam tuam contemnat; sed exemplum esto fidelium in verbo, in conversatione, in caritate, in fide, in castitate.
    <verse number="13" style="v"/>Dum venio, attende lectioni, exhortationi, doctrinae.
    <verse number="14" style="v"/>Noli neglegere donationem, quae in te est, quae data est tibi per prophetiam cum impositione manuum presbyterii.
    <verse number="15" style="v"/>Haec meditare, in his esto, ut profectus tuus manifestus sit omnibus.
    <verse number="16" style="v"/>Attende tibi et doctrinae; insta in illis; hoc enim faciens et teipsum salvum facies et eos, qui te audiunt.
  </para>
  <chapter number="5" style="c"/>
  <para style="p">
    <verse number="1" style="v"/>Seniorem ne increpaveris, sed obsecra ut patrem, iuvenes ut fratres,
    <verse number="2" style="v"/>anus ut matres, iuvenculas ut sorores in omni castitate.
    <verse number="3" style="v"/>Viduas honora, quae vere viduae sunt.
    <verse number="4" style="v"/>Si qua autem vidua filios aut nepotes habet, discant primum domum suam pie regere et mutuam vicem reddere parentibus; hoc enim acceptum est coram Deo.
    <verse number="5" style="v"/>Quae autem vere vidua est et desolata, sperat in Deum et instat obsecrationibus et orationibus nocte ac die;
    <verse number="6" style="v"/>nam quae in deliciis est vivens, mortua est.
    <verse number="7" style="v"/>Et haec praecipe, ut irreprehensibiles sint.
    <verse number="8" style="v"/>Si quis autem suorum et maxime domesticorum curam non habet, fidem negavit et est infideli deterior.
    <verse number="9" style="v"/>Vidua adscribatur non minus sexaginta annorum, quae fuerit unius viri uxor,
    <verse number="10" style="v"/>in operibus bonis testimonium habens: si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.
    <verse number="11" style="v"/>Adulescentiores autem viduas devita; cum enim luxuriatae fuerint adversus Christum, nubere volunt,
    <verse number="12" style="v"/>habentes damnationem, quia primam fidem irritam fecerunt;
    <verse number="13" style="v"/>simul autem et otiosae discunt circumire domos, non solum otiosae sed et verbosae et curiosae, loquentes quae non oportet.
    <verse number="14" style="v"/>Volo ergo iuniores nubere, filios procreare, dominas domus esse, nullam occasionem dare adversario maledicti gratia;
    <verse number="15" style="v"/>iam enim quaedam conversae sunt retro Satanam.
    <verse number="16" style="v"/>Si qua fidelis habet viduas, subministret illis, et non gravetur ecclesia, ut his, quae vere viduae sunt, sufficiat.
    <verse number="17" style="v"/>Qui bene praesunt presbyteri, duplici honore digni habeantur, maxime qui laborant in verbo et doctrina;
    <verse number="18" style="v"/>dicit enim Scriptura: " Non infrenabis os bovi trituranti " et: " Dignus operarius mercede sua ".
    <verse number="19" style="v"/>Adversus presbyterum accusationem noli recipere, nisi sub duobus vel tribus testibus.
    <verse number="20" style="v"/>Peccantes coram omnibus argue, ut et ceteri timorem habeant.
    <verse number="21" style="v"/>Testificor coram Deo et Christo Iesu et electis angelis, ut haec custodias sine praeiudicio nihil faciens in aliquam partem declinando.
    <verse number="22" style="v"/>Manus cito nemini imposueris neque communicaveris peccatis alienis; teipsum castum custodi.
    <verse number="23" style="v"/>Noli adhuc aquam bibere, sed vino modico utere propter stomachum et frequentes tuas infirmitates.
    <verse number="24" style="v"/>Quorundam hominum peccata manifesta sunt praecedentia ad iudicium, quosdam autem et subsequuntur;
    <verse number="25" style="v"/>similiter et facta bona manifesta sunt, et, quae aliter se habent, abscondi non possunt.
  </para>
  <chapter number="6" style="c"/>
  <para style="p">
    <verse number="1" style="v"/>Quicumque sunt sub iugo, servi dominos suos omni honore di gnos arbitrentur, ne nomen Dei et doctrina blasphemetur.
    <verse number="2" style="v"/>Qui autem fideles habent dominos, non contemnant, quia fratres sunt, sed magis serviant, quia fideles sunt et dilecti, qui beneficii participes sunt. Haec doce et exhortare.
    <verse number="3" style="v"/>Si quis aliter docet et non accedit sanis sermonibus Domini nostri Iesu Christi et ei, quae secundum pietatem est, doctrinae,
    <verse number="4" style="v"/>superbus est, nihil sciens, sed languens circa quaestiones et pugnas verborum, ex quibus oriuntur invidiae, contentiones, blasphemiae, suspiciones malae,
    <verse number="5" style="v"/>conflictationes hominum mente corruptorum et qui veritate privati sunt, existimantium quaestum esse pietatem.
    <verse number="6" style="v"/>Est autem quaestus magnus pietas cum sufficientia.
    <verse number="7" style="v"/>Nihil enim intulimus in mundum, quia nec auferre quid possumus;
    <verse number="8" style="v"/>habentes autem alimenta et quibus tegamur, his contenti erimus.
    <verse number="9" style="v"/>Nam qui volunt divites fieri, incidunt in tentationem et laqueum et desideria multa stulta et nociva, quae mergunt homines in interitum et perditionem;
    <verse number="10" style="v"/>radix enim omnium malorum est cupiditas, quam quidam appetentes erraverunt a fide et inseruerunt se doloribus multis.
    <verse number="11" style="v"/>Tu autem, o homo Dei, haec fuge; sectare vero iustitiam, pietatem, fidem, caritatem, patientiam, mansuetudinem.
    <verse number="12" style="v"/>Certa bonum certamen fidei, apprehende vitam aeternam, ad quam vocatus es, et confessus es bonam confessionem coram multis testibus.
    <verse number="13" style="v"/>Praecipio tibi coram Deo, qui vivificat omnia, et Christo Iesu, qui testimonium reddidit sub Pontio Pilato bonam confessionem,
    <verse number="14" style="v"/>ut serves mandatum sine macula irreprehensibile usque in adventum Domini nostri Iesu Christi,
    <verse number="15" style="v"/>quem suis temporibus ostendet beatus et solus potens, Rex regnantium et Dominus dominantium,
    <verse number="16" style="v"/>qui solus habet immortalitatem, lucem habitans inaccessibilem, quem vidit nullus hominum nec videre potest; cui honor et imperium sempiternum. Amen.
    <verse number="17" style="v"/>Divitibus huius saeculi praecipe non superbe sapere neque sperare in incerto divitiarum sed in Deo, qui praestat nobis omnia abunde ad fruendum,
    <verse number="18" style="v"/>bene agere, divites fieri in operibus bonis, facile tribuere, communicare,
    <verse number="19" style="v"/>thesaurizare sibi fundamentum bonum in futurum, ut apprehendant veram vitam.
    <verse number="20" style="v"/>O Timothee, depositum custodi, devitans profanas vocum novitates et oppositiones falsi nominis scientiae,
    <verse number="21" style="v"/>quam quidam profitentes circa fidem aberraverunt.Gratia vobiscum.
  </para>
</usx>
