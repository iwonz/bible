<?xml version="1.0" encoding="UTF-8"?>
<usx version="3.0">
  <book code="1PET" style="id"/>
  <chapter number="1" style="c"/>
  <para style="p">
    <verse number="1" style="v"/>Petrus apostolus Iesu Christi electis advenis dispersionis Pon ti, Galatiae, Cappadociae, Asiae et Bithyniae,
    <verse number="2" style="v"/>secundum praescientiam Dei Patris, in sanctificatione Spiritus, in oboedientiam et aspersionem sanguinis Iesu Christi: gratia vobis et pax multiplicetur.
    <verse number="3" style="v"/>Benedictus Deus et Pater Domini nostri Iesu Christi, qui secundum magnam misericordiam suam regeneravit nos in spem vivam per resurrectionem Iesu Christi ex mortuis,
    <verse number="4" style="v"/>in hereditatem incorruptibilem et incontaminatam et immarcescibilem, conservatam in caelis propter vos,
    <verse number="5" style="v"/>qui in virtute Dei custodimini per fidem in salutem, paratam revelari in tempore novissimo.
    <verse number="6" style="v"/>In quo exsultatis, modicum nunc si oportet contristati in variis tentationibus,
    <verse number="7" style="v"/>ut probatio vestrae fidei multo pretiosior auro, quod perit, per ignem quidem probato, inveniatur in laudem et gloriam et honorem in revelatione Iesu Christi.
    <verse number="8" style="v"/>Quem cum non videritis, diligitis; in quem nunc non videntes, credentes autem, exsultatis laetitia inenarrabili et glorificata,
    <verse number="9" style="v"/>reportantes finem fidei vestrae salutem animarum.
    <verse number="10" style="v"/>De qua salute exquisierunt atque scrutati sunt prophetae, qui de futura in vos gratia prophetaverunt,
    <verse number="11" style="v"/>scrutantes in quod vel quale tempus significaret, qui erat in eis Spiritus Christi, praenuntians eas, quae in Christo sunt, passiones et posteriores glorias;
    <verse number="12" style="v"/>quibus revelatum est quia non sibi ipsis, vobis autem ministrabant ea, quae nunc nuntiata sunt vobis per eos, qui evangelizaverunt vos, Spiritu Sancto misso de caelo, in quae desiderant angeli prospicere.
    <verse number="13" style="v"/>Propter quod succincti lumbos mentis vestrae, sobrii, perfecte sperate in eam, quae offertur vobis, gratiam in revelatione Iesu Christi.
    <verse number="14" style="v"/>Quasi filii oboedientiae, non configurati prioribus in ignorantia vestra desideriis,
    <verse number="15" style="v"/>sed secundum eum, qui vocavit vos, sanctum, et ipsi sancti in omni conversatione sitis,
    <verse number="16" style="v"/>quoniam scriptum est: " Sancti eritis, quia ego sanctus sum ".
    <verse number="17" style="v"/>Et si Patrem invocatis eum, qui sine acceptione personarum iudicat secundum uniuscuiusque opus, in timore incolatus vestri tempore conversamini,
    <verse number="18" style="v"/>scientes quod non corruptibilibus argento vel auro redempti estis de vana vestra conversatione a patribus tradita,
    <verse number="19" style="v"/>sed pretioso sanguine quasi Agni incontaminati et immaculati Christi,
    <verse number="20" style="v"/>praecogniti quidem ante constitutionem mundi, manifestati autem novissimis temporibus propter vos,
    <verse number="21" style="v"/>qui per ipsum fideles estis in Deum, qui suscitavit eum a mortuis et dedit ei gloriam, ut fides vestra et spes esset in Deum.
    <verse number="22" style="v"/>Animas vestras castificantes in oboedientia veritatis ad fraternitatis amorem non fictum, ex corde invicem diligite attentius,
    <verse number="23" style="v"/>renati non ex semine corruptibili sed incorruptibili per verbum Dei vivum et permanens:
    <verse number="24" style="v"/>quiaomnis caro ut fenum,et omnis gloria eius tamquam flos feni.Exaruit fenum, et flos decidit;
    <verse number="25" style="v"/>verbum autem Domini manet in aeternum.Hoc est autem verbum, quod evangelizatum est in vos.
  </para>
  <chapter number="2" style="c"/>
  <para style="p">
    <verse number="1" style="v"/>Deponentes igitur omnem ma litiam et omnem dolum et simu lationes et invidias et omnes detractiones,
    <verse number="2" style="v"/>sicut modo geniti infantes, rationale sine dolo lac concupiscite, ut in eo crescatis in salutem,
    <verse number="3" style="v"/>si gustastis quoniam dulcis Dominus.
    <verse number="4" style="v"/>Ad quem accedentes, lapidem vivum, ab hominibus quidem reprobatum, coram Deo autem electum, pretiosum,
    <verse number="5" style="v"/>et ipsi tamquam lapides vivi aedificamini domus spiritalis in sacerdotium sanctum offerre spiritales hostias acceptabiles Deo per Iesum Christum.
    <verse number="6" style="v"/>Propter quod continet Scriptura: Ecce pono in Sion lapidem angularem, electum, pretiosum;et, qui credit in eo, non confundetur ".
    <verse number="7" style="v"/>Vobis igitur honor credentibus; non credentibus autem Lapis, quem reprobaverunt aedificantes, hic factus est in caput anguli "
    <verse number="8" style="v"/>et " lapis offensionis et petra scandali "; qui offendunt verbo non credentes, in quod et positi sunt.
    <verse number="9" style="v"/>Vos autem genus electum, regale sacerdotium, gens sancta, populus in acquisitionem, ut virtutes annuntietis eius, qui de tenebris vos vocavit in admirabile lumen suum:
    <verse number="10" style="v"/>qui aliquando non populus, nunc autem populus Dei; qui non consecuti misericordiam, nunc autem misericordiam consecuti.
    <verse number="11" style="v"/>Carissimi, obsecro tamquam advenas et peregrinos abstinere vos a carnalibus desideriis, quae militant adversus animam;
    <verse number="12" style="v"/>conversationem vestram inter gentes habentes bonam, ut in eo, quod detrectant de vobis tamquam de malefactoribus, ex bonis operibus considerantes glorificent Deum in die visitationis.
    <verse number="13" style="v"/>Subiecti estote omni humanae creaturae propter Dominum: sive regi quasi praecellenti
    <verse number="14" style="v"/>sive ducibus tamquam ab eo missis ad vindictam malefactorum, laudem vero bonorum;
    <verse number="15" style="v"/>quia sic est voluntas Dei, ut benefacientes obmutescere faciatis imprudentium hominum ignorantiam,
    <verse number="16" style="v"/>quasi liberi, et non quasi velamen habentes malitiae libertatem, sed sicut servi Dei.
    <verse number="17" style="v"/>Omnes honorate, fraternitatem diligite, Deum timete, regem honorificate.
    <verse number="18" style="v"/>Servi, subditi estote in omni timore dominis, non tantum bonis et modestis sed etiam pravis.
    <verse number="19" style="v"/>Haec est enim gratia, si propter conscientiam Dei sustinet quis tristitias, patiens iniuste.
    <verse number="20" style="v"/>Quae enim gloria est, si peccantes et colaphizati sustinetis? Sed si benefacientes et patientes sustinetis, haec est gratia apud Deum.
    <verse number="21" style="v"/>In hoc enim vocati estis, quiaet Christus passus est pro vobis,vobis relinquens exemplum,ut sequamini vestigia eius:
    <verse number="22" style="v"/>qui peccatum non fecit,nec inventus est dolus in ore ipsius;
    <verse number="23" style="v"/>qui cum malediceretur, non remaledicebat;cum pateretur, non comminabatur, commendabat autem iuste iudicanti;
    <verse number="24" style="v"/>qui peccata nostra ipse pertulitin corpore suo super lignum,ut peccatis mortui iustitiae viveremus;cuius livore sanati estis.
    <verse number="25" style="v"/>Eratis enim sicut oves errantes,sed conversi estis nunc ad pastorem et episcopum animarum vestrarum.
  </para>
  <chapter number="3" style="c"/>
  <para style="p">
    <verse number="1" style="v"/>Similiter mulieres subditae sint suis viris, ut et si qui non cre dunt verbo, per mulierum conversationem sine verbo lucrifiant,
    <verse number="2" style="v"/>considerantes castam in timore conversationem vestram;
    <verse number="3" style="v"/>quarum sit non extrinsecus capillaturae aut circumdationis auri aut indumenti vestimentorum cultus,
    <verse number="4" style="v"/>sed qui absconditus cordis est homo, in incorruptibilitate mitis et quieti spiritus, qui est in conspectu Dei locuples.
    <verse number="5" style="v"/>Sic enim aliquando et sanctae mulieres sperantes in Deo ornabant se subiectae propriis viris,
    <verse number="6" style="v"/>sicut Sara oboediebat Abrahae dominum eum vocans: cuius estis filiae benefacientes et non timentes ullam perturbationem.
    <verse number="7" style="v"/>Viri similiter cohabitantes secundum scientiam quasi infirmiori vaso muliebri impertientes honorem, tamquam et coheredibus gratiae vitae, uti ne impediantur orationes vestrae.
    <verse number="8" style="v"/>In fine autem omnes unanimes, compatientes, fraternitatis amatores, misericordes, humiles,
    <verse number="9" style="v"/>non reddentes malum pro malo vel maledictum pro maledicto, sed e contrario benedicentes, quia in hoc vocati estis, ut benedictionem hereditate accipiatis.
    <verse number="10" style="v"/>" Qui enim vult vitam diligereet videre dies bonos,coerceat linguam suam a malo,
    <verse number="11" style="v"/>et labia eius ne loquantur dolum;declinet autem a malo et faciat bonum,inquirat pacem et persequatur eam.
    <verse number="12" style="v"/>Quia oculi Domini super iustos,et aures eius in preces eorum;vultus autem Domini super facientes mala ".
    <verse number="13" style="v"/>Et quis est qui vobis noceat, si boni aemulatores fueritis?
    <verse number="14" style="v"/>Sed et si patimini propter iustitiam, beati! Timorem autem eorum ne timueritis et non conturbemini,
    <verse number="15" style="v"/>Dominum autem Christum sanctificate in cordibus vestris, parati semper ad defensionem omni poscenti vos rationem de ea, quae in vobis est spe;
    <verse number="16" style="v"/>sed cum mansuetudine et timore, conscientiam habentes bonam, ut in quo de vobis detrectatur, confundantur, qui calumniantur vestram bonam in Christo conversationem.
    <verse number="17" style="v"/>Melius est enim benefacientes, si velit voluntas Dei, pati quam malefacientes.
    <verse number="18" style="v"/>Quia et Christus semel pro peccatis passus est, iustus pro iniustis, ut vos adduceret ad Deum, mortificatus quidem carne, vivificatus autem Spiritu:
    <verse number="19" style="v"/>in quo et his, qui in carcere erant, spiritibus adveniens praedicavit,
    <verse number="20" style="v"/>qui increduli fuerant aliquando, quando exspectabat Dei patientia in diebus Noe, cum fabricaretur arca, in qua pauci, id est octo animae, salvae factae sunt per aquam.
    <verse number="21" style="v"/>Cuius antitypum, baptisma, et vos nunc salvos facit, non carnis depositio sordium sed conscientiae bonae rogatio in Deum, per resurrectionem Iesu Christi,
    <verse number="22" style="v"/>qui est in dextera Dei, profectus in caelum, subiectis sibi angelis et potestatibus et virtutibus.
  </para>
  <chapter number="4" style="c"/>
  <para style="p">
    <verse number="1" style="v"/>Christo igitur passo in carne, et vos eadem cogitatione armami ni, quia, qui passus est carne, desiit a peccato;
    <verse number="2" style="v"/>ut iam non hominum concupiscentiis sed voluntate Dei, quod reliquum est in carne vivat temporis.
    <verse number="3" style="v"/>Sufficit enim praeteritum tempus ad voluntatem gentium consummandam, vobis, qui ambulastis in luxuriis, concupiscentiis, vinolentiis, comissationibus, potationibus et illicitis idolorum cultibus.
    <verse number="4" style="v"/>In quo mirantur non concurrentibus vobis in eandem luxuriae effusionem, blasphemantes;
    <verse number="5" style="v"/>qui reddent rationem ei, qui paratus est iudicare vivos et mortuos.
    <verse number="6" style="v"/>Propter hoc enim et mortuis evangelizatum est, ut iudicentur quidem secundum homines carne, vivant autem secundum Deum Spiritu.
    <verse number="7" style="v"/>Omnium autem finis appropinquavit. Estote itaque prudentes et vigilate in orationibus.
    <verse number="8" style="v"/>Ante omnia mutuam in vosmetipsos caritatem continuam habentes, quia caritas operit multitudinem peccatorum;
    <verse number="9" style="v"/>hospitales invicem sine murmuratione;
    <verse number="10" style="v"/>unusquisque, sicut accepit donationem, in alterutrum illam administrantes, sicut boni dispensatores multiformis gratiae Dei.
    <verse number="11" style="v"/>Si quis loquitur, quasi sermones Dei; si quis ministrat, tamquam ex virtute, quam largitur Deus, ut in omnibus glorificetur Deus per Iesum Christum: cui est gloria et imperium in saecula saeculorum. Amen.
    <verse number="12" style="v"/>Carissimi, nolite mirari in fervore, qui ad tentationem vobis fit, quasi novi aliquid vobis contingat,
    <verse number="13" style="v"/>sed, quemadmodum communicatis Christi passionibus, gaudete, ut et in revelatione gloriae eius gaudeatis exsultantes.
    <verse number="14" style="v"/>Si exprobramini in nomine Christi, beati, quoniam Spiritus gloriae et Dei super vos requiescit.
    <verse number="15" style="v"/>Nemo enim vestrum patiatur quasi homicida aut fur aut maleficus aut alienorum speculator;
    <verse number="16" style="v"/>si autem ut christianus, non erubescat, glorificet autem Deum in isto nomine.
    <verse number="17" style="v"/>Quoniam tempus est, ut incipiat iudicium a domo Dei; si autem primum a nobis, qui finis eorum, qui non credunt Dei evangelio?
    <verse number="18" style="v"/>" Et si iustus vix salvatur,impius et peccator ubi parebit? ".
    <verse number="19" style="v"/>Itaque et hi, qui patiuntur secundum voluntatem Dei, fideli Creatori commendent animas suas in benefacto.
  </para>
  <chapter number="5" style="c"/>
  <para style="p">
    <verse number="1" style="v"/>Seniores ergo, qui in vobis sunt, obsecro, consenior et testis Chri sti passionum, qui et eius, quae in futuro revelanda est, gloriae communicator:
    <verse number="2" style="v"/>Pascite, qui est in vobis, gregem Dei, providentes non coacto sed spontanee secundum Deum, neque turpis lucri gratia sed voluntarie,
    <verse number="3" style="v"/>neque ut dominantes in cleris sed formae facti gregis.
    <verse number="4" style="v"/>Et cum apparuerit Princeps pastorum, percipietis immarcescibilem gloriae coro nam.
    <verse number="5" style="v"/>Similiter, adulescentes, subditi estote senioribus. Omnes autem invicem humilitatem induite, quiaDeus superbis resistit,humilibus autem dat gratiam.
    <verse number="6" style="v"/>Humiliamini igitur sub potenti manu Dei, ut vos exaltet in tempore,
    <verse number="7" style="v"/>omnem sollicitudinem vestram proicientes in eum, quoniam ipsi cura est de vobis.
    <verse number="8" style="v"/>Sobrii estote, vigilate. Adversarius vester Diabolus tamquam leo rugiens circuit quaerens quem devoret.
    <verse number="9" style="v"/>Cui resistite fortes fide, scientes eadem passionum ei, quae in mundo est, vestrae fraternitati fieri.
    <verse number="10" style="v"/>Deus autem omnis gratiae, qui vocavit vos in aeternam suam gloriam in Christo Iesu, modicum passos ipse perficiet, confirmabit, solidabit, fundabit.
    <verse number="11" style="v"/>Ipsi imperium in saecula saeculorum. Amen.
    <verse number="12" style="v"/>Per Silvanum vobis fidelem fratrem, ut arbitror, breviter scripsi, obsecrans et contestans hanc esse veram gratiam Dei; in qua state.
    <verse number="13" style="v"/>Salutat vos, quae est in Babylone, coelecta et Marcus filius meus.
    <verse number="14" style="v"/>Salutate invicem in osculo caritatis.Pax vobis omnibus, qui estis in Christo.
  </para>
</usx>
