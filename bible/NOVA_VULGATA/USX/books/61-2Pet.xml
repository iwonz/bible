<?xml version="1.0" encoding="UTF-8"?>
<usx version="3.0">
  <book code="2PET" style="id"/>
  <chapter number="1" style="c"/>
  <para style="p">
    <verse number="1" style="v"/>Simon Petrus servus et apo stolus Iesu Christi his, qui coae qualem nobis sortiti sunt fidem in iustitia Dei nostri et salvatoris Iesu Christi:
    <verse number="2" style="v"/>gratia vobis et pax multiplicetur in cognitione Dei et Iesu Domini nostri.
    <verse number="3" style="v"/>Quomodo omnia nobis divinae virtutis suae ad vitam et pietatem donatae per cognitionem eius, qui vocavit nos propria gloria et virtute,
    <verse number="4" style="v"/>per quae pretiosa et maxima nobis promissa donata sunt, ut per haec efficiamini divinae consortes naturae, fugientes eam, quae in mundo est in concupiscentia, corruptionem;
    <verse number="5" style="v"/>et propter hoc ipsum curam omnem subinferentes ministrate in fide vestra virtutem, in virtute autem scientiam,
    <verse number="6" style="v"/>in scientia autem continentiam, in continentia autem patientiam, in patientia autem pietatem,
    <verse number="7" style="v"/>in pietate autem amorem fraternitatis, in amore autem fraternitatis caritatem.
    <verse number="8" style="v"/>Haec enim vobis, cum adsint et abundent, non vacuos nec sine fructu vos constituunt in Domini nostri Iesu Christi cognitionem;
    <verse number="9" style="v"/>cui enim non praesto sunt haec, caecus est et nihil procul cernens, oblivionem accipiens purgationis veterum suorum delictorum.
    <verse number="10" style="v"/>Quapropter, fratres, magis satagite, ut firmam vestram vocationem et electionem faciatis. Haec enim facientes non offendetis aliquando;
    <verse number="11" style="v"/>sic enim abundanter ministrabitur vobis introitus in aeternum regnum Domini nostri et salvatoris Iesu Christi.
    <verse number="12" style="v"/>Propter quod incipiam vos semper commonere de his, et quidem scientes et confirmatos in praesenti veritate.
    <verse number="13" style="v"/>Iustum autem arbitror, quamdiu sum in hoc tabernaculo, suscitare vos in commonitione,
    <verse number="14" style="v"/>certus quod velox est depositio tabernaculi mei, secundum quod et Dominus noster Iesus Christus significavit mihi;
    <verse number="15" style="v"/>dabo autem operam et frequenter habere vos post obitum meum, ut horum memoriam faciatis.
    <verse number="16" style="v"/>Non enim captiosas fabulas secuti notam fecimus vobis Domini nostri Iesu Christi virtutem et adventum, sed speculatores facti illius magnitudinis.
    <verse number="17" style="v"/>Accipiens enim a Deo Patre honorem et gloriam, voce prolata ad eum huiuscemodi a magnifica gloria: " Filius meus, dilectus meus hic est, in quo ego mihi complacui ";
    <verse number="18" style="v"/>et hanc vocem nos audivimus de caelo prolatam, cum essemus cum ipso in monte sancto.
    <verse number="19" style="v"/>Et habemus firmiorem propheticum sermonem, cui bene facitis attendentes quasi lucernae lucenti in caliginoso loco, donec dies illucescat, et lucifer oriatur in cordibus vestris,
    <verse number="20" style="v"/>hoc primum intellegentes quod omnis prophetia Scripturae propria interpretatione non fit;
    <verse number="21" style="v"/>non enim voluntate humana prolata est prophetia aliquando, sed a Spiritu Sancto ducti locuti sunt a Deo homines.
  </para>
  <chapter number="2" style="c"/>
  <para style="p">
    <verse number="1" style="v"/>Fuerunt vero et pseudopro phetae in populo, sicut et in vo bis erunt magistri mendaces, qui introducent sectas perditionis et eum, qui emit eos, Dominatorem negantes superducent sibi celerem perditionem.
    <verse number="2" style="v"/>Et multi sequentur eorum luxurias, propter quos via veritatis blasphemabitur;
    <verse number="3" style="v"/>et in avaritia fictis verbis de vobis negotiabuntur. Quibus iudicium iam olim non cessat, et perditio eorum non dormitat.
    <verse number="4" style="v"/>Si enim Deus angelis peccantibus non pepercit, sed rudentibus inferni detractos in tartarum tradidit in iudicium reservatos:
    <verse number="5" style="v"/>et originali mundo non pepercit, sed octavum Noe iustitiae praeconem custodivit diluvium mundo impiorum inducens;
    <verse number="6" style="v"/>et civitates Sodomae et Gomorrae in cinerem redigens eversione damnavit, exemplum ponens eorum, quae sunt impiis futura:
    <verse number="7" style="v"/>et iustum Lot oppressum a nefandorum luxuria conversationis eruit:
    <verse number="8" style="v"/>aspectu enim et auditu iustus habitans apud eos, de die in diem animam iustam iniquis operibus cruciabat.
    <verse number="9" style="v"/>Novit Dominus pios de tentatione eripere, iniquos vero in diem iudicii puniendos reservare,
    <verse number="10" style="v"/>maxime autem eos, qui post carnem in concupiscentia immunditiae ambulant dominationemque contemnunt.Audaces, superbi, glorias non metuunt blasphemantes,
    <verse number="11" style="v"/>ubi angeli fortitudine et virtute cum sint maiores, non portant adversum illas coram Domino iudicium blasphemiae.
    <verse number="12" style="v"/>Hi vero, velut irrationabilia animalia naturaliter genita in captionem et in corruptionem, in his, quae ignorant, blasphemantes, in corruptione sua et corrumpentur
    <verse number="13" style="v"/>inviti percipientes mercedem iniustitiae; voluptatem existimantes diei delicias, coinquinationes et maculae deliciis affluentes, in voluptatibus suis luxuriantes vobiscum,
    <verse number="14" style="v"/>oculos habentes plenos adulterae et incessabiles delicti, pellicientes animas instabiles, cor exercitatum avaritiae habentes, maledictionis filii;
    <verse number="15" style="v"/>derelinquentes rectam viam erraverunt, secuti viam Balaam ex Bosor, qui mercedem iniquitatis amavit,
    <verse number="16" style="v"/>correptionem vero habuit suae praevaricationis; subiugale mutum in hominis voce loquens prohibuit prophetae insipientiam.
    <verse number="17" style="v"/>Hi sunt fontes sine aqua, et nebulae turbine exagitatae, quibus caligo tenebrarum reservatur.
    <verse number="18" style="v"/>Superba enim vanitatis loquentes pelliciunt in concupiscentiis carnis luxuriis illos, qui paululum effugiunt eos, qui in errore conversantur,
    <verse number="19" style="v"/>libertatem illis promittentes, cum ipsi servi sint corruptionis; a quo enim quis superatus est, huius servus est.
    <verse number="20" style="v"/>Si enim refugientes coinquinationes mundi in cognitione Domini nostri et Salvatoris Iesu Christi his rursus implicati superantur, facta sunt eis posteriora deteriora prioribus.
    <verse number="21" style="v"/>Melius enim erat illis non cognoscere viam iustitiae, quam post agnitionem retrorsum converti ab eo, quod illis traditum est, sancto mandato.
    <verse number="22" style="v"/>Contigit enim eis illud veri proverbii: Canis reversus ad suum vomitum ",et " Sus lota in volutabro luti ".
  </para>
  <chapter number="3" style="c"/>
  <para style="p">
    <verse number="1" style="v"/>Hanc vobis, carissimi, iam se cundam scribo epistulam, in quibus excito vestram in commonitione sinceram mentem,
    <verse number="2" style="v"/>ut memores sitis eorum, quae praedicta sunt verborum a sanctis prophetis, et ab apostolis traditi vobis praecepti Domini et Salvatoris;
    <verse number="3" style="v"/>hoc primum scientes, quod venient in novissimis diebus in illusione illudentes, iuxta proprias concupiscentias suas ambulantes,
    <verse number="4" style="v"/>dicentes: " Ubi est promissio adventus eius? Ex quo enim patres dormierunt, omnia sic perseverant ab initio creaturae ".
    <verse number="5" style="v"/>Latet enim eos hoc volentes, quod caeli erant prius, et terra de aqua et per aquam consistens Dei verbo,
    <verse number="6" style="v"/>per quae ille tunc mundus aqua inundatus periit;
    <verse number="7" style="v"/>caeli autem, qui nunc sunt, et terra eodem verbo repositi sunt igni, servati in diem iudicii et perditionis impiorum hominum.
    <verse number="8" style="v"/>Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.
    <verse number="9" style="v"/>Non tardat Dominus promissionem, sicut quidam tarditatem existimant, sed patienter agit in vos nolens aliquos perire, sed omnes ad paenitentiam reverti.
    <verse number="10" style="v"/>Adveniet autem dies Domini ut fur, in qua caeli magno impetu transient, elementa vero calore solventur, et terra et opera, quae in ea invenientur.
    <verse number="11" style="v"/>Cum haec omnia ita dissolvenda sint, quales oportet esse vos in sanctis conversationibus et pietatibus,
    <verse number="12" style="v"/>exspectantes et properantes adventum diei Dei, propter quam caeli ardentes solventur, et elementa ignis ardore tabescent!
    <verse number="13" style="v"/>Novos vero caelos et terram novam secundum promissum ipsius exspectamus, in quibus iustitia habitat.
    <verse number="14" style="v"/>Propter quod, carissimi, haec exspectantes satagite immaculati et inviolati ei inveniri in pace;
    <verse number="15" style="v"/>et Domini nostri longanimitatem, salutem arbitramini, sicut et carissimus frater noster Paulus secundum datam sibi sapientiam scripsit vobis,
    <verse number="16" style="v"/>sicut et in omnibus epistulis loquens in eis de his; in quibus sunt quaedam difficilia intellectu, quae indocti et instabiles depravant, sicut et ceteras Scripturas, ad suam ipsorum perditionem.
    <verse number="17" style="v"/>Vos igitur, dilecti, praescientes custodite, ne iniquorum errore simul abducti excidatis a propria firmitate;
    <verse number="18" style="v"/>crescite vero in gratia et in cognitione Domini nostri et Salvatoris Iesu Christi. Ipsi gloria et nunc et in diem aeternitatis. Amen.
  </para>
</usx>
