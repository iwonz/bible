<?xml version="1.0" encoding="UTF-8"?>
<usx version="3.0">
  <book code="ROM" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus servus Christi Iesu, vo catus apostolus, segregatus in evangelium Dei,
    <verse number="2" style="v"/>quod ante promiserat per prophetas suos in Scripturis sanctis
    <verse number="3" style="v"/>de Filio suo, qui factus est ex semine David secundum carnem,
    <verse number="4" style="v"/>qui constitutus est Filius Dei in virtute secundum Spiritum sanctificationis ex resurrectione mortuorum, Iesu Christo Domino nostro,
    <verse number="5" style="v"/>per quem accepimus gratiam et apostolatum ad oboeditionem fidei in omnibus gentibus pro nomine eius,
    <verse number="6" style="v"/>in quibus estis et vos vocati Iesu Christi,
    <verse number="7" style="v"/>omnibus, qui sunt Romae dilectis Dei, vocatis sanctis: gratia vobis et pax a Deo Patre nostro et Domino Iesu Christo.
    <verse number="8" style="v"/>Primum quidem gratias ago Deo meo per Iesum Christum pro omnibus vobis, quia fides vestra annuntiatur in universo mundo;
    <verse number="9" style="v"/>testis enim mihi est Deus, cui servio in spiritu meo in evangelio Filii eius, quomodo sine intermissione memoriam vestri faciam
    <verse number="10" style="v"/>semper in orationibus meis obsecrans, si quo modo tandem aliquando prosperum iter habeam in voluntate Dei veniendi ad vos.
    <verse number="11" style="v"/>Desidero enim videre vos, ut aliquid impertiar gratiae vobis spiritalis ad confirmandos vos,
    <verse number="12" style="v"/>id est una vobiscum consolari per eam, quae invicem est, fidem vestram atque meam.
    <verse number="13" style="v"/>Nolo autem vos ignorare, fratres, quia saepe proposui venire ad vos et prohibitus sum usque adhuc, ut aliquem fructum habeam et in vobis, sicut et in ceteris gentibus.
    <verse number="14" style="v"/>Graecis ac barbaris, sapientibus et insipientibus debitor sum.
    <verse number="15" style="v"/>Itaque, quod in me est, promptus sum et vobis, qui Romae estis, evangelizare.
    <verse number="16" style="v"/>Non enim erubesco evangelium: virtus enim Dei est in salutem omni credenti, Iudaeo primum et Graeco.
    <verse number="17" style="v"/>Iustitia enim Dei in eo revelatur ex fide in fidem, sicut scriptum est: Iustus autem ex fide vivet ".
    <verse number="18" style="v"/>Revelatur enim ira Dei de caelo super omnem impietatem et iniustitiam hominum, qui veritatem in iniustitia detinent,
    <verse number="19" style="v"/>quia, quod noscibile est Dei, manifestum est in illis; Deus enim illis manifestavit.
    <verse number="20" style="v"/>Invisibilia enim ipsius a creatura mundi per ea, quae facta sunt, intellecta conspiciuntur, sempiterna eius et virtus et divinitas, ut sint inexcusabiles;
    <verse number="21" style="v"/>quia, cum cognovissent Deum, non sicut Deum glorificaverunt aut gratias egerunt, sed evanuerunt in cogitationibus suis, et obscuratum est insipiens cor eorum.
    <verse number="22" style="v"/>Dicentes se esse sapientes, stulti facti sunt,
    <verse number="23" style="v"/>et mutaverunt gloriam incorruptibilis Dei in similitudinem imaginis corruptibilis hominis et volucrum et quadrupedum et serpentium.
    <verse number="24" style="v"/>Propter quod tradidit illos Deus in concupiscentiis cordis eorum in immunditiam, ut ignominia afficiant corpora sua in semetipsis,
    <verse number="25" style="v"/>qui commutaverunt veritatem Dei in mendacio et coluerunt et servierunt creaturae potius quam Creatori, qui est benedictus in saecula. Amen.
    <verse number="26" style="v"/>Propterea tradidit illos Deus in passiones ignominiae. Nam et feminae eorum immutaverunt naturalem usum in eum, qui est contra naturam;
    <verse number="27" style="v"/>similiter et masculi, relicto naturali usu feminae, exarserunt in desideriis suis in invicem, masculi in masculos turpitudinem operantes et mercedem, quam oportuit, erroris sui in semetipsis recipientes.
    <verse number="28" style="v"/>Et sicut non probaverunt Deum habere in notitia, tradidit eos Deus in reprobum sensum, ut faciant, quae non conveniunt,
    <verse number="29" style="v"/>repletos omni iniquitate, malitia, avaritia, nequitia, plenos invidia, homicidio, contentione, dolo, malignitate, susurrones,
    <verse number="30" style="v"/>detractores, Deo odibiles, contumeliosos, superbos, elatos, inventores malorum, parentibus non oboedientes,
    <verse number="31" style="v"/>insipientes, incompositos, sine affectione, sine misericordia.
    <verse number="32" style="v"/>Qui cum iudicium Dei cognovissent, quoniam qui talia agunt, digni sunt morte, non solum ea faciunt, sed et consentiunt facientibus.
  </para>
  <chapter number="2" style="c"/>
  <para style="p">
    <verse number="1" style="v"/>Propter quod inexcusabilis es, o homo omnis, qui iudicas. In quo enim iudicas alterum, teipsum condemnas; eadem enim agis, qui iudicas.
    <verse number="2" style="v"/>Scimus enim quoniam iudicium Dei est secundum veritatem in eos, qui talia agunt.
    <verse number="3" style="v"/>Existimas autem hoc, o homo, qui iudicas eos, qui talia agunt, et facis ea, quia tu effugies iudicium Dei?
    <verse number="4" style="v"/>An divitias benignitatis eius et patientiae et longanimitatis contemnis, ignorans quoniam benignitas Dei ad paenitentiam te adducit?
    <verse number="5" style="v"/>Secundum duritiam autem tuam et impaenitens cor thesaurizas tibi iram in die irae et revelationis iusti iudicii Dei,
    <verse number="6" style="v"/>qui reddet unicuique secundum opera eius:
    <verse number="7" style="v"/>his quidem, qui secundum patientiam boni operis gloriam et honorem et incorruptionem quaerunt, vitam aeternam;
    <verse number="8" style="v"/>his autem, qui ex contentione et non oboediunt veritati, oboediunt autem iniquitati, ira et indignatio.
    <verse number="9" style="v"/>Tribulatio et angustia in omnem animam hominis operantis malum, Iudaei primum et Graeci;
    <verse number="10" style="v"/>gloria autem et honor et pax omni operanti bonum, Iudaeo primum et Graeco.
    <verse number="11" style="v"/>Non est enim personarum acceptio apud Deum!
    <verse number="12" style="v"/>Quicumque enim sine lege peccaverunt, sine lege et peribunt; et, quicumque in lege peccaverunt, per legem iudicabuntur.
    <verse number="13" style="v"/>Non enim auditores legis iusti sunt apud Deum, sed factores legis iustificabuntur.
    <verse number="14" style="v"/>Cum enim gentes, quae legem non habent, naturaliter, quae legis sunt, faciunt, eiusmodi legem non habentes ipsi sibi sunt lex;
    <verse number="15" style="v"/>qui ostendunt opus legis scriptum in cordibus suis, testimonium simul reddente illis conscientia ipsorum, et inter se invicem cogitationibus accusantibus aut etiam defendentibus,
    <verse number="16" style="v"/>in die, cum iudicabit Deus occulta hominum secundum evangelium meum per Christum Iesum.
    <verse number="17" style="v"/>Si autem tu Iudaeus cognominaris et requiescis in lege et gloriaris in Deo,
    <verse number="18" style="v"/>et nosti Voluntatem et discernis potiora instructus per legem,
    <verse number="19" style="v"/>et confidis teipsum ducem esse caecorum, lumen eorum, qui in tenebris sunt,
    <verse number="20" style="v"/>eruditorem insipientium, magistrum infantium, habentem formam scientiae et veritatis in lege.
    <verse number="21" style="v"/>Qui ergo alium doces, teipsum non doces? Qui praedicas non furandum, furaris?
    <verse number="22" style="v"/>Qui dicis non moechandum, moecharis? Qui abominaris idola, templa spolias?
    <verse number="23" style="v"/>Qui in lege gloriaris, per praevaricationem legis Deum inhonoras?
    <verse number="24" style="v"/>" Nomen enim Dei propter vos blasphematur inter gentes ", sicut scriptum est.
    <verse number="25" style="v"/>Circumcisio quidem prodest, si legem observes; si autem praevaricator legis sis, circumcisio tua praeputium facta est.
    <verse number="26" style="v"/>Si igitur praeputium iustitias legis custodiat, nonne praeputium illius in circumcisionem reputabitur?
    <verse number="27" style="v"/>Et iudicabit, quod ex natura est praeputium legem consummans, te, qui per litteram et circumcisionem praevaricator legis es.
    <verse number="28" style="v"/>Non enim qui manifesto Iudaeus est, neque quae manifesto in carne circumcisio,
    <verse number="29" style="v"/>sed qui in abscondito Iudaeus est, et circumcisio cordis in spiritu non littera, cuius laus non ex hominibus sed ex Deo est.
  </para>
  <chapter number="3" style="c"/>
  <para style="p">
    <verse number="1" style="v"/>Quid ergo amplius est Iudaeo, aut quae utilitas circumcisionis?
    <verse number="2" style="v"/>Multum per omnem modum. Primum quidem, quia credita sunt illis eloquia Dei.
    <verse number="3" style="v"/>Quid enim, si quidam non crediderunt? Numquid incredulitas illorum fidem Dei evacuabit?
    <verse number="4" style="v"/>Absit! Exstet autem Deus verax, omnis autem homo mendax, sicut scriptum est: " Ut iustificeris in sermonibus tuis et vincas cum iudicaris ".
    <verse number="5" style="v"/>Si autem iniustitia nostra iustitiam Dei commendat, quid dicemus? Numquid iniustus Deus, qui infert iram? Secundum hominem dico.
    <verse number="6" style="v"/>Absit! Alioquin quomodo iudicabit Deus mundum?
    <verse number="7" style="v"/>Si enim veritas Dei in meo mendacio abundavit in gloriam ipsius, quid adhuc et ego tamquam peccator iudicor?
    <verse number="8" style="v"/>Et non, sicut blasphemamur, et sicut aiunt quidam nos dicere: " Faciamus mala, ut veniant bona "? Quorum damnatio iusta est.
    <verse number="9" style="v"/>Quid igitur? Praecellimus eos? Nequaquam! Antea enim causati sumus Iudaeos et Graecos omnes sub peccato esse,
    <verse number="10" style="v"/>sicut scriptum est: Non est iustus quisquam,
    <verse number="11" style="v"/>non est intellegens, non est requirens Deum.
    <verse number="12" style="v"/>Omnes declinaverunt, simul inutiles facti sunt;non est qui faciat bonum, non est usque ad unum.
    <verse number="13" style="v"/>Sepulcrum patens est guttur eorum,linguis suis dolose agebant,venenum aspidum sub labiis eorum,
    <verse number="14" style="v"/>quorum os maledictione et amaritudine plenum est;
    <verse number="15" style="v"/>veloces pedes eorum ad effundendum sanguinem,
    <verse number="16" style="v"/>contritio et infelicitas in viis eorum,
    <verse number="17" style="v"/>et viam pacis non cognoverunt.
    <verse number="18" style="v"/>Non est timor Dei ante oculos eorum ".
    <verse number="19" style="v"/>Scimus autem quoniam, quaecumque lex loquitur, his, qui in lege sunt, loquitur, ut omne os obstruatur, et obnoxius fiat omnis mundus Deo;
    <verse number="20" style="v"/>quia ex operibus legis non iustificabitur omnis caro coram illo, per legem enim cognitio peccati.
    <verse number="21" style="v"/>Nunc autem sine lege iustitia Dei manifestata est, testificata a Lege et Prophetis,
    <verse number="22" style="v"/>iustitia autem Dei per fidem Iesu Christi, in omnes, qui credunt. Non enim est distinctio:
    <verse number="23" style="v"/>omnes enim peccaverunt et egent gloria Dei,
    <verse number="24" style="v"/>iustificati gratis per gratiam ipsius per redemptionem, quae est in Christo Iesu;
    <verse number="25" style="v"/>quem proposuit Deus propitiatorium per fidem in sanguine ipsius ad ostensionem iustitiae suae, cum praetermisisset praecedentia delicta
    <verse number="26" style="v"/>in sustentatione Dei, ad ostensionem iustitiae eius in hoc tempore, ut sit ipse iustus et iustificans eum, qui ex fide est Iesu.
    <verse number="27" style="v"/>Ubi est ergo gloriatio? Exclusa est. Per quam legem? Operum? Non, sed per legem fidei.
    <verse number="28" style="v"/>Arbitramur enim iustificari hominem per fidem sine operibus legis.
    <verse number="29" style="v"/>An Iudaeorum Deus tantum? Nonne et gentium? Immo et gentium,
    <verse number="30" style="v"/>quoniam quidem unus Deus, qui iustificabit circumcisionem ex fide et praeputium per fidem.
    <verse number="31" style="v"/>Legem ergo destruimus per fidem? Absit, sed legem statuimus.
  </para>
  <chapter number="4" style="c"/>
  <para style="p">
    <verse number="1" style="v"/>Quid ergo dicemus invenisse Abraham progenitorem no strum secundum carnem?
    <verse number="2" style="v"/>Si enim Abraham ex operibus iustificatus est, habet gloriam sed non apud Deum.
    <verse number="3" style="v"/>Quid enim Scriptura dicit? " Credidit autem Abraham Deo, et reputatum est illi ad iustitiam ".
    <verse number="4" style="v"/>Ei autem, qui operatur, merces non reputatur secundum gratiam sed secundum debitum;
    <verse number="5" style="v"/>ei vero, qui non operatur, sed credit in eum, qui iustificat impium, reputatur fides eius ad iustitiam,
    <verse number="6" style="v"/>sicut et David dicit beatitudinem hominis, cui Deus reputat iustitiam sine operibus:
    <verse number="7" style="v"/>" Beati, quorum remissae sunt iniquitates,et quorum tecta sunt peccata.
    <verse number="8" style="v"/>Beatus vir, cui non imputabit Dominus peccatum ".
    <verse number="9" style="v"/>Beatitudo ergo haec in circumcisione an etiam in praeputio? Dicimus enim: " Reputata est Abrahae fides ad iustitiam ".
    <verse number="10" style="v"/>Quomodo ergo reputata est? In circumcisione an in praeputio? Non in circumcisione sed in praeputio:
    <verse number="11" style="v"/>et signum accepit circumcisionis, signaculum iustitiae fidei, quae fuit in praeputio, ut esset pater omnium credentium per praeputium, ut reputetur illis iustitia,
    <verse number="12" style="v"/>et pater circumcisionis his non tantum, qui ex circumcisione sunt, sed et qui sectantur vestigia eius, quae fuit in praeputio, fidei patris nostri Abrahae.
    <verse number="13" style="v"/>Non enim per legem promissio Abrahae aut semini eius, ut heres esset mundi, sed per iustitiam fidei;
    <verse number="14" style="v"/>si enim qui ex lege heredes sunt, exinanita est fides, et abolita est promissio.
    <verse number="15" style="v"/>Lex enim iram operatur; ubi autem non est lex, nec praevaricatio.
    <verse number="16" style="v"/>Ideo ex fide, ut secundum gratiam, ut firma sit promissio omni semini, non ei, qui ex lege est solum, sed et ei, qui ex fide est Abrahae - qui est pater omnium nostrum,
    <verse number="17" style="v"/>sicut scriptum est: " Patrem multarum gentium posui te " C, ante Deum, cui credidit, qui vivificat mortuos et vocat ea, quae non sunt, quasi sint;
    <verse number="18" style="v"/>qui contra spem in spe credidit, ut fieret pater multarum gentium, secundum quod dictum est: " Sic erit semen tuum ".
    <verse number="19" style="v"/>Et non infirmatus fide consideravit corpus suum iam emortuum, cum fere centum annorum esset, et emortuam vulvam Sarae;
    <verse number="20" style="v"/>in repromissione autem Dei non haesitavit diffidentia, sed confortatus est fide, dans gloriam Deo,
    <verse number="21" style="v"/>et plenissime sciens quia, quod promisit, potens est et facere.
    <verse number="22" style="v"/>Ideo et reputatum est illi ad iustitiam.
    <verse number="23" style="v"/>Non est autem scriptum tantum propter ipsum: reputatum est illi,
    <verse number="24" style="v"/>sed et propter nos, quibus reputabitur, credentibus in eum, qui suscitavit Iesum Dominum nostrum a mortuis,
    <verse number="25" style="v"/>qui traditus est propter delicta nostra et suscitatus est propter iustificationem nostram.
  </para>
  <chapter number="5" style="c"/>
  <para style="p">
    <verse number="1" style="v"/>Iustificati igitur ex fide, pacem habemus ad Deum per Domi num nostrum Iesum Christum,
    <verse number="2" style="v"/>per quem et accessum habemus fide in gratiam istam, in qua stamus et gloriamur in spe gloriae Dei.
    <verse number="3" style="v"/>Non solum autem, sed et gloriamur in tribulationibus, scientes quod tribulatio patientiam operatur,
    <verse number="4" style="v"/>patientia autem probationem, probatio vero spem;
    <verse number="5" style="v"/>spes autem non confundit, quia caritas Dei diffusa est in cordibus nostris per Spiritum Sanctum, qui datus est nobis.
    <verse number="6" style="v"/>Adhuc enim Christus, cum adhuc infirmi essemus, secundum tempus pro impiis mortuus est.
    <verse number="7" style="v"/>Vix enim pro iusto quis moritur; nam pro bono forsitan quis et audeat mori.
    <verse number="8" style="v"/>Commendat autem suam caritatem Deus in nos, quoniam, cum adhuc peccatores essemus, Christus pro nobis mortuus est.
    <verse number="9" style="v"/>Multo igitur magis iustificati nunc in sanguine ipsius, salvi erimus ab ira per ipsum!
    <verse number="10" style="v"/>Si enim, cum inimici essemus, reconciliati sumus Deo per mortem Filii eius, multo magis reconciliati salvi erimus in vita ipsius;
    <verse number="11" style="v"/>non solum autem, sed et gloriamur in Deo per Dominum nostrum Iesum Christum, per quem nunc reconciliationem accepimus.
    <verse number="12" style="v"/>Propterea, sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, eo quod omnes peccaverunt.
    <verse number="13" style="v"/>Usque ad legem enim peccatum erat in mundo; peccatum autem non imputatur, cum lex non est,
    <verse number="14" style="v"/>sed regnavit mors ab Adam usque ad Moysen etiam in eos, qui non peccaverunt in similitudine praevaricationis Adae, qui est figura futuri.
    <verse number="15" style="v"/>Sed non sicut delictum, ita et donum; si enim unius delicto multi mortui sunt, multo magis gratia Dei et donum in gratia unius hominis Iesu Christi in multos abundavit.
    <verse number="16" style="v"/>Et non sicut per unum, qui peccavit, ita et donum; nam iudicium ex uno in condemnationem, gratia autem ex multis delictis in iustificationem.
    <verse number="17" style="v"/>Si enim unius delicto mors regnavit per unum, multo magis, qui abundantiam gratiae et donationis iustitiae accipiunt, in vita regnabunt per unum Iesum Christum.
    <verse number="18" style="v"/>Igitur sicut per unius delictum in omnes homines in condemnationem, sic et per unius iustitiam in omnes homines in iustificationem vitae;
    <verse number="19" style="v"/>sicut enim per inoboedientiam unius hominis peccatores constituti sunt multi, ita et per unius oboeditionem iusti constituentur multi.
    <verse number="20" style="v"/>Lex autem subintravit, ut abundaret delictum; ubi autem abundavit peccatum, superabundavit gratia,
    <verse number="21" style="v"/>ut sicut regnavit peccatum in morte, ita et gratia regnet per iustitiam in vitam aeternam per Iesum Christum Dominum nostrum.
  </para>
  <chapter number="6" style="c"/>
  <para style="p">
    <verse number="1" style="v"/>Quid ergo dicemus? Perma nebimus in peccato, ut gratia abundet?
    <verse number="2" style="v"/>Absit! Qui enim mortui sumus peccato, quomodo adhuc vivemus in illo?
    <verse number="3" style="v"/>An ignoratis quia, quicumque baptizati sumus in Christum Iesum, in mortem ipsius baptizati sumus?
    <verse number="4" style="v"/>Consepulti ergo sumus cum illo per baptismum in mortem, ut quemadmodum suscitatus est Christus a mortuis per gloriam Patris, ita et nos in novitate vitae ambulemus.
    <verse number="5" style="v"/>Si enim complantati facti sumus similitudini mortis eius, sed et resurrectionis erimus;
    <verse number="6" style="v"/>hoc scientes quia vetus homo noster simul crucifixus est, ut destruatur corpus peccati, ut ultra non serviamus peccato.
    <verse number="7" style="v"/>Qui enim mortuus est, iustificatus est a peccato.
    <verse number="8" style="v"/>Si autem mortui sumus cum Christo, credimus quia simul etiam vivemus cum eo;
    <verse number="9" style="v"/>scientes quod Christus suscitatus ex mortuis iam non moritur, mors illi ultra non dominatur.
    <verse number="10" style="v"/>Quod enim mortuus est, peccato mortuus est semel; quod autem vivit, vivit Deo.
    <verse number="11" style="v"/>Ita et vos existimate vos mortuos quidem esse peccato, viventes autem Deo in Christo Iesu.
    <verse number="12" style="v"/>Non ergo regnet peccatum in vestro mortali corpore, ut oboediatis concupiscentiis eius,
    <verse number="13" style="v"/>neque exhibeatis membra vestra arma iniustitiae peccato, sed exhibete vos Deo tamquam ex mortuis viventes et membra vestra arma iustitiae Deo.
    <verse number="14" style="v"/>Peccatum enim vobis non dominabitur; non enim sub lege estis sed sub gratia.
    <verse number="15" style="v"/>Quid ergo? Peccabimus, quoniam non sumus sub lege sed sub gratia? Absit!
    <verse number="16" style="v"/>Nescitis quoniam, cui exhibetis vos servos ad oboedientiam, servi estis eius, cui oboeditis, sive peccati ad mortem, sive oboeditionis ad iustitiam?
    <verse number="17" style="v"/>Gratias autem Deo quod fuistis servi peccati, oboedistis autem ex corde in eam formam doctrinae, in quam traditi estis,
    <verse number="18" style="v"/>liberati autem a peccato servi facti estis iustitiae.
    <verse number="19" style="v"/>Humanum dico propter infirmitatem carnis vestrae. Sicut enim exhibuistis membra vestra servientia immunditiae et iniquitati ad iniquitatem, ita nunc exhibete membra vestra servientia iustitiae ad sanctificationem.
    <verse number="20" style="v"/>Cum enim servi essetis peccati, liberi eratis iustitiae.
    <verse number="21" style="v"/>Quem ergo fructum habebatis tunc, in quibus nunc erubescitis? Nam finis illorum mors!
    <verse number="22" style="v"/>Nunc vero liberati a peccato, servi autem facti Deo, habetis fructum vestrum in sanctificationem, finem vero vitam aeternam!
    <verse number="23" style="v"/>Stipendia enim peccati mors, donum autem Dei vita aeterna in Christo Iesu Domino nostro.
  </para>
  <chapter number="7" style="c"/>
  <para style="p">
    <verse number="1" style="v"/>An ignoratis, fratres - scienti bus enim legem loquor - quia lex in homine dominatur, quanto tempore vivit?
    <verse number="2" style="v"/>Nam quae sub viro est mulier, viventi viro alligata est lege; si autem mortuus fuerit vir, soluta est a lege viri.
    <verse number="3" style="v"/>Igitur, vivente viro, vocabitur adultera, si fuerit alterius viri; si autem mortuus fuerit vir, libera est a lege, ut non sit adultera, si fuerit alterius viri.
    <verse number="4" style="v"/>Itaque, fratres mei, et vos mortificati estis legi per corpus Christi, ut sitis alterius, eius qui ex mortuis suscitatus est, ut fructificaremus Deo.
    <verse number="5" style="v"/>Cum enim essemus in carne, passiones peccatorum, quae per legem sunt, operabantur in membris nostris, ut fructificarent morti;
    <verse number="6" style="v"/>nunc autem soluti sumus a lege, mortui ei, in qua detinebamur, ita ut serviamus in novitate Spiritus et non in vetustate litterae.
    <verse number="7" style="v"/>Quid ergo dicemus? Lex peccatum est? Absit! Sed peccatum non cognovi, nisi per legem; nam concupiscentiam nescirem, nisi lex diceret: " Non concupisces ".
    <verse number="8" style="v"/>Occasione autem accepta, peccatum per mandatum operatum est in me omnem concupiscentiam; sine lege enim peccatum mortuum erat.
    <verse number="9" style="v"/>Ego autem vivebam sine lege aliquando; sed, cum venisset mandatum, peccatum revixit,
    <verse number="10" style="v"/>ego autem mortuus sum; et inventum est mihi mandatum, quod erat ad vitam, hoc esse ad mortem;
    <verse number="11" style="v"/>nam peccatum, occasione accepta, per mandatum seduxit me et per illud occidit.
    <verse number="12" style="v"/>Itaque lex quidem sancta, et mandatum sanctum et iustum et bonum.
    <verse number="13" style="v"/>Quod ergo bonum est, mihi factum est mors? Absit! Sed peccatum, ut appareat peccatum, per bonum mihi operatum est mortem; ut fiat supra modum peccans peccatum per mandatum.
    <verse number="14" style="v"/>Scimus enim quod lex spiritalis est; ego autem carnalis sum, venumdatus sub peccato.
    <verse number="15" style="v"/>Quod enim operor, non intellego; non enim, quod volo, hoc ago, sed quod odi, illud facio.
    <verse number="16" style="v"/>Si autem, quod nolo, illud facio, consentio legi quoniam bona.
    <verse number="17" style="v"/>Nunc autem iam non ego operor illud, sed, quod habitat in me, peccatum.
    <verse number="18" style="v"/>Scio enim quia non habitat in me, hoc est in carne mea, bonum; nam velle adiacet mihi, operari autem bonum, non!
    <verse number="19" style="v"/>Non enim, quod volo bonum, facio, sed, quod nolo malum, hoc ago.
    <verse number="20" style="v"/>Si autem, quod nolo, illud facio, iam non ego operor illud, sed, quod habitat in me, peccatum.
    <verse number="21" style="v"/>Invenio igitur hanc legem volenti mihi facere bonum, quoniam mihi malum adiacet.
    <verse number="22" style="v"/>Condelector enim legi Dei secundum interiorem hominem;
    <verse number="23" style="v"/>video autem aliam legem in membris meis repugnantem legi mentis meae et captivantem me in lege peccati, quae est in membris meis.
    <verse number="24" style="v"/>Infelix ego homo! Quis me liberabit de corpore mortis huius?
    <verse number="25" style="v"/>Gratias autem Deo per Iesum Christum Dominum nostrum! Igitur ego ipse mente servio legi Dei, carne autem legi peccati.
  </para>
  <chapter number="8" style="c"/>
  <para style="p">
    <verse number="1" style="v"/>Nihil ergo nunc damnationis est his, qui sunt in Christo Iesu;
    <verse number="2" style="v"/>lex enim Spiritus vitae in Christo Iesu liberavit te a lege peccati et mortis.
    <verse number="3" style="v"/>Nam, quod impossibile erat legi, in quo infirmabatur per carnem, Deus Filium suum mittens in similitudine carnis peccati et pro peccato, damnavit peccatum in carne,
    <verse number="4" style="v"/>ut iustitia legis impleretur in nobis, qui non secundum carnem ambulamus sed secundum Spiritum.
    <verse number="5" style="v"/>Qui enim secundum carnem sunt, quae carnis sunt, sapiunt; qui vero secundum Spiritum, quae sunt Spiritus.
    <verse number="6" style="v"/>Nam sapientia carnis mors, sapientia autem Spiritus vita et pax;
    <verse number="7" style="v"/>quoniam sapientia carnis inimicitia est in Deum, legi enim Dei non subicitur nec enim potest.
    <verse number="8" style="v"/>Qui autem in carne sunt, Deo placere non possunt.
    <verse number="9" style="v"/>Vos autem in carne non estis sed in Spiritu, si tamen Spiritus Dei habitat in vobis. Si quis autem Spiritum Christi non habet, hic non est eius.
    <verse number="10" style="v"/>Si autem Christus in vobis est, corpus quidem mortuum est propter peccatum, Spiritus vero vita propter iustitiam.
    <verse number="11" style="v"/>Quod si Spiritus eius, qui suscitavit Iesum a mortuis, habitat in vobis, qui suscitavit Christum a mortuis vivificabit et mortalia corpora vestra per inhabitantem Spiritum suum in vobis.
    <verse number="12" style="v"/>Ergo, fratres, debitores sumus non carni, ut secundum carnem vivamus.
    <verse number="13" style="v"/>Si enim secundum carnem vixeritis, moriemini; si autem Spiritu opera corporis mortificatis, vivetis.
    <verse number="14" style="v"/>Quicumque enim Spiritu Dei aguntur, hi filii Dei sunt.
    <verse number="15" style="v"/>Non enim accepistis spiritum servitutis iterum in timorem, sed accepistis Spiritum adoptionis filiorum, in quo clamamus: " Abba, Pater!.
    <verse number="16" style="v"/>Ipse Spiritus testimonium reddit una cum spiritu nostro, quod sumus filii Dei.
    <verse number="17" style="v"/>Si autem filii, et heredes: heredes quidem Dei, coheredes autem Christi, si tamen compatimur, ut et conglorificemur.
    <verse number="18" style="v"/>Existimo enim quod non sunt condignae passiones huius temporis ad futuram gloriam, quae revelanda est in nobis.
    <verse number="19" style="v"/>Nam exspectatio creaturae revelationem filiorum Dei exspectat;
    <verse number="20" style="v"/>vanitati enim creatura subiecta est, non volens sed propter eum, qui subiecit, in spem,
    <verse number="21" style="v"/>quia et ipsa creatura liberabitur a servitute corruptionis in libertatem gloriae filiorum Dei.
    <verse number="22" style="v"/>Scimus enim quod omnis creatura congemiscit et comparturit usque adhuc;
    <verse number="23" style="v"/>non solum autem, sed et nos ipsi primitias Spiritus habentes, et ipsi intra nos gemimus adoptionem filiorum exspectantes, redemptionem corporis nostri.
    <verse number="24" style="v"/>Spe enim salvi facti sumus; spes autem, quae videtur, non est spes; nam, quod videt, quis sperat?
    <verse number="25" style="v"/>Si autem, quod non videmus, speramus, per patientiam exspectamus.
    <verse number="26" style="v"/>Similiter autem et Spiritus adiuvat infirmitatem nostram; nam quid oremus, sicut oportet, nescimus, sed ipse Spiritus interpellat gemitibus inenarrabilibus;
    <verse number="27" style="v"/>qui autem scrutatur corda, scit quid desideret Spiritus, quia secundum Deum postulat pro sanctis.
    <verse number="28" style="v"/>Scimus autem quoniam diligentibus Deum omnia cooperantur in bonum, his, qui secundum propositum vocati sunt.
    <verse number="29" style="v"/>Nam, quos praescivit, et praedestinavit conformes fieri imaginis Filii eius, ut sit ipse primogenitus in multis fratribus;
    <verse number="30" style="v"/>quos autem praedestinavit, hos et vocavit; et quos vocavit, hos et iustificavit; quos autem iustificavit, illos et glorificavit.
    <verse number="31" style="v"/>Quid ergo dicemus ad haec? Si Deus pro nobis, quis contra nos?
    <verse number="32" style="v"/>Qui Filio suo non pepercit, sed pro nobis omnibus tradidit illum, quomodo non etiam cum illo omnia nobis donabit?
    <verse number="33" style="v"/>Quis accusabit adversus electos Dei? Deus, qui iustificat?
    <verse number="34" style="v"/>Quis est qui condemnet? Christus Iesus, qui mortuus est, immo qui suscitatus est, qui et est ad dexteram Dei, qui etiam interpellat pro nobis?
    <verse number="35" style="v"/>Quis nos separabit a caritate Christi? Tribulatio an angustia an persecutio an fames an nuditas an periculum an gladius?
    <verse number="36" style="v"/>Sicut scriptum est: Propter te mortificamur tota die,aestimati sumus ut oves occisionis ".
    <verse number="37" style="v"/>Sed in his omnibus supervincimus per eum, qui dilexit nos.
    <verse number="38" style="v"/>Certus sum enim quia neque mors neque vita neque angeli neque principatus neque instantia neque futura neque virtutes
    <verse number="39" style="v"/>neque altitudo neque profundum neque alia quaelibet creatura poterit nos separare a caritate Dei, quae est in Christo Iesu Domino nostro.
  </para>
  <chapter number="9" style="c"/>
  <para style="p">
    <verse number="1" style="v"/>Veritatem dico in Christo, non mentior, testimonium mihi per hibente conscientia mea in Spiritu Sancto,
    <verse number="2" style="v"/>quoniam tristitia est mihi magna, et continuus dolor cordi meo.
    <verse number="3" style="v"/>Optarem enim ipse ego anathema esse a Christo pro fratribus meis, cognatis meis secundum carnem,
    <verse number="4" style="v"/>qui sunt Israelitae, quorum adoptio est filiorum et gloria et testamenta et legislatio et cultus et promissiones,
    <verse number="5" style="v"/>quorum sunt patres, et ex quibus Christus secundum carnem: qui est super omnia Deus benedictus in saecula. Amen.
    <verse number="6" style="v"/>Non autem quod exciderit verbum Dei. Non enim omnes, qui ex Israel, hi sunt Israel;
    <verse number="7" style="v"/>neque quia semen sunt Abrahae, omnes filii, sed: " In Isaac vocabitur tibi semen ".
    <verse number="8" style="v"/>Id est, non qui filii carnis, hi filii Dei, sed qui filii sunt promissionis, aestimantur semen;
    <verse number="9" style="v"/>promissionis enim verbum hoc est: " Secundum hoc tempus veniam, et erit Sarae filius ".
    <verse number="10" style="v"/>Non solum autem, sed et Rebecca ex uno concubitum habens, Isaac patre nostro;
    <verse number="11" style="v"/>cum enim nondum nati fuissent aut aliquid egissent bonum aut malum, ut secundum electionem propositum Dei maneret,
    <verse number="12" style="v"/>non ex operibus sed ex vocante dictum est ei: " Maior serviet minori ";
    <verse number="13" style="v"/>sicut scriptum est: " Iacob dilexi, Esau autem odio habui ".
    <verse number="14" style="v"/>Quid ergo dicemus? Numquid iniustitia apud Deum? Absit!
    <verse number="15" style="v"/>Moysi enim dicit: " Miserebor, cuius misereor, et misericordiam praestabo, cui misericordiam praesto ".
    <verse number="16" style="v"/>Igitur non volentis neque currentis sed miserentis Dei.
    <verse number="17" style="v"/>Dicit enim Scriptura pharaoni: " In hoc ipsum excitavi te, ut ostendam in te virtutem meam, et ut annuntietur nomen meum in universa terra ".
    <verse number="18" style="v"/>Ergo, cuius vult, miseretur et, quem vult, indurat.
    <verse number="19" style="v"/>Dices itaque mihi: " Quid ergo adhuc queritur? Voluntati enim eius quis restitit? ".
    <verse number="20" style="v"/>O homo, sed tu quis es, qui respondeas Deo? Numquid dicet figmentum ei, qui se finxit: " Quid me fecisti sic? ".
    <verse number="21" style="v"/>An non habet potestatem figulus luti ex eadem massa facere aliud quidem vas in honorem, aliud vero in ignominiam?
    <verse number="22" style="v"/>Quod si volens Deus ostendere iram et notam facere potentiam suam, sustinuit in multa patientia vasa irae aptata in interitum;
    <verse number="23" style="v"/>et ut ostenderet divitias gloriae suae in vasa misericordiae, quae praeparavit in gloriam,
    <verse number="24" style="v"/>quos et vocavit nos non solum ex Iudaeis sed etiam ex gentibus?
    <verse number="25" style="v"/>Sicut et in Osee dicit: Vocabo Non plebem meam Plebem meamet Non dilectam Dilectam.
    <verse number="26" style="v"/>Et erit: in loco, ubi dictum est eis:Non plebs mea vos",ibi vocabuntur Filii Dei vivi ".
    <verse number="27" style="v"/>Isaias autem clamat pro Israel: " Si fuerit numerus filiorum Israel tamquam arena maris, reliquiae salvae fient.
    <verse number="28" style="v"/>Verbum enim consummans et brevians faciet Dominus super terram ".
    <verse number="29" style="v"/>Et sicut praedixit Isaias: Nisi Dominus Sabaoth reliquisset nobis semen,sicut Sodoma facti essemuset sicut Gomorra similes fuissemus ".
    <verse number="30" style="v"/>Quid ergo dicemus? Quod gentes, quae non sectabantur iustitiam, apprehenderunt iustitiam, iustitiam autem, quae ex fide est;
    <verse number="31" style="v"/>Israel vero sectans legem iustitiae in legem non pervenit.
    <verse number="32" style="v"/>Quare? Quia non ex fide sed quasi ex operibus; offenderunt in lapidem offensionis,
    <verse number="33" style="v"/>sicut scriptum est: Ecce pono in Sion lapidem offensionis et petram scandali;et, qui credit in eo, non confundetur ".
  </para>
  <chapter number="10" style="c"/>
  <para style="p">
    <verse number="1" style="v"/>Fratres, voluntas quidem cordis mei et obsecratio ad Deum pro illis in salutem.
    <verse number="2" style="v"/>Testimonium enim perhibeo illis quod aemulationem Dei habent sed non secundum scientiam;
    <verse number="3" style="v"/>ignorantes enim Dei iustitiam et suam iustitiam quaerentes statuere, iustitiae Dei non sunt subiecti;
    <verse number="4" style="v"/>finis enim legis Christus ad iustitiam omni credenti.
    <verse number="5" style="v"/>Moyses enim scribit de iustitia, quae ex lege est: " Qui fecerit homo, vivet in eis ".
    <verse number="6" style="v"/>Quae autem ex fide est iustitia, sic dicit: " Ne dixeris in corde tuo: Quis ascendet in caelum?", id est Christum deducere;
    <verse number="7" style="v"/>aut: " Quis descendet in abyssum? ", hoc est Christum ex mortuis revocare.
    <verse number="8" style="v"/>Sed quid dicit? " Prope te est verbum, in ore tuo et in corde tuo "; hoc est verbum fidei, quod praedicamus.
    <verse number="9" style="v"/>Quia si confitearis in ore tuo: " Dominum Iesum! ", et in corde tuo credideris quod Deus illum excitavit ex mortuis, salvus eris.
    <verse number="10" style="v"/>Corde enim creditur ad iustitiam, ore autem confessio fit in salutem.
    <verse number="11" style="v"/>Dicit enim Scriptura: Omnis, qui credit in illo, non confundetur ".
    <verse number="12" style="v"/>Non enim est distinctio Iudaei et Graeci, nam idem Dominus omnium, dives in omnes, qui invocant illum:
    <verse number="13" style="v"/>Omnis enim, quicumque invocaverit nomen Domini, salvus erit.
    <verse number="14" style="v"/>Quomodo ergo invocabunt, in quem non crediderunt? Aut quomodo credent ei, quem non audierunt? Quomodo autem audient sine praedicante?
    <verse number="15" style="v"/>Quomodo vero praedicabunt nisi mittantur? Sicut scriptum est: Quam speciosi pedes evangelizantium bona ".
    <verse number="16" style="v"/>Sed non omnes oboedierunt evangelio; Isaias enim dicit: Domine, quis credidit auditui nostro? ".
    <verse number="17" style="v"/>Ergo fides ex auditu, auditus autem per verbum Christi.
    <verse number="18" style="v"/>Sed dico: Numquid non audierunt? Quin immo,in omnem terram exiit sonus eorum,et in fines orbis terrae verba eorum.
    <verse number="19" style="v"/>Sed dico: Numquid Israel non cognovit? Primus Moyses dicit: Ego ad aemulationem vos adducam per Non gentem:per gentem insipientem ad iram vos provocabo ".
    <verse number="20" style="v"/>Isaias autem audet et dicit: " Inventus sum in non quaerentibus me; palam apparui his, qui me non interrogabant ".
    <verse number="21" style="v"/>Ad Israel autem dicit: " Tota die expandi manus meas ad populum non credentem et contradicentem ".
  </para>
  <chapter number="11" style="c"/>
  <para style="p">
    <verse number="1" style="v"/>Dico ergo: Numquid repulit Deus populum suum? Absit! Nam et ego Israelita sum, ex semine Abraham, tribu Beniamin.
    <verse number="2" style="v"/>Non reppulit Deus plebem suam, quam praescivit. An nescitis in Elia quid dicit Scriptura? Quemadmodum interpellat Deum adversus Israel:
    <verse number="3" style="v"/>" Domine, prophetas tuos occiderunt, altaria tua suffoderunt, et ego relictus sum solus, et quaerunt animam meam ".
    <verse number="4" style="v"/>Sed quid dicit illi responsum divinum? Reliqui mihi septem milia virorum, qui non curvaverunt genu Baal ".
    <verse number="5" style="v"/>Sic ergo et in hoc tempore reliquiae secundum electionem gratiae factae sunt.
    <verse number="6" style="v"/>Si autem gratia, iam non ex operibus, alioquin gratia iam non est gratia.
    <verse number="7" style="v"/>Quid ergo? Quod quaerit Israel, hoc non est consecutus, electio autem consecuta est; ceteri vero excaecati sunt,
    <verse number="8" style="v"/>sicut scriptum est: Dedit illis Deus spiritum soporis,oculos, ut non videant,et aures, ut non audiant,usque in hodiernum diem ".
    <verse number="9" style="v"/>Et David dicit: Fiat mensa eorum in laqueum et in captionemet in scandalum et in retributionem illis.
    <verse number="10" style="v"/>Obscurentur oculi eorum, ne videant,et dorsum illorum semper incurva! ".
    <verse number="11" style="v"/>Dico ergo: Numquid sic offenderunt, ut caderent? Absit! Sed illorum casu salus gentibus, ut illi ad aemulationem adducantur.
    <verse number="12" style="v"/>Quod si casus illorum divitiae sunt mundi, et deminutio eorum divitiae gentium, quanto magis plenitudo eorum!
    <verse number="13" style="v"/>Vobis autem dico gentibus: Quantum quidem ego sum gentium apostolus, ministerium meum honorifico,
    <verse number="14" style="v"/>si quo modo ad aemulandum provocem carnem meam et salvos faciam aliquos ex illis.
    <verse number="15" style="v"/>Si enim amissio eorum reconciliatio est mundi, quae assumptio, nisi vita ex mortuis?
    <verse number="16" style="v"/>Quod si primitiae sanctae sunt, et massa; et si radix sancta, et rami.
    <verse number="17" style="v"/>Quod si aliqui ex ramis fracti sunt, tu autem, cum oleaster esses, insertus es in illis et consocius radicis pinguedinis olivae factus es,
    <verse number="18" style="v"/>noli gloriari adversus ramos; quod si gloriaris, non tu radicem portas, sed radix te.
    <verse number="19" style="v"/>Dices ergo: " Fracti sunt rami, ut ego inserar ".
    <verse number="20" style="v"/>Bene; incredulitate fracti sunt, tu autem fide stas. Noli altum sapere, sed time:
    <verse number="21" style="v"/>si enim Deus naturalibus ramis non pepercit, ne forte nec tibi parcat.
    <verse number="22" style="v"/>Vide ergo bonitatem et severitatem Dei: in eos quidem, qui ceciderunt, severitatem; in te autem bonitatem Dei, si permanseris in bonitate, alioquin et tu excideris.
    <verse number="23" style="v"/>Sed et illi, si non permanserint in incredulitate, inserentur; potens est enim Deus iterum inserere illos!
    <verse number="24" style="v"/>Nam si tu ex naturali excisus es oleastro et contra naturam insertus es in bonam olivam, quanto magis hi, qui secundum naturam sunt, inserentur suae olivae.
    <verse number="25" style="v"/>Nolo enim vos ignorare, fratres, mysterium hoc, ut non sitis vobis ipsis sapientes, quia caecitas ex parte contigit in Israel, donec plenitudo gentium intraret,
    <verse number="26" style="v"/>et sic omnis Israel salvus fiet, sicut scriptum est: Veniet ex Sion, qui eripiat,avertet impietates ab Iacob;
    <verse number="27" style="v"/>et hoc illis a me testamentum,cum abstulero peccata eorum ".
    <verse number="28" style="v"/>Secundum evangelium quidem inimici propter vos, secundum electionem autem carissimi propter patres;
    <verse number="29" style="v"/>sine paenitentia enim sunt dona et vocatio Dei!
    <verse number="30" style="v"/>Sicut enim aliquando vos non credidistis Deo, nunc autem misericordiam consecuti estis propter illorum incredulitatem,
    <verse number="31" style="v"/>ita et isti nunc non crediderunt propter vestram misericordiam, ut et ipsi nunc misericordiam consequantur.
    <verse number="32" style="v"/>Conclusit enim Deus omnes in incredulitatem, ut omnium misereatur!
    <verse number="33" style="v"/>O altitudo divitiarum et sapientiae et scientiae Dei! Quam incomprehensibilia sunt iudicia eius, et investigabiles viae eius!
    <verse number="34" style="v"/>Quis enim cognovit sensum Domini?Aut quis consiliarius eius fuit?
    <verse number="35" style="v"/>Aut quis prior dedit illi,et retribuetur ei?
    <verse number="36" style="v"/>Quoniam ex ipso et per ipsum et in ipsum omnia. Ipsi gloria in saecula. Amen.
  </para>
  <chapter number="12" style="c"/>
  <para style="p">
    <verse number="1" style="v"/>Obsecro itaque vos, fratres, per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum;
    <verse number="2" style="v"/>et nolite conformari huic saeculo, sed transformamini renovatione mentis, ut probetis quid sit voluntas Dei, quid bonum et bene placens et perfectum.
    <verse number="3" style="v"/>Dico enim per gratiam, quae data est mihi, omnibus, qui sunt inter vos, non altius sapere quam oportet sapere, sed sapere ad sobrietatem, unicuique sicut Deus divisit mensuram fidei.
    <verse number="4" style="v"/>Sicut enim in uno corpore multa membra habemus, omnia autem membra non eundem actum habent,
    <verse number="5" style="v"/>ita multi unum corpus sumus in Christo, singuli autem alter alterius membra.
    <verse number="6" style="v"/>Habentes autem donationes secundum gratiam, quae data est nobis, differentes: sive prophetiam, secundum rationem fidei;
    <verse number="7" style="v"/>sive ministerium, in ministrando; sive qui docet, in doctrina;
    <verse number="8" style="v"/>sive qui exhortatur, in exhortando; qui tribuit, in simplicitate; qui praeest, in sollicitudine; qui miseretur, in hilaritate.
    <verse number="9" style="v"/>Dilectio sine simulatione. Odientes malum, adhaerentes bono;
    <verse number="10" style="v"/>caritate fraternitatis invicem diligentes, honore invicem praevenientes,
    <verse number="11" style="v"/>sollicitudine non pigri, spiritu ferventes, Domino servientes,
    <verse number="12" style="v"/>spe gaudentes, in tribulatione patientes, orationi instantes,
    <verse number="13" style="v"/>necessitatibus sanctorum communicantes, hospitalitatem sectantes.
    <verse number="14" style="v"/>Benedicite persequentibus; benedicite et nolite maledicere!
    <verse number="15" style="v"/>Gaudere cum gaudentibus, flere cum flentibus.
    <verse number="16" style="v"/>Idipsum invicem sentientes, non alta sapientes, sed humilibus consentientes. Nolite esse prudentes apud vosmetipsos.
    <verse number="17" style="v"/>Nulli malum pro malo reddentes; providentes bona coram omnibus hominibus;
    <verse number="18" style="v"/>si fieri potest, quod ex vobis est, cum omnibus hominibus pacem habentes;
    <verse number="19" style="v"/>non vosmetipsos vindicantes, carissimi, sed date locum irae, scriptum est enim: " Mihi vindicta, ego retribuam ", dicit Dominus.
    <verse number="20" style="v"/>Sed si esurierit inimicus tuus, ciba illum; si sitit, potum da illi. Hoc enim faciens, carbones ignis congeres super caput eius.
    <verse number="21" style="v"/>Noli vinci a malo, sed vince in bono malum.
  </para>
  <chapter number="13" style="c"/>
  <para style="p">
    <verse number="1" style="v"/>Omnis anima potestatibus sublimioribus subdita sit. Non est enim potestas nisi a Deo; quae autem sunt, a Deo ordinatae sunt.
    <verse number="2" style="v"/>Itaque, qui resistit potestati, Dei ordinationi resistit; qui autem resistunt ipsi, sibi damnationem acquirent.
    <verse number="3" style="v"/>Nam principes non sunt timori bono operi sed malo. Vis autem non timere potestatem? Bonum fac, et habebis laudem ex illa;
    <verse number="4" style="v"/>Dei enim ministra est tibi in bonum. Si autem malum feceris, time; non enim sine causa gladium portat; Dei enim ministra est, vindex in iram ei, qui malum agit.
    <verse number="5" style="v"/>Ideo necesse est subditos esse, non solum propter iram sed et propter conscientiam.
    <verse number="6" style="v"/>Ideo enim et tributa praestatis; ministri enim Dei sunt in hoc ipsum instantes.
    <verse number="7" style="v"/>Reddite omnibus debita: cui tributum tributum, cui vectigal vectigal, cui timorem timorem, cui honorem honorem.
    <verse number="8" style="v"/>Nemini quidquam debeatis, nisi ut invicem diligatis: qui enim diligit proximum, legem implevit.
    <verse number="9" style="v"/>Nam: Non adulterabis, Non occides, Non furaberis, Non concupisces, et si quod est aliud mandatum, in hoc verbo recapitulatur: Diliges proximum tuum tamquam teipsum.
    <verse number="10" style="v"/>Dilectio proximo malum non operatur; plenitudo ergo legis est dilectio.
    <verse number="11" style="v"/>Et hoc scientes tempus, quia hora est iam vos de somno surgere; nunc enim propior est nobis salus quam cum credidimus.
    <verse number="12" style="v"/>Nox processit, dies autem appropiavit. Abiciamus ergo opera tenebrarum et induamur arma lucis.
    <verse number="13" style="v"/>Sicut in die honeste ambulemus: non in comissationibus et ebrietatibus, non in cubilibus et impudicitiis, non in contentione et aemulatione;
    <verse number="14" style="v"/>sed induite Dominum Iesum Christum et carnis curam ne feceritis in concupiscentiis.
  </para>
  <chapter number="14" style="c"/>
  <para style="p">
    <verse number="1" style="v"/>Infirmum autem in fide assumite, non in disceptatio nibus cogitationum.
    <verse number="2" style="v"/>Alius enim credit manducare omnia; qui autem infirmus est, holus manducat.
    <verse number="3" style="v"/>Is qui manducat, non manducantem non spernat; et, qui non manducat, manducantem non iudicet, Deus enim illum assumpsit.
    <verse number="4" style="v"/>Tu quis es, qui iudices alienum servum? Suo domino stat aut cadit; stabit autem, potens est enim Dominus statuere illum.
    <verse number="5" style="v"/>Nam alius iudicat inter diem et diem, alius iudicat omnem diem; unusquisque in suo sensu abundet.
    <verse number="6" style="v"/>Qui sapit diem, Domino sapit; et, qui manducat, Domino manducat, gratias enim agit Deo; et, qui non manducat, Domino non manducat et gratias agit Deo.
    <verse number="7" style="v"/>Nemo enim nostrum sibi vivit, et nemo sibi moritur;
    <verse number="8" style="v"/>sive enim vivimus, Domino vivimus, sive morimur, Domino morimur. Sive ergo vivimus, sive morimur, Domini sumus.
    <verse number="9" style="v"/>In hoc enim Christus et mortuus est et vixit, ut et mortuorum et vivorum dominetur.
    <verse number="10" style="v"/>Tu autem, quid iudicas fratrem tuum? Aut tu, quare spernis fratrem tuum? Omnes enim stabimus ante tribunal Dei;
    <verse number="11" style="v"/>scriptum est enim: Vivo ego, dicit Dominus,mihi flectetur omne genu,et omnis lingua confitebitur Deo ".
    <verse number="12" style="v"/>Itaque unusquisque nostrum pro se rationem reddet Deo.
    <verse number="13" style="v"/>Non ergo amplius invicem iudicemus, sed hoc iudicate magis, ne ponatis offendiculum fratri vel scandalum.
    <verse number="14" style="v"/>Scio et certus sum in Domino Iesu, quia nihil commune per seipsum, nisi ei, qui existimat quid commune esse, illi commune est.
    <verse number="15" style="v"/>Si enim propter cibum frater tuus contristatur, iam non secundum caritatem ambulas. Noli cibo tuo illum perdere, pro quo Christus mortuus est!
    <verse number="16" style="v"/>Non ergo blasphemetur bonum vestrum!
    <verse number="17" style="v"/>Non est enim regnum Dei esca et potus, sed iustitia et pax et gaudium in Spiritu Sancto;
    <verse number="18" style="v"/>qui enim in hoc servit Christo, placet Deo et probatus est hominibus.
    <verse number="19" style="v"/>Itaque, quae pacis sunt, sectemur et quae aedificationis sunt in invicem.
    <verse number="20" style="v"/>Noli propter escam destruere opus Dei! Omnia quidem munda sunt, sed malum est homini, qui per offendiculum manducat.
    <verse number="21" style="v"/>Bonum est non manducare carnem et non bibere vinum neque id, in quo frater tuus offendit.
    <verse number="22" style="v"/>Tu, quam fidem habes, penes temetipsum habe coram Deo. Beatus, qui non iudicat semetipsum in eo quod probat.
    <verse number="23" style="v"/>Qui autem discernit si manducaverit, damnatus est, quia non ex fide; omne autem, quod non ex fide, peccatum est.
  </para>
  <chapter number="15" style="c"/>
  <para style="p">
    <verse number="1" style="v"/>Debemus autem nos fir miores imbecillitates infir morum sustinere et non nobis placere.
    <verse number="2" style="v"/>Unusquisque nostrum proximo placeat in bonum ad aedificationem;
    <verse number="3" style="v"/>etenim Christus non sibi placuit, sed sicut scriptum est: " Improperia improperantium tibi ceciderunt super me ".
    <verse number="4" style="v"/>Quaecumque enim antea scripta sunt, ad nostram doctrinam scripta sunt, ut per patientiam et consolationem Scripturarum spem habeamus.
    <verse number="5" style="v"/>Deus autem patientiae et solacii det vobis idipsum sapere in alterutrum secundum Christum Iesum,
    <verse number="6" style="v"/>ut unanimes uno ore glorificetis Deum et Patrem Domini nostri Iesu Christi.
    <verse number="7" style="v"/>Propter quod suscipite invicem, sicut et Christus suscepit vos, in gloriam Dei.
    <verse number="8" style="v"/>Dico enim Christum ministrum fuisse circumcisionis propter veritatem Dei ad confirmandas promissiones patrum;
    <verse number="9" style="v"/>gentes autem propter misericordiam glorificare Deum, sicut scriptum est: Propter hoc confitebor tibi in gentibus et nomini tuo cantabo ".
    <verse number="10" style="v"/>Et iterum dicit: " Laetamini, gentes, cum plebe eius ".
    <verse number="11" style="v"/>Et iterum: Laudate, omnes gentes, Dominum,et magnificent eum omnes populi ".
    <verse number="12" style="v"/>Et rursus Isaias ait: Erit radix Iesse,et qui exsurget regere gentes:in eo gentes sperabunt ".
    <verse number="13" style="v"/>Deus autem spei repleat vos omni gaudio et pace in credendo, ut abundetis in spe in virtute Spiritus Sancti.
    <verse number="14" style="v"/>Certus sum autem, fratres mei, et ego ipse de vobis, quoniam et ipsi pleni estis bonitate, repleti omni scientia, ita ut possitis et alterutrum monere.
    <verse number="15" style="v"/>Audacius autem scripsi vobis ex parte, tamquam in memoriam vos reducens propter gratiam, quae data est mihi a Deo,
    <verse number="16" style="v"/>ut sim minister Christi Iesu ad gentes, consecrans evangelium Dei, ut fiat oblatio gentium accepta, sanctificata in Spiritu Sancto.
    <verse number="17" style="v"/>Habeo igitur gloriationem in Christo Iesu ad Deum;
    <verse number="18" style="v"/>non enim audebo aliquid loqui eorum, quae per me non effecit Christus in oboedientiam gentium, verbo et factis,
    <verse number="19" style="v"/>in virtute signorum et prodigiorum, in virtute Spiritus, ita ut ab Ierusalem et per circuitum usque in Illyricum repleverim evangelium Christi,
    <verse number="20" style="v"/>sic autem contendens praedicare evangelium, non ubi nominatus est Christus, ne super alienum fundamentum aedificarem,
    <verse number="21" style="v"/>sed sicut scriptum est: Quibus non est annuntiatum de eo, videbunt;et, qui non audierunt, intellegent ".
    <verse number="22" style="v"/>Propter quod et impediebar plurimum venire ad vos;
    <verse number="23" style="v"/>nunc vero ulterius locum non habens in his regionibus, cupiditatem autem habens veniendi ad vos ex multis iam annis,
    <verse number="24" style="v"/>cum in Hispaniam proficisci coepero, spero enim quod praeteriens videam vos et a vobis deducar illuc, si vobis primum ex parte fruitus fuero.
    <verse number="25" style="v"/>Nunc autem proficiscor in Ierusalem ministrare sanctis;
    <verse number="26" style="v"/>probaverunt enim Macedonia et Achaia communicationem aliquam facere in pauperes sanctorum, qui sunt in Ierusalem.
    <verse number="27" style="v"/>Placuit enim eis, et debitores sunt eorum; nam si spiritalibus eorum communicaverunt gentes, debent et in carnalibus ministrare eis.
    <verse number="28" style="v"/>Hoc igitur cum consummavero et assignavero eis fructum hunc, proficiscar per vos in Hispaniam;
    <verse number="29" style="v"/>scio autem quoniam veniens ad vos, in abundantia benedictionis Christi veniam.
    <verse number="30" style="v"/>Obsecro autem vos, fratres, per Dominum nostrum Iesum Christum et per caritatem Spiritus, ut concertemini mecum in orationibus pro me ad Deum,
    <verse number="31" style="v"/>ut liberer ab infidelibus, qui sunt in Iudaea, et ministerium meum pro Ierusalem acceptum sit sanctis,
    <verse number="32" style="v"/>ut veniens ad vos in gaudio per voluntatem Dei refrigerer vobiscum.
    <verse number="33" style="v"/>Deus autem pacis sit cum omnibus vobis. Amen.
  </para>
  <chapter number="16" style="c"/>
  <para style="p">
    <verse number="1" style="v"/>Commendo autem vobis Phoebem sororem nostram, quae est ministra ecclesiae, quae est Cenchreis,
    <verse number="2" style="v"/>ut eam suscipiatis in Domino digne sanctis et assistatis ei in quocumque negotio vestri indiguerit; etenim ipsa astitit multis et mihi ipsi.
    <verse number="3" style="v"/>Salutate Priscam et Aquilam adiutores meos in Christo Iesu,
    <verse number="4" style="v"/>qui pro anima mea suas cervices supposuerunt, quibus non solus ego gratias ago sed et cunctae ecclesiae gentium;
    <verse number="5" style="v"/>et domesticam eorum ecclesiam.Salutate Epaenetum dilectum mihi, primitias Asiae in Christo.
    <verse number="6" style="v"/>Salutate Mariam, quae multum laboravit in vobis.
    <verse number="7" style="v"/>Salutate Andronicum et Iuniam cognatos meos et concaptivos meos, qui sunt nobiles in apostolis, qui et ante me fuerunt in Christo.
    <verse number="8" style="v"/>Salutate Ampliatum dilectissimum mihi in Domino.
    <verse number="9" style="v"/>Salutate Urbanum adiutorem nostrum in Christo et Stachyn dilectum meum.
    <verse number="10" style="v"/>Salutate Apellem probatum in Christo. Salutate eos, qui sunt ex Aristobuli.
    <verse number="11" style="v"/>Salutate Herodionem cognatum meum. Salutate eos, qui sunt ex Narcissi, qui sunt in Domino.
    <verse number="12" style="v"/>Salutate Tryphaenam et Tryphosam, quae laborant in Domino. Salutate Persidam carissimam, quae multum laboravit in Domino.
    <verse number="13" style="v"/>Salutate Rufum electum in Domino et matrem eius et meam.
    <verse number="14" style="v"/>Salutate Asyncritum, Phlegonta, Hermen, Patrobam, Hermam et, qui cum eis sunt, fratres.
    <verse number="15" style="v"/>Salutate Philologum et Iuliam, Nereum et sororem eius et Olympam et omnes, qui cum eis sunt, sanctos.
    <verse number="16" style="v"/>Salutate invicem in osculo sancto. Salutant vos omnes ecclesiae Christi.
    <verse number="17" style="v"/>Rogo autem vos, fratres, ut observetis eos, qui dissensiones et offendicula praeter doctrinam, quam vos didicistis, faciunt, et declinate ab illis;
    <verse number="18" style="v"/>huiusmodi enim Domino nostro Christo non serviunt sed suo ventri, et per dulces sermones et benedictiones seducunt corda innocentium.
    <verse number="19" style="v"/>Vestra enim oboedientia ad omnes pervenit; gaudeo igitur in vobis, sed volo vos sapientes esse in bono et simplices in malo.
    <verse number="20" style="v"/>Deus autem pacis conteret Satanam sub pedibus vestris velociter.Gratia Domini nostri Iesu vobiscum.
    <verse number="21" style="v"/>Salutat vos Timotheus adiutor meus et Lucius et Iason et Sosipater cognati mei.
    <verse number="22" style="v"/>Saluto vos ego Tertius, qui scripsi epistulam in Domino.
    <verse number="23" style="v"/>Salutat vos Gaius hospes meus et universae ecclesiae. Salutat vos Erastus arcarius civitatis et Quartus frater.
    <verse number="24" style="v"/>()
    <verse number="25" style="v"/>Ei autem, qui potens est vos confirmare iuxta evangelium meum et praedicationem Iesu Christi secundum revelationem mysterii temporibus aeternis taciti,
    <verse number="26" style="v"/>manifestati autem nunc, et per scripturas Prophetarum secundum praeceptum aeterni Dei ad oboeditionem fidei in cunctis gentibus patefacti,
    <verse number="27" style="v"/>soli sapienti Deo per Iesum Christum, cui gloria in saecula. Amen.
  </para>
</usx>
