<?xml version="1.0" encoding="UTF-8"?>
<usx version="3.0">
  <book code="JOHN" style="id"/>
  <chapter number="1" style="c"/>
  <para style="p">
    <verse number="1" style="v"/>In principio erat Verbum, et Verbum erat apud Deum, et Deus erat Verbum.
    <verse number="2" style="v"/>Hoc erat in principio apud Deum.
    <verse number="3" style="v"/>Omnia per ipsum facta sunt, et sine ipso factum est nihil, quod factum est;
    <verse number="4" style="v"/>in ipso vita erat, et vita erat lux hominum,
    <verse number="5" style="v"/>et lux in tenebris lucet, et tenebrae eam non comprehenderunt.
    <verse number="6" style="v"/>Fuit homo missus a Deo, cui nomen erat Ioannes;
    <verse number="7" style="v"/>hic venit in testimonium, ut testimonium perhiberet de lumine, ut omnes crederent per illum.
    <verse number="8" style="v"/>Non erat ille lux, sed ut testimonium perhiberet de lumine.
    <verse number="9" style="v"/>Erat lux vera, quae illuminat omnem hominem, veniens in mundum.
    <verse number="10" style="v"/>In mundo erat, et mundus per ipsum factus est, et mundus eum non cognovit.
    <verse number="11" style="v"/>In propria venit, et sui eum non receperunt.
    <verse number="12" style="v"/>Quotquot autem acceperunt eum, dedit eis potestatem filios Dei fieri, his, qui credunt in nomine eius,
    <verse number="13" style="v"/>qui non ex sanguinibus neque ex voluntate carnis neque ex voluntate viri, sed ex Deo nati sunt.
    <verse number="14" style="v"/>Et Verbum caro factum est et habitavit in nobis; et vidimus gloriam eius, gloriam quasi Unigeniti a Patre, plenum gratiae et veritatis.
    <verse number="15" style="v"/>Ioannes testimonium perhibet de ipso et clamat dicens: " Hic erat, quem dixi: Qui post me venturus est, ante me factus est, quia prior me erat ".
    <verse number="16" style="v"/>Et de plenitudine eius nos omnes accepimus, et gratiam pro gratia;
    <verse number="17" style="v"/>quia lex per Moysen data est, gratia et veritas per Iesum Christum facta est.
    <verse number="18" style="v"/>Deum nemo vidit umquam; unigenitus Deus, qui est in sinum Patris, ipse enarravit.
    <verse number="19" style="v"/>Et hoc est testimonium Ioannis, quando miserunt ad eum Iudaei ab Hierosolymis sacerdotes et Levitas, ut interrogarent eum: " Tu quis es? ".
    <verse number="20" style="v"/>Et confessus est et non negavit; et confessus est: " Non sum ego Christus ".
    <verse number="21" style="v"/>Et interrogaverunt eum: " Quid ergo? Elias es tu? ". Et dicit: " Non sum ". " Propheta es tu? ". Et respondit: " Non ".
    <verse number="22" style="v"/>Dixerunt ergo ei: " Quis es? Ut responsum demus his, qui miserunt nos. Quid dicis de teipso? ".
    <verse number="23" style="v"/>Ait: Ego vox clamantis in deserto:Dirigite viam Domini",sicut dixit Isaias propheta ".
    <verse number="24" style="v"/>Et qui missi fuerant, erant ex pharisaeis;
    <verse number="25" style="v"/>et interrogaverunt eum et dixerunt ei: " Quid ergo baptizas, si tu non es Christus neque Elias neque propheta? ".
    <verse number="26" style="v"/>Respondit eis Ioannes dicens: " Ego baptizo in aqua; medius vestrum stat, quem vos non scitis,
    <verse number="27" style="v"/>qui post me venturus est, cuius ego non sum dignus, ut solvam eius corrigiam calceamenti ".
    <verse number="28" style="v"/>Haec in Bethania facta sunt trans Iordanem, ubi erat Ioannes baptizans.
    <verse number="29" style="v"/>Altera die videt Iesum venientem ad se et ait: " Ecce agnus Dei, qui tollit peccatum mundi.
    <verse number="30" style="v"/>Hic est, de quo dixi: Post me venit vir, qui ante me factus est, quia prior me erat.
    <verse number="31" style="v"/>Et ego nesciebam eum, sed ut manifestetur Israel, propterea veni ego in aqua baptizans ".
    <verse number="32" style="v"/>Et testimonium perhibuit Ioannes dicens: " Vidi Spiritum descendentem quasi columbam de caelo, et mansit super eum;
    <verse number="33" style="v"/>et ego nesciebam eum, sed, qui misit me baptizare in aqua, ille mihi dixit: "Super quem videris Spiritum descendentem et manentem super eum, hic est qui baptizat in Spiritu Sancto".
    <verse number="34" style="v"/>Et ego vidi et testimonium perhibui quia hic est Filius Dei ".
    <verse number="35" style="v"/>Altera die iterum stabat Ioannes et ex discipulis eius duo,
    <verse number="36" style="v"/>et respiciens Iesum ambulantem dicit: " Ecce agnus Dei ".
    <verse number="37" style="v"/>Et audierunt eum duo discipuli loquentem et secuti sunt Iesum.
    <verse number="38" style="v"/>Conversus autem Iesus et videns eos sequentes se dicit eis: " Quid quaeritis? ". Qui dixerunt ei: " Rabbi - quod dicitur interpretatum Magister - ubi manes? ".
    <verse number="39" style="v"/>Dicit eis: " Venite et videbitis ". Venerunt ergo et viderunt, ubi maneret, et apud eum manserunt die illo; hora erat quasi decima.
    <verse number="40" style="v"/>Erat Andreas, frater Simonis Petri, unus ex duobus, qui audierant ab Ioanne et secuti fuerant eum.
    <verse number="41" style="v"/>Invenit hic primum fratrem suum Simonem et dicit ei: " Invenimus Messiam " - quod est interpretatum Christus C;
    <verse number="42" style="v"/>adduxit eum ad Iesum. Intuitus eum Iesus dixit: " Tu es Simon filius Ioannis; tu vocaberis Cephas " - quod interpretatur Petrus C.
    <verse number="43" style="v"/>In crastinum voluit exire in Galilaeam et invenit Philippum. Et dicit ei Iesus: " Sequere me ".
    <verse number="44" style="v"/>Erat autem Philippus a Bethsaida, civitate Andreae et Petri.
    <verse number="45" style="v"/>Invenit Philippus Nathanael et dicit ei: " Quem scripsit Moyses in Lege et Prophetae invenimus, Iesum filium Ioseph a Nazareth ".
    <verse number="46" style="v"/>Et dixit ei Nathanael: " A Nazareth potest aliquid boni esse? ". Dicit ei Philippus: " Veni et vide ".
    <verse number="47" style="v"/>Vidit Iesus Nathanael venientem ad se et dicit de eo: " Ecce vere Israelita, in quo dolus non est ".
    <verse number="48" style="v"/>Dicit ei Nathanael: " Unde me nosti? ". Respondit Iesus et dixit ei: " Priusquam te Philippus vocaret, cum esses sub ficu, vidi te ".
    <verse number="49" style="v"/>Respondit ei Nathanael: " Rabbi, tu es Filius Dei, tu rex es Israel! ".
    <verse number="50" style="v"/>Respondit Iesus et dixit ei: " Quia dixi tibi: Vidi te sub ficu, credis? Maiora his videbis ".
    <verse number="51" style="v"/>Et dicit ei: " Amen, amen dico vobis: Videbitis caelum apertum et angelos Dei ascendentes et descendentes supra Filium hominis ".
  </para>
  <chapter number="2" style="c"/>
  <para style="p">
    <verse number="1" style="v"/>Et die tertio nuptiae factae sunt in Cana Galilaeae, et erat mater Iesu ibi;
    <verse number="2" style="v"/>vocatus est autem et Iesus et discipuli eius ad nuptias.
    <verse number="3" style="v"/>Et deficiente vino, dicit mater Iesu ad eum: " Vinum non habent ".
    <verse number="4" style="v"/>Et dicit ei Iesus: " Quid mihi et tibi, mulier? Nondum venit hora mea ".
    <verse number="5" style="v"/>Dicit mater eius ministris: " Quodcumque dixerit vobis, facite ".
    <verse number="6" style="v"/>Erant autem ibi lapideae hydriae sex positae secundum purificationem Iudaeorum, capientes singulae metretas binas vel ternas.
    <verse number="7" style="v"/>Dicit eis Iesus: " Implete hydrias aqua ". Et impleverunt eas usque ad summum.
    <verse number="8" style="v"/>Et dicit eis: " Haurite nunc et ferte architriclino ". Illi autem tulerunt.
    <verse number="9" style="v"/>Ut autem gustavit architriclinus aquam vinum factam et non sciebat unde esset, ministri autem sciebant, qui haurierant aquam, vocat sponsum architriclinus
    <verse number="10" style="v"/>et dicit ei: " Omnis homo primum bonum vinum ponit et, cum inebriati fuerint, id quod deterius est; tu servasti bonum vinum usque adhuc ".
    <verse number="11" style="v"/>Hoc fecit initium signorum Iesus in Cana Galilaeae et manifestavit gloriam suam, et crediderunt in eum discipuli eius.
    <verse number="12" style="v"/>Post hoc descendit Capharnaum ipse et mater eius et fratres eius et discipuli eius, et ibi manserunt non multis diebus.
    <verse number="13" style="v"/>Et prope erat Pascha Iudaeorum, et ascendit Hierosolymam Iesus.
    <verse number="14" style="v"/>Et invenit in templo vendentes boves et oves et columbas, et nummularios sedentes;
    <verse number="15" style="v"/>et cum fecisset flagellum de funiculis, omnes eiecit de templo, oves quoque et boves, et nummulariorum effudit aes et mensas subvertit;
    <verse number="16" style="v"/>et his, qui columbas vendebant, dixit: " Auferte ista hinc! Nolite facere domum Patris mei domum negotiationis ".
    <verse number="17" style="v"/>Recordati sunt discipuli eius quia scriptum est: " Zelus domus tuae comedit me ".
    <verse number="18" style="v"/>Responderunt ergo Iudaei et dixerunt ei: " Quod signum ostendis nobis, quia haec facis? ".
    <verse number="19" style="v"/>Respondit Iesus et dixit eis: " Solvite templum hoc, et in tribus diebus excitabo illud ".
    <verse number="20" style="v"/>Dixerunt ergo Iudaei: " Quadraginta et sex annis aedificatum est templum hoc, et tu tribus diebus excitabis illud? ".
    <verse number="21" style="v"/>Ille autem dicebat de templo corporis sui.
    <verse number="22" style="v"/>Cum ergo resurrexisset a mortuis, recordati sunt discipuli eius quia hoc dicebat, et crediderunt Scripturae et sermoni, quem dixit Iesus.
    <verse number="23" style="v"/>Cum autem esset Hierosolymis in Pascha, in die festo, multi crediderunt in nomine eius, videntes signa eius, quae faciebat.
    <verse number="24" style="v"/>Ipse autem Iesus non credebat semetipsum eis, eo quod ipse nosset omnes,
    <verse number="25" style="v"/>et quia opus ei non erat, ut quis testimonium perhiberet de homine; ipse enim sciebat quid esset in homine.
  </para>
  <chapter number="3" style="c"/>
  <para style="p">
    <verse number="1" style="v"/>Erat autem homo ex pharisaeis, Nicodemus nomine, princeps Iudaeorum;
    <verse number="2" style="v"/>hic venit ad eum nocte et dixit ei: " Rabbi, scimus quia a Deo venisti magister; nemo enim potest haec signa facere, quae tu facis, nisi fuerit Deus cum eo ".
    <verse number="3" style="v"/>Respondit Iesus et dixit ei: " Amen, amen dico tibi: Nisi quis natus fuerit desuper, non potest videre regnum Dei ".
    <verse number="4" style="v"/>Dicit ad eum Nicodemus: " Quomodo potest homo nasci, cum senex sit? Numquid potest in ventrem matris suae iterato introire et nasci? ".
    <verse number="5" style="v"/>Respondit Iesus: " Amen, amen dico tibi: Nisi quis natus fuerit ex aqua et Spiritu, non potest introire in regnum Dei.
    <verse number="6" style="v"/>Quod natum est ex carne, caro est; et, quod natum est ex Spiritu, spiritus est.
    <verse number="7" style="v"/>Non mireris quia dixi tibi: Oportet vos nasci denuo.
    <verse number="8" style="v"/>Spiritus, ubi vult, spirat, et vocem eius audis, sed non scis unde veniat et quo vadat; sic est omnis, qui natus est ex Spiritu ".
    <verse number="9" style="v"/>Respondit Nicodemus et dixit ei: " Quomodo possunt haec fieri? ".
    <verse number="10" style="v"/>Respondit Iesus et dixit ei: " Tu es magister Israel et haec ignoras?
    <verse number="11" style="v"/>Amen, amen dico tibi: Quod scimus, loquimur et, quod vidimus, testamur; et testimonium nostrum non accipitis.
    <verse number="12" style="v"/>Si terrena dixi vobis, et non creditis, quomodo, si dixero vobis caelestia, credetis?
    <verse number="13" style="v"/>Et nemo ascendit in caelum, nisi qui descendit de caelo, Filius hominis.
    <verse number="14" style="v"/>Et sicut Moyses exaltavit serpentem in deserto, ita exaltari oportet Filium hominis,
    <verse number="15" style="v"/>ut omnis, qui credit, in ipso habeat vitam aeternam ".
    <verse number="16" style="v"/>Sic enim dilexit Deus mundum, ut Filium suum unigenitum daret, ut omnis, qui credit in eum, non pereat, sed habeat vitam aeternam.
    <verse number="17" style="v"/>Non enim misit Deus Filium in mundum, ut iudicet mundum, sed ut salvetur mundus per ipsum.
    <verse number="18" style="v"/>Qui credit in eum, non iudicatur; qui autem non credit, iam iudicatus est, quia non credidit in nomen Unigeniti Filii Dei.
    <verse number="19" style="v"/>Hoc est autem iudicium: Lux venit in mundum, et dilexerunt homines magis tenebras quam lucem; erant enim eorum mala opera.
    <verse number="20" style="v"/>Omnis enim, qui mala agit, odit lucem et non venit ad lucem, ut non arguantur opera eius;
    <verse number="21" style="v"/>qui autem facit veritatem, venit ad lucem, ut manifestentur eius opera, quia in Deo sunt facta.
    <verse number="22" style="v"/>Post haec venit Iesus et discipuli eius in Iudaeam terram, et illic demorabatur cum eis et baptizabat.
    <verse number="23" style="v"/>Erat autem et Ioannes baptizans in Enon iuxta Salim, quia aquae multae erant illic, et adveniebant et baptizabantur;
    <verse number="24" style="v"/>nondum enim missus fuerat in carcerem Ioannes.
    <verse number="25" style="v"/>Facta est ergo quaestio ex discipulis Ioannis cum Iudaeo de purificatione.
    <verse number="26" style="v"/>Et venerunt ad Ioannem et dixerunt ei: " Rabbi, qui erat tecum trans Iordanem, cui tu testimonium perhibuisti, ecce hic baptizat, et omnes veniunt ad eum! ".
    <verse number="27" style="v"/>Respondit Ioannes et dixit: " Non potest homo accipere quidquam, nisi fuerit ei datum de caelo.
    <verse number="28" style="v"/>Ipsi vos mihi testimonium perhibetis, quod dixerim: Non sum ego Christus, sed: Missus sum ante illum.
    <verse number="29" style="v"/>Qui habet sponsam, sponsus est; amicus autem sponsi, qui stat et audit eum, gaudio gaudet propter vocem sponsi. Hoc ergo gaudium meum impletum est.
    <verse number="30" style="v"/>Illum oportet crescere, me autem minui ".
    <verse number="31" style="v"/>Qui de sursum venit, supra omnes est; qui est de terra, de terra est et de terra loquitur. Qui de caelo venit, supra omnes est;
    <verse number="32" style="v"/>et quod vidit et audivit, hoc testatur, et testimonium eius nemo accipit.
    <verse number="33" style="v"/>Qui accipit eius testimonium, signavit quia Deus verax est.
    <verse number="34" style="v"/>Quem enim misit Deus, verba Dei loquitur; non enim ad mensuram dat Spiritum.
    <verse number="35" style="v"/>Pater diligit Filium et omnia dedit in manu eius.
    <verse number="36" style="v"/>Qui credit in Filium, habet vitam aeternam; qui autem incredulus est Filio, non videbit vitam, sed ira Dei manet super eum.
  </para>
  <chapter number="4" style="c"/>
  <para style="p">
    <verse number="1" style="v"/>Ut ergo cognovit Iesus quia audierunt pharisaei quia Iesus plures discipulos facit et baptizat quam Ioannes
    <verse number="2" style="v"/>- quamquam Iesus ipse non baptizaret sed discipuli eius -
    <verse number="3" style="v"/>reliquit Iudaeam et abiit iterum in Galilaeam.
    <verse number="4" style="v"/>Oportebat autem eum transire per Samariam.
    <verse number="5" style="v"/>Venit ergo in civitatem Samariae, quae dicitur Sichar, iuxta praedium, quod dedit Iacob Ioseph filio suo;
    <verse number="6" style="v"/>erat autem ibi fons Iacob. Iesus ergo fatigatus ex itinere sedebat sic super fontem; hora erat quasi sexta.
    <verse number="7" style="v"/>Venit mulier de Samaria haurire aquam. Dicit ei Iesus: " Da mihi bibere;
    <verse number="8" style="v"/>discipuli enim eius abierant in civitatem, ut cibos emerent.
    <verse number="9" style="v"/>Dicit ergo ei mulier illa Samaritana: " Quomodo tu, Iudaeus cum sis, bibere a me poscis, quae sum mulier Samaritana? ". Non enim coutuntur Iudaei Samaritanis.
    <verse number="10" style="v"/>Respondit Iesus et dixit ei: " Si scires donum Dei, et quis est, qui dicit tibi: "Da mihi bibere", tu forsitan petisses ab eo, et dedisset tibi aquam vivam ".
    <verse number="11" style="v"/>Dicit ei mulier: " Domine, neque in quo haurias habes, et puteus altus est; unde ergo habes aquam vivam?
    <verse number="12" style="v"/>Numquid tu maior es patre nostro Iacob, qui dedit nobis puteum, et ipse ex eo bibit et filii eius et pecora eius? ".
    <verse number="13" style="v"/>Respondit Iesus et dixit ei: " Omnis, qui bibit ex aqua hac, sitiet iterum;
    <verse number="14" style="v"/>qui autem biberit ex aqua, quam ego dabo ei, non sitiet in aeternum; sed aqua, quam dabo ei, fiet in eo fons aquae salientis in vitam aeternam.
    <verse number="15" style="v"/>Dicit ad eum mulier: " Domine, da mihi hanc aquam, ut non sitiam neque veniam huc haurire ".
    <verse number="16" style="v"/>Dicit ei: " Vade, voca virum tuum et veni huc ".
    <verse number="17" style="v"/>Respondit mulier et dixit ei: " Non habeo virum ". Dicit ei Iesus: " Bene dixisti: "Non habeo virum";
    <verse number="18" style="v"/>quinque enim viros habuisti, et nunc, quem habes, non est tuus vir. Hoc vere dixisti ".
    <verse number="19" style="v"/>Dicit ei mulier: " Domine, video quia propheta es tu.
    <verse number="20" style="v"/>Patres nostri in monte hoc adoraverunt, et vos dicitis quia in Hierosolymis est locus, ubi adorare oportet ".
    <verse number="21" style="v"/>Dicit ei Iesus: " Crede mihi, mulier, quia venit hora, quando neque in monte hoc neque in Hierosolymis adorabitis Patrem.
    <verse number="22" style="v"/>Vos adoratis, quod nescitis; nos adoramus, quod scimus, quia salus ex Iudaeis est.
    <verse number="23" style="v"/>Sed venit hora, et nunc est, quando veri adoratores adorabunt Patrem in Spiritu et veritate; nam et Pater tales quaerit, qui adorent eum.
    <verse number="24" style="v"/>Spiritus est Deus, et eos, qui adorant eum, in Spiritu et veritate oportet adorare ".
    <verse number="25" style="v"/>Dicit ei mulier: " Scio quia Messias venit - qui dicitur Christus C; cum venerit ille, nobis annuntiabit omnia ".
    <verse number="26" style="v"/>Dicit ei Iesus: " Ego sum, qui loquor tecum ".
    <verse number="27" style="v"/>Et continuo venerunt discipuli eius et mirabantur quia cum muliere loquebatur; nemo tamen dixit: " Quid quaeris aut quid loqueris cum ea? ".
    <verse number="28" style="v"/>Reliquit ergo hydriam suam mulier et abiit in civitatem et dicit illis hominibus:
    <verse number="29" style="v"/>" Venite, videte hominem, qui dixit mihi omnia, quaecumque feci; numquid ipse est Christus? ".
    <verse number="30" style="v"/>Exierunt de civitate et veniebant ad eum.
    <verse number="31" style="v"/>Interea rogabant eum discipuli dicentes: " Rabbi, manduca ".
    <verse number="32" style="v"/>Ille autem dixit eis: " Ego cibum habeo manducare, quem vos nescitis ".
    <verse number="33" style="v"/>Dicebant ergo discipuli ad invicem: " Numquid aliquis attulit ei manducare? ".
    <verse number="34" style="v"/>Dicit eis Iesus: " Meus cibus est, ut faciam voluntatem eius, qui misit me, et ut perficiam opus eius.
    <verse number="35" style="v"/>Nonne vos dicitis: "Adhuc quattuor menses sunt, et messis venit"? Ecce dico vobis: Levate oculos vestros et videte regiones, quia albae sunt ad messem! Iam
    <verse number="36" style="v"/>qui metit, mercedem accipit et congregat fructum in vitam aeternam, ut et qui seminat, simul gaudeat et qui metit.
    <verse number="37" style="v"/>In hoc enim est verbum verum: Alius est qui seminat, et alius est qui metit.
    <verse number="38" style="v"/>Ego misi vos metere, quod vos non laborastis; alii laboraverunt, et vos in laborem eorum introistis ".
    <verse number="39" style="v"/>Ex civitate autem illa multi crediderunt in eum Samaritanorum propter verbum mulieris testimonium perhibentis: " Dixit mihi omnia, quaecumque feci! ".
    <verse number="40" style="v"/>Cum venissent ergo ad illum Samaritani, rogaverunt eum, ut apud ipsos maneret; et mansit ibi duos dies.
    <verse number="41" style="v"/>Et multo plures crediderunt propter sermonem eius;
    <verse number="42" style="v"/>et mulieri dicebant: " Iam non propter tuam loquelam credimus; ipsi enim audivimus et scimus quia hic est vere Salvator mundi! ".
    <verse number="43" style="v"/>Post duos autem dies exiit inde in Galilaeam;
    <verse number="44" style="v"/>ipse enim Iesus testimonium perhibuit, quia propheta in sua patria honorem non habet.
    <verse number="45" style="v"/>Cum ergo venisset in Galilaeam, exceperunt eum Galilaei, cum omnia vidissent, quae fecerat Hierosolymis in die festo; et ipsi enim venerant in diem festum.
    <verse number="46" style="v"/>Venit ergo iterum in Cana Galilaeae, ubi fecit aquam vinum. Et erat quidam regius, cuius filius infirmabatur Capharnaum;
    <verse number="47" style="v"/>hic, cum audisset quia Iesus advenerit a Iudaea in Galilaeam, abiit ad eum et rogabat, ut descenderet et sanaret filium eius; incipiebat enim mori.
    <verse number="48" style="v"/>Dixit ergo Iesus ad eum: " Nisi signa et prodigia videritis, non credetis ".
    <verse number="49" style="v"/>Dicit ad eum regius: " Domine, descende priusquam moriatur puer meus ".
    <verse number="50" style="v"/>Dicit ei Iesus: " Vade. Filius tuus vivit ". Credidit homo sermoni, quem dixit ei Iesus, et ibat.
    <verse number="51" style="v"/>Iam autem eo descendente, servi eius occurrerunt ei dicentes quia puer eius vivit.
    <verse number="52" style="v"/>Interrogabat ergo horam ab eis, in qua melius habuerit. Dixerunt ergo ei: " Heri hora septima reliquit eum febris ".
    <verse number="53" style="v"/>Cognovit ergo pater quia illa hora erat, in qua dixit ei Iesus: " Filius tuus vivit ", et credidit ipse et domus eius tota.
    <verse number="54" style="v"/>Hoc iterum secundum signum fecit Iesus, cum venisset a Iudaea in Galilaeam.
  </para>
  <chapter number="5" style="c"/>
  <para style="p">
    <verse number="1" style="v"/>Post haec erat dies festus Iu daeorum, et ascendit Iesus Hie rosolymam.
    <verse number="2" style="v"/>Est autem Hierosolymis, super Probatica, piscina, quae cognominatur HebraiceBethsatha, quinque porticus habens.
    <verse number="3" style="v"/>In his iacebat multitudo languentium, caecorum, claudorum, aridorum.
    <verse number="4" style="v"/>()
    <verse number="5" style="v"/>Erat autem quidam homo ibi triginta et octo annos habens in infirmitate sua.
    <verse number="6" style="v"/>Hunc cum vidisset Iesus iacentem, et cognovisset quia multum iam tempus habet, dicit ei: " Vis sanus fieri? ".
    <verse number="7" style="v"/>Respondit ei languidus: " Domine, hominem non habeo, ut, cum turbata fuerit aqua, mittat me in piscinam; dum autem venio ego, alius ante me descendit ".
    <verse number="8" style="v"/>Dicit ei Iesus: " Surge, tolle grabatum tuum et ambula ".
    <verse number="9" style="v"/>Et statim sanus factus est homo et sustulit grabatum suum et ambulabat.Erat autem sabbatum in illo die.
    <verse number="10" style="v"/>Dicebant ergo Iudaei illi, qui sanatus fuerat: " Sabbatum est, et non licet tibi tollere grabatum tuum ".
    <verse number="11" style="v"/>Ille autem respondit eis: " Qui me fecit sanum, ille mihi dixit: "Tolle grabatum tuum et ambula" ".
    <verse number="12" style="v"/>Interrogaverunt eum: " Quis est ille homo, qui dixit tibi: "Tolle et ambula"? ".
    <verse number="13" style="v"/>Is autem, qui sanus fuerat effectus, nesciebat quis esset; Iesus enim declinavit a turba constituta in loco.
    <verse number="14" style="v"/>Postea invenit eum Iesus in templo et dixit illi: " Ecce sanus factus es; iam noli peccare, ne deterius tibi aliquid contingat ".
    <verse number="15" style="v"/>Abiit ille homo et nuntiavit Iudaeis quia Iesus esset, qui fecit eum sanum.
    <verse number="16" style="v"/>Et propterea persequebantur Iudaei Iesum, quia haec faciebat in sabbato.
    <verse number="17" style="v"/>Iesus autem respondit eis: " Pater meus usque modo operatur, et ego operor ".
    <verse number="18" style="v"/>Propterea ergo magis quaerebant eum Iudaei interficere, quia non solum solvebat sabbatum, sed et Patrem suum dicebat Deum, aequalem se faciens Deo.
    <verse number="19" style="v"/>Respondit itaque Iesus et dixit eis: " Amen, amen dico vobis: Non potest Filius a se facere quidquam, nisi quod viderit Patrem facientem; quaecumque enim ille faciat, haec et Filius similiter facit.
    <verse number="20" style="v"/>Pater enim diligit Filium et omnia demonstrat ei, quae ipse facit, et maiora his demonstrabit ei opera, ut vos miremini.
    <verse number="21" style="v"/>Sicut enim Pater suscitat mortuos et vivificat, sic et Filius, quos vult, vivificat.
    <verse number="22" style="v"/>Neque enim Pater iudicat quemquam, sed iudicium omne dedit Filio,
    <verse number="23" style="v"/>ut omnes honorificent Filium, sicut honorificant Patrem. Qui non honorificat Filium, non honorificat Patrem, qui misit illum.
    <verse number="24" style="v"/>Amen, amen dico vobis: Qui verbum meum audit et credit ei, qui misit me, habet vitam aeternam et in iudicium non venit, sed transiit a morte in vitam.
    <verse number="25" style="v"/>Amen, amen dico vobis: Venit hora, et nunc est, quando mortui audient vocem Filii Dei et, qui audierint, vivent.
    <verse number="26" style="v"/>Sicut enim Pater habet vitam in semetipso, sic dedit et Filio vitam habere in semetipso;
    <verse number="27" style="v"/>et potestatem dedit ei iudicium facere, quia Filius hominis est.
    <verse number="28" style="v"/>Nolite mirari hoc, quia venit hora, in qua omnes, qui in monumentis sunt, audient vocem eius;
    <verse number="29" style="v"/>et procedent, qui bona fecerunt, in resurrectionem vitae, qui vero mala egerunt, in resurrectionem iudicii.
    <verse number="30" style="v"/>Non possum ego a meipso facere quidquam; sicut audio, iudico, et iudicium meum iustum est, quia non quaero voluntatem meam, sed voluntatem eius, qui misit me.
    <verse number="31" style="v"/>Si ego testimonium perhibeo de meipso, testimonium meum non est verum;
    <verse number="32" style="v"/>alius est, qui testimonium perhibet de me, et scio quia verum est testimonium, quod perhibet de me.
    <verse number="33" style="v"/>Vos misistis ad Ioannem, et testimonium perhibuit veritati;
    <verse number="34" style="v"/>ego autem non ab homine testimonium accipio, sed haec dico, ut vos salvi sitis.
    <verse number="35" style="v"/>Ille erat lucerna ardens et lucens; vos autem voluistis exsultare ad horam in luce eius.
    <verse number="36" style="v"/>Ego autem habeo testimonium maius Ioanne; opera enim, quae dedit mihi Pater, ut perficiam ea, ipsa opera, quae ego facio, testimonium perhibent de me, quia Pater me misit;
    <verse number="37" style="v"/>et, qui misit me, Pater, ipse testimonium perhibuit de me. Neque vocem eius umquam audistis neque speciem eius vidistis;
    <verse number="38" style="v"/>et verbum eius non habetis in vobis manens, quia, quem misit ille, huic vos non creditis.
    <verse number="39" style="v"/>Scrutamini Scripturas, quia vos putatis in ipsis vitam aeternam habere; et illae sunt, quae testimonium perhibent de me.
    <verse number="40" style="v"/>Et non vultis venire ad me, ut vitam habeatis.
    <verse number="41" style="v"/>Gloriam ab hominibus non accipio,
    <verse number="42" style="v"/>sed cognovi vos, quia dilectionem Dei non habetis in vobis.
    <verse number="43" style="v"/>Ego veni in nomine Patris mei, et non accipitis me; si alius venerit in nomine suo, illum accipietis.
    <verse number="44" style="v"/>Quomodo potestis vos credere, qui gloriam ab invicem accipitis, et gloriam, quae a solo est Deo, non quaeritis?
    <verse number="45" style="v"/>Nolite putare quia ego accusaturus sim vos apud Patrem; est qui accuset vos: Moyses, in quo vos speratis.
    <verse number="46" style="v"/>Si enim crederetis Moysi, crederetis forsitan et mihi; de me enim ille scripsit.
    <verse number="47" style="v"/>Si autem illius litteris non creditis, quomodo meis verbis credetis? ".
  </para>
  <chapter number="6" style="c"/>
  <para style="p">
    <verse number="1" style="v"/>Post haec abiit Iesus trans mare Galilaeae, quod est Tiberiadis.
    <verse number="2" style="v"/>Et sequebatur eum multitudo magna, quia videbant signa, quae faciebat super his, qui infirmabantur.
    <verse number="3" style="v"/>Subiit autem in montem Iesus et ibi sedebat cum discipulis suis.
    <verse number="4" style="v"/>Erat autem proximum Pascha, dies festus Iudaeorum.
    <verse number="5" style="v"/>Cum sublevasset ergo oculos Iesus et vidisset quia multitudo magna venit ad eum, dicit ad Philippum: " Unde ememus panes, ut manducent hi? ".
    <verse number="6" style="v"/>Hoc autem dicebat tentans eum; ipse enim sciebat quid esset facturus.
    <verse number="7" style="v"/>Respondit ei Philippus: " Ducentorum denariorum panes non sufficiunt eis, ut unusquisque modicum quid accipiat! ".
    <verse number="8" style="v"/>Dicit ei unus ex discipulis eius, Andreas frater Simonis Petri:
    <verse number="9" style="v"/>" Est puer hic, qui habet quinque panes hordeaceos et duos pisces; sed haec quid sunt propter tantos? ".
    <verse number="10" style="v"/>Dixit Iesus: " Facite homines discumbere ". Erat autem fenum multum in loco. Discubuerunt ergo viri numero quasi quinque milia.
    <verse number="11" style="v"/>Accepit ergo panes Iesus et, cum gratias egisset, distribuit discumbentibus; similiter et ex piscibus, quantum volebant.
    <verse number="12" style="v"/>Ut autem impleti sunt, dicit discipulis suis: " Colligite, quae superaverunt, fragmenta, ne quid pereat ".
    <verse number="13" style="v"/>Collegerunt ergo et impleverunt duodecim cophinos fragmentorum ex quinque panibus hordeaceis, quae superfuerunt his, qui manducaverunt.
    <verse number="14" style="v"/>Illi ergo homines, cum vidissent quod fecerat signum, dicebant: " Hic est vere propheta, qui venit in mundum! ".
    <verse number="15" style="v"/>Iesus ergo, cum cognovisset quia venturi essent, ut raperent eum et facerent eum regem, secessit iterum in montem ipse solus.
    <verse number="16" style="v"/>Ut autem sero factum est, descenderunt discipuli eius ad mare
    <verse number="17" style="v"/>et, cum ascendissent navem, veniebant trans mare in Capharnaum. Et tenebrae iam factae erant, et nondum venerat ad eos Iesus.
    <verse number="18" style="v"/>Mare autem, vento magno flante, exsurgebat.
    <verse number="19" style="v"/>Cum remigassent ergo quasi stadia viginti quinque aut triginta, vident Iesum ambulantem super mare et proximum navi fieri, et timuerunt.
    <verse number="20" style="v"/>Ille autem dicit eis: " Ego sum, nolite timere! ".
    <verse number="21" style="v"/>Volebant ergo accipere eum in navem, et statim fuit navis ad terram, in quam ibant.
    <verse number="22" style="v"/>Altera die turba, quae stabat trans mare, vidit quia navicula alia non erat ibi, nisi una, et quia non introisset cum discipulis suis Iesus in navem, sed soli discipuli eius abiissent;
    <verse number="23" style="v"/>aliae supervenerunt naves a Tiberiade iuxta locum, ubi manducaverant panem, gratias agente Domino.
    <verse number="24" style="v"/>Cum ergo vidisset turba quia Iesus non esset ibi neque discipuli eius, ascenderunt ipsi naviculas et venerunt Capharnaum quaerentes Iesum.
    <verse number="25" style="v"/>Et cum invenissent eum trans mare, dixerunt ei: " Rabbi, quando huc venisti? ".
    <verse number="26" style="v"/>Respondit eis Iesus et dixit: " Amen, amen dico vobis: Quaeritis me, non quia vidistis signa, sed quia manducastis ex panibus et saturati estis.
    <verse number="27" style="v"/>Operamini non cibum, qui perit, sed cibum, qui permanet in vitam aeternam, quem Filius hominis vobis dabit; hunc enim Pater signavit Deus!.
    <verse number="28" style="v"/>Dixerunt ergo ad eum: " Quid faciemus, ut operemur opera Dei? ".
    <verse number="29" style="v"/>Respondit Iesus et dixit eis: " Hoc est opus Dei, ut credatis in eum, quem misit ille ".
    <verse number="30" style="v"/>Dixerunt ergo ei: " Quod ergo tu facis signum, ut videamus et credamus tibi? Quid operaris?
    <verse number="31" style="v"/>Patres nostri manna manducaverunt in deserto, sicut scriptum est: Panem de caelo dedit eis manducare" ".
    <verse number="32" style="v"/>Dixit ergo eis Iesus: " Amen, amen dico vobis: Non Moyses dedit vobis panem de caelo, sed Pater meus dat vobis panem de caelo verum;
    <verse number="33" style="v"/>panis enim Dei est, qui descendit de caelo et dat vitam mundo ".
    <verse number="34" style="v"/>Dixerunt ergo ad eum: " Domine, semper da nobis panem hunc ".
    <verse number="35" style="v"/>Dixit eis Iesus: " Ego sum panis vitae. Qui venit ad me, non esuriet; et, qui credit in me, non sitiet umquam.
    <verse number="36" style="v"/>Sed dixi vobis, quia et vidistis me et non creditis.
    <verse number="37" style="v"/>Omne, quod dat mihi Pater, ad me veniet; et eum, qui venit ad me, non eiciam foras,
    <verse number="38" style="v"/>quia descendi de caelo, non ut faciam voluntatem meam sed voluntatem eius, qui misit me.
    <verse number="39" style="v"/>Haec est autem voluntas eius, qui misit me, ut omne, quod dedit mihi, non perdam ex eo, sed resuscitem illud in novissimo die.
    <verse number="40" style="v"/>Haec est enim voluntas Patris mei, ut omnis, qui videt Filium et credit in eum, habeat vitam aeternam; et resuscitabo ego eum in novissimo die ".
    <verse number="41" style="v"/>Murmurabant ergo Iudaei de illo, quia dixisset: " Ego sum panis, qui de caelo descendi ",
    <verse number="42" style="v"/>et dicebant: " Nonne hic est Iesus filius Ioseph, cuius nos novimus patrem et matrem? Quomodo dicit nunc: "De caelo descendi"? ".
    <verse number="43" style="v"/>Respondit Iesus et dixit eis: " Nolite murmurare in invicem.
    <verse number="44" style="v"/>Nemo potest venire ad me, nisi Pater, qui misit me, traxerit eum; et ego resuscitabo eum in novissimo die.
    <verse number="45" style="v"/>Est scriptum in Prophetis: "Et erunt omnes docibiles Dei ". Omnis, qui audivit a Patre et didicit, venit ad me.
    <verse number="46" style="v"/>Non quia Patrem vidit quisquam, nisi is qui est a Deo, hic vidit Patrem.
    <verse number="47" style="v"/>Amen, amen dico vobis: Qui credit, habet vitam aeternam.
    <verse number="48" style="v"/>Ego sum panis vitae.
    <verse number="49" style="v"/>Patres vestri manducaverunt in deserto manna et mortui sunt.
    <verse number="50" style="v"/>Hic est panis de caelo descendens, ut, si quis ex ipso manducaverit, non moriatur.
    <verse number="51" style="v"/>Ego sum panis vivus, qui de caelo descendi. Si quis manducaverit ex hoc pane, vivet in aeternum; panis autem, quem ego dabo, caro mea est pro mundi vita ".
    <verse number="52" style="v"/>Litigabant ergo Iudaei ad invicem dicentes: " Quomodo potest hic nobis carnem suam dare ad manducandum? ".
    <verse number="53" style="v"/>Dixit ergo eis Iesus: " Amen, amen dico vobis: Nisi manducaveritis carnem Filii hominis et biberitis eius sanguinem, non habetis vitam in vobismetipsis.
    <verse number="54" style="v"/>Qui manducat meam carnem et bibit meum sanguinem, habet vitam aeternam; et ego resuscitabo eum in novissimo die.
    <verse number="55" style="v"/>Caro enim mea verus est cibus, et sanguis meus verus est potus.
    <verse number="56" style="v"/>Qui manducat meam carnem et bibit meum sanguinem, in me manet, et ego in illo.
    <verse number="57" style="v"/>Sicut misit me vivens Pater, et ego vivo propter Patrem; et, qui manducat me, et ipse vivet propter me.
    <verse number="58" style="v"/>Hic est panis, qui de caelo descendit, non sicut manducaverunt patres et mortui sunt; qui manducat hunc panem, vivet in aeternum ".
    <verse number="59" style="v"/>Haec dixit in synagoga docens in Capharnaum.
    <verse number="60" style="v"/>Multi ergo audientes ex discipulis eius dixerunt: " Durus est hic sermo! Quis potest eum audire? ".
    <verse number="61" style="v"/>Sciens autem Iesus apud semetipsum quia murmurarent de hoc discipuli eius, dixit eis: " Hoc vos scandalizat?
    <verse number="62" style="v"/>Si ergo videritis Filium hominis ascendentem, ubi erat prius?
    <verse number="63" style="v"/>Spiritus est, qui vivificat, caro non prodest quidquam; verba, quae ego locutus sum vobis, Spiritus sunt et vita sunt.
    <verse number="64" style="v"/>Sed sunt quidam ex vobis, qui non credunt ". Sciebat enim ab initio Iesus, qui essent non credentes, et quis traditurus esset eum.
    <verse number="65" style="v"/>Et dicebat: " Propterea dixi vobis: Nemo potest venire ad me, nisi fuerit ei datum a Patre ".
    <verse number="66" style="v"/>Ex hoc multi discipulorum eius abierunt retro et iam non cum illo ambulabant.
    <verse number="67" style="v"/>Dixit ergo Iesus ad Duodecim: " Numquid et vos vultis abire? ".
    <verse number="68" style="v"/>Respondit ei Simon Petrus: " Domine, ad quem ibimus? Verba vitae aeternae habes;
    <verse number="69" style="v"/>et nos credidimus et cognovimus quia tu es Sanctus Dei ".
    <verse number="70" style="v"/>Respondit eis Iesus: " Nonne ego vos Duodecim elegi? Et ex vobis unus Diabolus est ".
    <verse number="71" style="v"/>Dicebat autem Iudam Simonis Iscariotis; hic enim erat traditurus eum, cum esset unus ex Duodecim.
  </para>
  <chapter number="7" style="c"/>
  <para style="p">
    <verse number="1" style="v"/>Et post haec ambulabat Iesus in Galilaeam; non enim volebat in Iudaeam ambulare, quia quaerebant eum Iudaei interficere.
    <verse number="2" style="v"/>Erat autem in proximo dies festus Iudaeorum, Scenopegia.
    <verse number="3" style="v"/>Dixerunt ergo ad eum fratres eius: " Transi hinc et vade in Iudaeam, ut et discipuli tui videant opera tua, quae facis.
    <verse number="4" style="v"/>Nemo quippe in occulto quid facit et quaerit ipse in palam esse. Si haec facis, manifesta teipsum mundo ".
    <verse number="5" style="v"/>Neque enim fratres eius credebant in eum.
    <verse number="6" style="v"/>Dicit ergo eis Iesus: " Tempus meum nondum adest, tempus autem vestrum semer est paratum.
    <verse number="7" style="v"/>Non potest mundus odisse vos; me autem odit, quia ego testimonium perhibeo de illo, quia opera eius mala sunt.
    <verse number="8" style="v"/>Vos ascendite ad diem festum; ego non ascendo ad diem festum istum, quia meum tempus nondum impletum est ".
    <verse number="9" style="v"/>Haec autem cum dixisset, ipse mansit in Galilaea.
    <verse number="10" style="v"/>Ut autem ascenderunt fratres eius ad diem festum, tunc et ipse ascendit, non manifeste sed quasi in occulto.
    <verse number="11" style="v"/>Iudaei ergo quaerebant eum in die festo et dicebant: " Ubi est ille? ".
    <verse number="12" style="v"/>Et murmur multus de eo erat in turba. Alii quidem dicebant: " Bonus est! "; alii autem dicebant: " Non, sed seducit turbam! ".
    <verse number="13" style="v"/>Nemo tamen palam loquebatur de illo propter metum Iudaeorum.
    <verse number="14" style="v"/>Iam autem die festo mediante, ascendit Iesus in templum et docebat.
    <verse number="15" style="v"/>Mirabantur ergo Iudaei dicentes: " Quomodo hic litteras scit, cum non didicerit? ".
    <verse number="16" style="v"/>Respondit ergo eis Iesus et dixit: " Mea doctrina non est mea sed eius, qui misit me.
    <verse number="17" style="v"/>Si quis voluerit voluntatem eius facere, cognoscet de doctrina utrum ex Deo sit, an ego a meipso loquar.
    <verse number="18" style="v"/>Qui a semetipso loquitur, gloriam propriam quaerit; qui autem quaerit gloriam eius, qui misit illum, hic verax est, et iniustitia in illo non est.
    <verse number="19" style="v"/>Nonne Moyses dedit vobis legem? Et nemo ex vobis facit legem. Quid me quaeritis interficere? ".
    <verse number="20" style="v"/>Respondit turba: " Daemonium habes! Quis te quaerit interficere? ".
    <verse number="21" style="v"/>Respondit Iesus et dixit eis: " Unum opus feci, et omnes miramini.
    <verse number="22" style="v"/>Propterea Moyses dedit vobis circumcisionem - non quia ex Moyse est sed ex patribus - et in sabbato circumciditis hominem.
    <verse number="23" style="v"/>Si circumcisionem accipit homo in sabbato, ut non solvatur lex Moysis, mihi indignamini, quia totum hominem sanum feci in sabbato?
    <verse number="24" style="v"/>Nolite iudicare secundum faciem, sed iustum iudicium iudicate ".
    <verse number="25" style="v"/>Dicebant ergo quidam ex Hierosolymitis: " Nonne hic est, quem quaerunt interficere?
    <verse number="26" style="v"/>Et ecce palam loquitur, et nihil ei dicunt. Numquid vere cognoverunt principes quia hic est Christus?
    <verse number="27" style="v"/>Sed hunc scimus unde sit, Christus autem cum venerit, nemo scit unde sit ".
    <verse number="28" style="v"/>Clamavit ergo docens in templo Iesus et dicens: " Et me scitis et unde sim scitis. Et a meipso non veni, sed est verus, qui misit me, quem vos non scitis.
    <verse number="29" style="v"/>Ego scio eum, quia ab ipso sum, et ipse me misit ".
    <verse number="30" style="v"/>Quaerebant ergo eum apprehendere, et nemo misit in illum manus, quia nondum venerat hora eius.
    <verse number="31" style="v"/>De turba autem multi crediderunt in eum et dicebant: " Christus cum venerit, numquid plura signa faciet quam quae hic fecit? ".
    <verse number="32" style="v"/>Audierunt pharisaei turbam murmurantem de illo haec et miserunt pontifices et pharisaei ministros, ut apprehenderent eum.
    <verse number="33" style="v"/>Dixit ergo Iesus: " Adhuc modicum tempus vobiscum sum et vado ad eum, qui misit me.
    <verse number="34" style="v"/>Quaeretis me et non invenietis; et ubi sum ego, vos non potestis venire.
    <verse number="35" style="v"/>Dixerunt ergo Iudaei ad seipsos: " Quo hic iturus est, quia nos non inveniemus eum? Numquid in dispersionem Graecorum iturus est et docturus Graecos?
    <verse number="36" style="v"/>Quis est hic sermo, quem dixit: "Quaeretis me et non invenietis" et: Ubi sum ego, vos non potestis venire"? ".
    <verse number="37" style="v"/>In novissimo autem die magno festivitatis stabat Iesus et clamavit dicens: " Si quis sitit, veniat ad me et bibat,
    <verse number="38" style="v"/>qui credit in me. Sicut dixit Scriptura, flumina de ventre eius fluent aquae vivae ".
    <verse number="39" style="v"/>Hoc autem dixit de Spiritu, quem accepturi erant qui crediderant in eum. Nondum enim erat Spiritus, quia Iesus nondum fuerat glorificatus.
    <verse number="40" style="v"/>Ex illa ergo turba, cum audissent hos sermones, dicebant: " Hic est vere propheta! ";
    <verse number="41" style="v"/>alii dicebant: " Hic est Christus! "; quidam autem dicebant: " Numquid a Galilaea Christus venit?
    <verse number="42" style="v"/>Nonne Scriptura dixit: "Ex semine David et de Bethlehem castello, ubi erat David, venit Christus"? ".
    <verse number="43" style="v"/>Dissensio itaque facta est in turba propter eum.
    <verse number="44" style="v"/>Quidam autem ex ipsis volebant apprehendere eum, sed nemo misit super illum manus.
    <verse number="45" style="v"/>Venerunt ergo ministri ad pontifices et pharisaeos; et dixerunt eis illi: " Quare non adduxistis eum? ".
    <verse number="46" style="v"/>Responderunt ministri: " Numquam sic locutus est homo ".
    <verse number="47" style="v"/>Responderunt ergo eis pharisaei: " Numquid et vos seducti estis?
    <verse number="48" style="v"/>Numquid aliquis ex principibus credidit in eum aut ex pharisaeis?
    <verse number="49" style="v"/>Sed turba haec, quae non novit legem, maledicti sunt! ".
    <verse number="50" style="v"/>Dicit Nicodemus ad eos, ille qui venit ad eum antea, qui unus erat ex ipsis:
    <verse number="51" style="v"/>" Numquid lex nostra iudicat hominem, nisi audierit ab ipso prius et cognoverit quid faciat? ".
    <verse number="52" style="v"/>Responderunt et dixerunt ei: " Numquid et tu ex Galilaea es? Scrutare et vide quia propheta a Galilaea non surgit! ".
    <verse number="53" style="v"/>Et reversi sunt unusquisque in domum suam.
  </para>
  <chapter number="8" style="c"/>
  <para style="p">
    <verse number="1" style="v"/>Iesus autem perrexit in montem Oliveti.
    <verse number="2" style="v"/>Diluculo autem iterum venit in templum, et omnis populus veniebat ad eum, et sedens docebat eos.
    <verse number="3" style="v"/>Adducunt autem scribae et pharisaei mulierem in adulterio deprehensam et statuerunt eam in medio
    <verse number="4" style="v"/>et dicunt ei: " Magister, haec mulier manifesto deprehensa est in adulterio.
    <verse number="5" style="v"/>In lege autem Moyses mandavit nobis huiusmodi lapidare; tu ergo quid dicis? ".
    <verse number="6" style="v"/>Hoc autem dicebant tentantes eum, ut possent accusare eum. Iesus autem inclinans se deorsum digito scribebat in terra.
    <verse number="7" style="v"/>Cum autem perseverarent interrogantes eum, erexit se et dixit eis: " Qui sine peccato est vestrum, primus in illam lapidem mittat ";
    <verse number="8" style="v"/>et iterum se inclinans scribebat in terra.
    <verse number="9" style="v"/>Audientes autem unus post unum exibant, incipientes a senioribus, et remansit solus, et mulier in medio stans.
    <verse number="10" style="v"/>Erigens autem se Iesus dixit ei: " Mulier, ubi sunt? Nemo te condemnavit? ".
    <verse number="11" style="v"/>Quae dixit: " Nemo, Domine ". Dixit autem Iesus: " Nec ego te condemno; vade et amplius iam noli peccare ".
    <verse number="12" style="v"/>Iterum ergo locutus est eis Iesus dicens: " Ego sum lux mundi; qui sequitur me, non ambulabit in tenebris, sed habebit lucem vitae ".
    <verse number="13" style="v"/>Dixerunt ergo ei pharisaei: " Tu de teipso testimonium perhibes; testimonium tuum non est verum ".
    <verse number="14" style="v"/>Respondit Iesus et dixit eis: " Et si ego testimonium perhibeo de meipso, verum est testimonium meum, quia scio unde veni et quo vado; vos autem nescitis unde venio aut quo vado.
    <verse number="15" style="v"/>Vos secundum carnem iudicatis, ego non iudico quemquam.
    <verse number="16" style="v"/>Et si iudico ego, iudicium meum verum est, quia solus non sum, sed ego et, qui me misit, Pater.
    <verse number="17" style="v"/>Sed et in lege vestra scriptum est, quia duorum hominum testimonium verum est.
    <verse number="18" style="v"/>Ego sum, qui testimonium perhibeo de meipso, et testimonium perhibet de me, qui misit me, Pater ".
    <verse number="19" style="v"/>Dicebant ergo ei: " Ubi est Pater tuus? ". Respondit Iesus: " Neque me scitis neque Patrem meum; si me sciretis, forsitan et Patrem meum sciretis.
    <verse number="20" style="v"/>Haec verba locutus est in gazophylacio docens in templo; et nemo apprehendit eum, quia necdum venerat hora eius.
    <verse number="21" style="v"/>Dixit ergo iterum eis: " Ego vado, et quaeretis me et in peccato vestro moriemini! Quo ego vado, vos non potestis venire ".
    <verse number="22" style="v"/>Dicebant ergo Iudaei: " Numquid interficiet semetipsum, quia dicit: Quo ego vado, vos non potestis venire"? ".
    <verse number="23" style="v"/>Et dicebat eis: " Vos de deorsum estis, ego de supernis sum; vos de mundo hoc estis, ego non sum de hoc mundo.
    <verse number="24" style="v"/>Dixi ergo vobis quia moriemini in peccatis vestris; si enim non credideritis quia ego sum, moriemini in peccatis vestris ".
    <verse number="25" style="v"/>Dicebant ergo ei: " Tu quis es? ". Dixit eis Iesus: " In principio: id quod et loquor vobis!
    <verse number="26" style="v"/>Multa habeo de vobis loqui et iudicare; sed, qui misit me, verax est, et ego, quae audivi ab eo, haec loquor ad mundum ".
    <verse number="27" style="v"/>Non cognoverunt quia Patrem eis dicebat.
    <verse number="28" style="v"/>Dixit ergo eis Iesus: " Cum exaltaveritis Filium hominis, tunc cognoscetis quia ego sum et a meipso facio nihil, sed, sicut docuit me Pater, haec loquor.
    <verse number="29" style="v"/>Et qui me misit, mecum est; non reliquit me solum, quia ego, quae placita sunt ei, facio semper ".
    <verse number="30" style="v"/>Haec illo loquente, multi crediderunt in eum.
    <verse number="31" style="v"/>Dicebat ergo Iesus ad eos, qui crediderunt ei, Iudaeos: " Si vos manseritis in sermone meo, vere discipuli mei estis
    <verse number="32" style="v"/>et cognoscetis veritatem, et veritas liberabit vos ".
    <verse number="33" style="v"/>Responderunt ei: " Semen Abrahae sumus et nemini servivimus umquam! Quomodo tu dicis: "Liberi fietis"? ".
    <verse number="34" style="v"/>Respondit eis Iesus: " Amen, amen dico vobis: Omnis, qui facit peccatum, servus est peccati.
    <verse number="35" style="v"/>Servus autem non manet in domo in aeternum; filius manet in aeternum.
    <verse number="36" style="v"/>Si ergo Filius vos liberaverit, vere liberi eritis.
    <verse number="37" style="v"/>Scio quia semen Abrahae estis; sed quaeritis me interficere, quia sermo meus non capit in vobis.
    <verse number="38" style="v"/>Ego, quae vidi apud Patrem, loquor; et vos ergo, quae audivistis a patre, facitis ".
    <verse number="39" style="v"/>Responderunt et dixerunt ei: " Pater noster Abraham est ". Dicit eis Iesus: " Si filii Abrahae essetis, opera Abrahae faceretis.
    <verse number="40" style="v"/>Nunc autem quaeritis me interficere, hominem, qui veritatem vobis locutus sum, quam audivi a Deo; hoc Abraham non fecit.
    <verse number="41" style="v"/>Vos facitis opera patris vestri ". Dixerunt itaque ei: " Nos ex fornicatione non sumus nati; unum patrem habemus Deum! ".
    <verse number="42" style="v"/>Dixit eis Iesus: " Si Deus pater vester esset, diligeretis me; ego enim ex Deo processi et veni; neque enim a meipso veni, sed ille me misit.
    <verse number="43" style="v"/>Quare loquelam meam non cognoscitis? Quia non potestis audire sermonem meum.
    <verse number="44" style="v"/>Vos ex patre Diabolo estis et desideria patris vestri vultis facere. Ille homicida erat ab initio et in veritate non stabat, quia non est veritas in eo. Cum loquitur mendacium, ex propriis loquitur, quia mendax est et pater eius.
    <verse number="45" style="v"/>Ego autem quia veritatem dico, non creditis mihi.
    <verse number="46" style="v"/>Quis ex vobis arguit me de peccato? Si veritatem dico, quare vos non creditis mihi?
    <verse number="47" style="v"/>Qui est ex Deo, verba Dei audit; propterea vos non auditis, quia ex Deo non estis ".
    <verse number="48" style="v"/>Responderunt Iudaei et dixerunt ei: " Nonne bene dicimus nos, quia Samaritanus es tu et daemonium habes? ".
    <verse number="49" style="v"/>Respondit Iesus: " Ego daemonium non habeo, sed honorifico Patrem meum, et vos inhonoratis me.
    <verse number="50" style="v"/>Ego autem non quaero gloriam meam; est qui quaerit et iudicat.
    <verse number="51" style="v"/>Amen, amen dico vobis: Si quis sermonem meum servaverit, mortem non videbit in aeternum ".
    <verse number="52" style="v"/>Dixerunt ergo ei Iudaei: " Nunc cognovimus quia daemonium habes. Abraham mortuus est et prophetae, et tu dicis: "Si quis sermonem meum servaverit, non gustabit mortem in aeternum".
    <verse number="53" style="v"/>Numquid tu maior es patre nostro Abraham, qui mortuus est? Et prophetae mortui sunt! Quem teipsum facis? ".
    <verse number="54" style="v"/>Respondit Iesus: " Si ego glorifico meipsum, gloria mea nihil est; est Pater meus, qui glorificat me, quem vos dicitis: "Deus noster est!",
    <verse number="55" style="v"/>et non cognovistis eum. Ego autem novi eum. Et si dixero: Non scio eum, ero similis vobis, mendax; sed scio eum et sermonem eius servo.
    <verse number="56" style="v"/>Abraham pater vester exsultavit, ut videret diem meum; et vidit et gavisus est ".
    <verse number="57" style="v"/>Dixerunt ergo Iudaei ad eum: " Quinquaginta annos nondum habes et Abraham vidisti? ".
    <verse number="58" style="v"/>Dixit eis Iesus: " Amen, amen dico vobis: Antequam Abraham fieret, ego sum ".
    <verse number="59" style="v"/>Tulerunt ergo lapides, ut iacerent in eum; Iesus autem abscondit se et exivit de templo.
  </para>
  <chapter number="9" style="c"/>
  <para style="p">
    <verse number="1" style="v"/>Et praeteriens vidit hominem caecum a nativitate.
    <verse number="2" style="v"/>Et interro gaverunt eum discipuli sui dicentes: " Rabbi, quis peccavit, hic aut parentes eius, ut caecus nasceretur? ".
    <verse number="3" style="v"/>Respondit Iesus: " Neque hic peccavit neque parentes eius, sed ut manifestentur opera Dei in illo.
    <verse number="4" style="v"/>Nos oportet operari opera eius, qui misit me, donec dies est; venit nox, quando nemo potest operari.
    <verse number="5" style="v"/>Quamdiu in mundo sum, lux sum mundi ".
    <verse number="6" style="v"/>Haec cum dixisset, exspuit in terram et fecit lutum ex sputo et linivit lutum super oculos eius
    <verse number="7" style="v"/>et dixit ei: " Vade, lava in natatoria Siloae! " - quod interpretatur Missus C. Abiit ergo et lavit et venit videns.
    <verse number="8" style="v"/>Itaque vicini et, qui videbant eum prius quia mendicus erat, dicebant: " Nonne hic est, qui sedebat et mendicabat? ";
    <verse number="9" style="v"/>alii dicebant: " Hic est! "; alii dicebant: " Nequaquam, sed similis est eius! ". Ille dicebat: " Ego sum! ".
    <verse number="10" style="v"/>Dicebant ergo ei: " Quomodo igitur aperti sunt oculi tibi? ".
    <verse number="11" style="v"/>Respondit ille: " Homo, qui dicitur Iesus, lutum fecit et unxit oculos meos et dixit mihi: "Vade ad Siloam et lava! ". Abii ergo et lavi et vidi.
    <verse number="12" style="v"/>Et dixerunt ei: " Ubi est ille? ". Ait: " Nescio ".
    <verse number="13" style="v"/>Adducunt eum ad pharisaeos, qui caecus fuerat.
    <verse number="14" style="v"/>Erat autem sabbatum, in qua die lutum fecit Iesus et aperuit oculos eius.
    <verse number="15" style="v"/>Iterum ergo interrogabant et eum pharisaei quomodo vidisset. Ille autem dixit eis: " Lutum posuit super oculos meos, et lavi et video ".
    <verse number="16" style="v"/>Dicebant ergo ex pharisaeis quidam: " Non est hic homo a Deo, quia sabbatum non custodit! "; alii autem dicebant: " Quomodo potest homo peccator haec signa facere? ". Et schisma erat in eis.
    <verse number="17" style="v"/>Dicunt ergo caeco iterum: " Tu quid dicis de eo quia aperuit oculos tuos? ". Ille autem dixit: " Propheta est! ".
    <verse number="18" style="v"/>Non crediderunt ergo Iudaei de illo quia caecus fuisset et vidisset, donec vocaverunt parentes eius, qui viderat.
    <verse number="19" style="v"/>Et interrogaverunt eos dicentes: " Hic est filius vester, quem vos dicitis quia caecus natus est? Quomodo ergo nunc videt? ".
    <verse number="20" style="v"/>Responderunt ergo parentes eius et dixerunt: " Scimus quia hic est filius noster et quia caecus natus est.
    <verse number="21" style="v"/>Quomodo autem nunc videat nescimus, aut quis eius aperuit oculos nos nescimus; ipsum interrogate. Aetatem habet; ipse de se loquetur! ".
    <verse number="22" style="v"/>Haec dixerunt parentes eius, quia timebant Iudaeos; iam enim conspiraverant Iudaei, ut, si quis eum confiteretur Christum, extra synagogam fieret.
    <verse number="23" style="v"/>Propterea parentes eius dixerunt: " Aetatem habet; ipsum interrogate!.
    <verse number="24" style="v"/>Vocaverunt ergo rursum hominem, qui fuerat caecus, et dixerunt ei: " Da gloriam Deo! Nos scimus quia hic homo peccator est ".
    <verse number="25" style="v"/>Respondit ergo ille: " Si peccator est nescio; unum scio quia, caecus cum essem, modo video ".
    <verse number="26" style="v"/>Dixerunt ergo illi: " Quid fecit tibi? Quomodo aperuit oculos tuos? ".
    <verse number="27" style="v"/>Respondit eis: " Dixi vobis iam, et non audistis; quid iterum vultis audire? Numquid et vos vultis discipuli eius fieri? ".
    <verse number="28" style="v"/>Et maledixerunt ei et dixerunt: " Tu discipulus illius es, nos autem Moysis discipuli sumus.
    <verse number="29" style="v"/>Nos scimus quia Moysi locutus est Deus; hunc autem nescimus unde sit ".
    <verse number="30" style="v"/>Respondit homo et dixit eis: " In hoc enim mirabile est, quia vos nescitis unde sit, et aperuit meos oculos!
    <verse number="31" style="v"/>Scimus quia peccatores Deus non audit; sed, si quis Dei cultor est et voluntatem eius facit, hunc exaudit.
    <verse number="32" style="v"/>A saeculo non est auditum quia aperuit quis oculos caeci nati;
    <verse number="33" style="v"/>nisi esset hic a Deo, non poterat facere quidquam ".
    <verse number="34" style="v"/>Responderunt et dixerunt ei: " In peccatis tu natus es totus et tu doces nos? ". Et eiecerunt eum foras.
    <verse number="35" style="v"/>Audivit Iesus quia eiecerunt eum foras et, cum invenisset eum, dixit ei: " Tu credis in Filium hominis? ".
    <verse number="36" style="v"/>Respondit ille et dixit: " Et quis est, Domine, ut credam in eum? ".
    <verse number="37" style="v"/>Dixit ei Iesus: " Et vidisti eum; et, qui loquitur tecum, ipse est ".
    <verse number="38" style="v"/>At ille ait: " Credo, Domine! "; et adoravit eum.
    <verse number="39" style="v"/>Et dixit Iesus: " In iudicium ego in hunc mundum veni, ut, qui non vident, videant, et, qui vident, caeci fiant ".
    <verse number="40" style="v"/>Audierunt haec ex pharisaeis, qui cum ipso erant, et dixerunt ei: " Numquid et nos caeci sumus? ".
    <verse number="41" style="v"/>Dixit eis Iesus: " Si caeci essetis, non haberetis peccatum. Nunc vero dicitis: "Videmus!"; peccatum vestrum manet ".
  </para>
  <chapter number="10" style="c"/>
  <para style="p">
    <verse number="1" style="v"/>" Amen, amen dico vobis: Qui non intrat per ostium in ovile ovium, sed ascendit aliunde, ille fur est et latro;
    <verse number="2" style="v"/>qui autem intrat per ostium, pastor est ovium.
    <verse number="3" style="v"/>Huic ostiarius aperit, et oves vocem eius audiunt, et proprias oves vocat nominatim et educit eas.
    <verse number="4" style="v"/>Cum proprias omnes emiserit, ante eas vadit, et oves illum sequuntur, quia sciunt vocem eius;
    <verse number="5" style="v"/>alienum autem non sequentur, sed fugient ab eo, quia non noverunt vocem alienorum ".
    <verse number="6" style="v"/>Hoc proverbium dixit eis Iesus; illi autem non cognoverunt quid esset, quod loquebatur eis.
    <verse number="7" style="v"/>Dixit ergo iterum Iesus: " Amen, amen dico vobis: Ego sum ostium ovium.
    <verse number="8" style="v"/>Omnes, quotquot venerunt ante me, fures sunt et latrones, sed non audierunt eos oves.
    <verse number="9" style="v"/>Ego sum ostium; per me, si quis introierit, salvabitur et ingredietur et egredietur et pascua inveniet.
    <verse number="10" style="v"/>Fur non venit, nisi ut furetur et mactet et perdat; ego veni, ut vitam habeant et abundantius habeant.
    <verse number="11" style="v"/>Ego sum pastor bonus; bonus pastor animam suam ponit pro ovibus;
    <verse number="12" style="v"/>mercennarius et, qui non est pastor, cuius non sunt oves propriae, videt lupum venientem et dimittit oves et fugit - et lupus rapit eas et dispergit -
    <verse number="13" style="v"/>quia mercennarius est et non pertinet ad eum de ovibus.
    <verse number="14" style="v"/>Ego sum pastor bonus et cognosco meas, et cognoscunt me meae,
    <verse number="15" style="v"/>sicut cognoscit me Pater, et ego cognosco Patrem; et animam meam pono pro ovibus.
    <verse number="16" style="v"/>Et alias oves habeo, quae non sunt ex hoc ovili, et illas oportet me adducere, et vocem meam audient et fient unus grex, unus pastor.
    <verse number="17" style="v"/>Propterea me Pater diligit, quia ego pono animam meam, ut iterum sumam eam.
    <verse number="18" style="v"/>Nemo tollit eam a me, sed ego pono eam a meipso. Potestatem habeo ponendi eam et potestatem habeo iterum sumendi eam. Hoc mandatum accepi a Patre meo ".
    <verse number="19" style="v"/>Dissensio iterum facta est inter Iudaeos propter sermones hos.
    <verse number="20" style="v"/>Dicebant autem multi ex ipsis: " Daemonium habet et insanit! Quid eum auditis? ".
    <verse number="21" style="v"/>Alii dicebant: " Haec verba non sunt daemonium habentis! Numquid daemonium potest caecorum oculos aperire? ".
    <verse number="22" style="v"/>Facta sunt tunc Encaenia in Hierosolymis. Hiems erat;
    <verse number="23" style="v"/>et ambulabat Iesus in templo in porticu Salomonis.
    <verse number="24" style="v"/>Circumdederunt ergo eum Iudaei et dicebant ei: " Quousque animam nostram tollis? Si tu es Christus, dic nobis palam! ".
    <verse number="25" style="v"/>Respondit eis Iesus: " Dixi vobis, et non creditis; opera, quae ego facio in nomine Patris mei, haec testimonium perhibent de me.
    <verse number="26" style="v"/>Sed vos non creditis, quia non estis ex ovibus meis.
    <verse number="27" style="v"/>Oves meae vocem meam audiunt, et ego cognosco eas, et sequuntur me;
    <verse number="28" style="v"/>et ego vitam aeternam do eis, et non peribunt in aeternum, et non rapiet eas quisquam de manu mea.
    <verse number="29" style="v"/>Pater meus quod dedit mihi, maius omnibus est, et nemo potest rapere de manu Patris.
    <verse number="30" style="v"/>Ego et Pater unum sumus ".
    <verse number="31" style="v"/>Sustulerunt iterum lapides Iudaei, ut lapidarent eum.
    <verse number="32" style="v"/>Respondit eis Iesus: " Multa opera bona ostendi vobis ex Patre; propter quod eorum opus me lapidatis? ".
    <verse number="33" style="v"/>Responderunt ei Iudaei: " De bono opere non lapidamus te sed de blasphemia, et quia tu, homo cum sis, facis teipsum Deum ".
    <verse number="34" style="v"/>Respondit eis Iesus: " Nonne scriptum est in lege vestra: "Ego dixi: Dii estis?".
    <verse number="35" style="v"/>Si illos dixit deos, ad quos sermo Dei factus est, et non potest solvi Scriptura,
    <verse number="36" style="v"/>quem Pater sanctificavit et misit in mundum, vos dicitis: Blasphemas!", quia dixi: Filius Dei sum?
    <verse number="37" style="v"/>Si non facio opera Patris mei, nolite credere mihi;
    <verse number="38" style="v"/>si autem facio, et si mihi non vultis credere, operibus credite, ut cognoscatis et sciatis quia in me est Pater, et ego in Patre ".
    <verse number="39" style="v"/>Quaerebant ergo iterum eum prehendere; et exivit de manibus eorum.
    <verse number="40" style="v"/>Et abiit iterum trans Iordanem in eum locum, ubi erat Ioannes baptizans primum, et mansit illic.
    <verse number="41" style="v"/>Et multi venerunt ad eum et dicebant: " Ioannes quidem signum fecit nullum; omnia autem, quaecumque dixit Ioannes de hoc, vera erant ".
    <verse number="42" style="v"/>Et multi crediderunt in eum illic.
  </para>
  <chapter number="11" style="c"/>
  <para style="p">
    <verse number="1" style="v"/>Erat autem quidam lan guens Lazarus a Bethania, de castello Mariae et Marthae sororis eius.
    <verse number="2" style="v"/>Maria autem erat, quae unxit Dominum unguento et extersit pedes eius capillis suis, cuius frater Lazarus infirmabatur.
    <verse number="3" style="v"/>Miserunt ergo sorores ad eum dicentes: " Domine, ecce, quem amas, infirmatur ".
    <verse number="4" style="v"/>Audiens autem Iesus dixit: " Infirmitas haec non est ad mortem sed pro gloria Dei, ut glorificetur Filius Dei per eam ".
    <verse number="5" style="v"/>Diligebat autem Iesus Martham et sororem eius et Lazarum.
    <verse number="6" style="v"/>Ut ergo audivit quia infirmabatur, tunc quidem mansit in loco, in quo erat, duobus diebus;
    <verse number="7" style="v"/>deinde post hoc dicit discipulis: " Eamus in Iudaeam iterum ".
    <verse number="8" style="v"/>Dicunt ei discipuli: " Rabbi, nunc quaerebant te Iudaei lapidare, et iterum vadis illuc? ".
    <verse number="9" style="v"/>Respondit Iesus: " Nonne duodecim horae sunt diei? Si quis ambulaverit in die, non offendit, quia lucem huius mundi videt;
    <verse number="10" style="v"/>si quis autem ambulaverit in nocte, offendit, quia lux non est in eo ".
    <verse number="11" style="v"/>Haec ait et post hoc dicit eis: " Lazarus amicus noster dormit, sed vado, ut a somno exsuscitem eum ".
    <verse number="12" style="v"/>Dixerunt ergo ei discipuli: " Domine, si dormit, salvus erit ".
    <verse number="13" style="v"/>Dixerat autem Iesus de morte eius, illi autem putaverunt quia de dormitione somni diceret.
    <verse number="14" style="v"/>Tunc ergo dixit eis Iesus manifeste: " Lazarus mortuus est,
    <verse number="15" style="v"/>et gaudeo propter vos, ut credatis, quoniam non eram ibi; sed eamus ad eum ".
    <verse number="16" style="v"/>Dixit ergo Thomas, qui dicitur Didymus, ad condiscipulos: " Eamus et nos, ut moriamur cum eo! ".
    <verse number="17" style="v"/>Venit itaque Iesus et invenit eum quattuor dies iam in monumento habentem.
    <verse number="18" style="v"/>Erat autem Bethania iuxta Hierosolymam quasi stadiis quindecim.
    <verse number="19" style="v"/>Multi autem ex Iudaeis venerant ad Martham et Mariam, ut consolarentur eas de fratre.
    <verse number="20" style="v"/>Martha ergo ut audivit quia Iesus venit, occurrit illi; Maria autem domi sedebat.
    <verse number="21" style="v"/>Dixit ergo Martha ad Iesum: " Domine, si fuisses hic, frater meus non esset mortuus!
    <verse number="22" style="v"/>Sed et nunc scio quia, quaecumque poposceris a Deo, dabit tibi Deus ".
    <verse number="23" style="v"/>Dicit illi Iesus: " Resurget frater tuus ".
    <verse number="24" style="v"/>Dicit ei Martha: " Scio quia resurget in resurrectione in novissimo die.
    <verse number="25" style="v"/>Dixit ei Iesus: " Ego sum resurrectio et vita. Qui credit in me, etsi mortuus fuerit, vivet;
    <verse number="26" style="v"/>et omnis, qui vivit et credit in me, non morietur in aeternum. Credis hoc? ".
    <verse number="27" style="v"/>Ait illi: " Utique, Domine; ego credidi quia tu es Christus Filius Dei, qui in mundum venisti ".
    <verse number="28" style="v"/>Et cum haec dixisset, abiit et vocavit Mariam sororem suam silentio dicens: " Magister adest et vocat te ".
    <verse number="29" style="v"/>Illa autem ut audivit, surrexit cito et venit ad eum;
    <verse number="30" style="v"/>nondum enim venerat Iesus in castellum, sed erat adhuc in illo loco, ubi occurrerat ei Martha.
    <verse number="31" style="v"/>Iudaei igitur, qui erant cum ea in domo et consolabantur eam, cum vidissent Mariam quia cito surrexit et exiit, secuti sunt eam putantes: " Vadit ad monumentum, ut ploret ibi ".
    <verse number="32" style="v"/>Maria ergo, cum venisset ubi erat Iesus, videns eum cecidit ad pedes eius dicens ei: " Domine, si fuisses hic, non esset mortuus frater meus!.
    <verse number="33" style="v"/>Iesus ergo, ut vidit eam plorantem et Iudaeos, qui venerant cum ea, plorantes, fremuit spiritu et turbavit seipsum
    <verse number="34" style="v"/>et dixit: " Ubi posuistis eum? ". Dicunt ei: " Domine, veni et vide ".
    <verse number="35" style="v"/>Lacrimatus est Iesus.
    <verse number="36" style="v"/>Dicebant ergo Iudaei: " Ecce quomodo amabat eum! ".
    <verse number="37" style="v"/>Quidam autem dixerunt ex ipsis: " Non poterat hic, qui aperuit oculos caeci, facere, ut et hic non moreretur? ".
    <verse number="38" style="v"/>Iesus ergo rursum fremens in semetipso, venit ad monumentum; erat autem spelunca, et lapis superpositus erat ei.
    <verse number="39" style="v"/>Ait Iesus: " Tollite lapidem! ". Dicit ei Martha, soror eius, qui mortuus fuerat: " Domine, iam foetet; quatriduanus enim est! ".
    <verse number="40" style="v"/>Dicit ei Iesus: " Nonne dixi tibi quoniam, si credideris, videbis gloriam Dei? ".
    <verse number="41" style="v"/>Tulerunt ergo lapidem. Iesus autem, elevatis sursum oculis, dixit: " Pater, gratias ago tibi quoniam audisti me.
    <verse number="42" style="v"/>Ego autem sciebam quia semper me audis, sed propter populum, qui circumstat, dixi, ut credant quia tu me misisti ".
    <verse number="43" style="v"/>Et haec cum dixisset, voce magna clamavit: " Lazare, veni foras! ".
    <verse number="44" style="v"/>Prodiit, qui fuerat mortuus, ligatus pedes et manus institis; et facies illius sudario erat ligata. Dicit Iesus eis: " Solvite eum et sinite eum abire ".
    <verse number="45" style="v"/>Multi ergo ex Iudaeis, qui venerant ad Mariam et viderant, quae fecit, crediderunt in eum;
    <verse number="46" style="v"/>quidam autem ex ipsis abierunt ad pharisaeos et dixerunt eis, quae fecit Iesus.
    <verse number="47" style="v"/>Collegerunt ergo pontifices et pharisaei concilium et dicebant: " Quid facimus, quia hic homo multa signa facit?
    <verse number="48" style="v"/>Si dimittimus eum sic, omnes credent in eum, et venient Romani et tollent nostrum et locum et gentem! ".
    <verse number="49" style="v"/>Unus autem ex ipsis, Caiphas, cum esset pontifex anni illius, dixit eis: " Vos nescitis quidquam
    <verse number="50" style="v"/>nec cogitatis quia expedit vobis, ut unus moriatur homo pro populo, et non tota gens pereat! ".
    <verse number="51" style="v"/>Hoc autem a semetipso non dixit; sed, cum esset pontifex anni illius, prophetavit quia Iesus moriturus erat pro gente
    <verse number="52" style="v"/>et non tantum pro gente, sed et ut filios Dei, qui erant dispersi, congregaret in unum.
    <verse number="53" style="v"/>Ab illo ergo die cogitaverunt, ut interficerent eum.
    <verse number="54" style="v"/>Iesus ergo iam non in palam ambulabat apud Iudaeos, sed abiit inde in regionem iuxta desertum, in civitatem, quae dicitur Ephraim, et ibi morabatur cum discipulis.
    <verse number="55" style="v"/>Proximum autem erat Pascha Iudaeorum, et ascenderunt multi Hierosolymam de regione ante Pascha, ut sanctificarent seipsos.
    <verse number="56" style="v"/>Quaerebant ergo Iesum et colloquebantur ad invicem in templo stantes: " Quid videtur vobis? Numquid veniet ad diem festum? ".
    <verse number="57" style="v"/>Dederant autem pontifices et pharisaei mandatum, ut, si quis cognoverit, ubi sit, indicet, ut apprehendant eum.
  </para>
  <chapter number="12" style="c"/>
  <para style="p">
    <verse number="1" style="v"/>Iesus ergo ante sex dies Paschae venit Bethaniam, ubi erat Lazarus, quem suscitavit a mortuis Iesus.
    <verse number="2" style="v"/>Fecerunt ergo ei cenam ibi, et Martha ministrabat, Lazarus vero unus erat ex discumbentibus cum eo.
    <verse number="3" style="v"/>Maria ergo accepit libram unguenti nardi puri, pretiosi, et unxit pedes Iesu et extersit capillis suis pedes eius; domus autem impleta est ex odore unguenti.
    <verse number="4" style="v"/>Dicit autem Iudas Iscariotes, unus ex discipulis eius, qui erat eum traditurus:
    <verse number="5" style="v"/>" Quare hoc unguentum non veniit trecentis denariis et datum est egenis?.
    <verse number="6" style="v"/>Dixit autem hoc, non quia de egenis pertinebat ad eum, sed quia fur erat et, loculos habens, ea, quae mittebantur, portabat.
    <verse number="7" style="v"/>Dixit ergo Iesus: " Sine illam, ut in diem sepulturae meae servet illud.
    <verse number="8" style="v"/>Pauperes enim semper habetis vobiscum, me autem non semper habetis ".
    <verse number="9" style="v"/>Cognovit ergo turba multa ex Iudaeis quia illic est, et venerunt non propter Iesum tantum, sed ut et Lazarum viderent, quem suscitavit a mortuis.
    <verse number="10" style="v"/>Cogitaverunt autem principes sacerdotum, ut et Lazarum interficerent,
    <verse number="11" style="v"/>quia multi propter illum abibant ex Iudaeis et credebant in Iesum.
    <verse number="12" style="v"/>In crastinum turba multa, quae venerat ad diem festum, cum audissent quia venit Iesus Hierosolymam,
    <verse number="13" style="v"/>acceperunt ramos palmarum et processerunt obviam ei et clamabant: Hosanna!Benedictus, qui venit in nomine Domini, et rex Israel! ".
    <verse number="14" style="v"/>Invenit autem Iesus asellum et sedit super eum, sicut scriptum est:
    <verse number="15" style="v"/>" Noli timere, filia Sion.Ecce rex tuus venitsedens super pullum asinae ".
    <verse number="16" style="v"/>Haec non cognoverunt discipuli eius primum, sed quando glorificatus est Iesus, tunc recordati sunt quia haec erant scripta de eo, et haec fecerunt ei.
    <verse number="17" style="v"/>Testimonium ergo perhibebat turba, quae erat cum eo, quando Lazarum vocavit de monumento et suscitavit eum a mortuis.
    <verse number="18" style="v"/>Propterea et obviam venit ei turba, quia audierunt eum fecisse hoc signum.
    <verse number="19" style="v"/>Pharisaei ergo dixerunt ad semetipsos: " Videtis quia nihil proficitis? Ecce mundus post eum abiit! ".
    <verse number="20" style="v"/>Erant autem Graeci quidam ex his, qui ascenderant, ut adorarent in die festo;
    <verse number="21" style="v"/>hi ergo accesserunt ad Philippum, qui erat a Bethsaida Galilaeae, et rogabant eum dicentes: " Domine, volumus Iesum videre ".
    <verse number="22" style="v"/>Venit Philippus et dicit Andreae; venit Andreas et Philippus et dicunt Iesu.
    <verse number="23" style="v"/>Iesus autem respondet eis dicens: " Venit hora, ut glorificetur Filius hominis.
    <verse number="24" style="v"/>Amen, amen dico vobis: Nisi granum frumenti cadens in terram mortuum fuerit, ipsum solum manet; si autem mortuum fuerit, multum fructum affert.
    <verse number="25" style="v"/>Qui amat animam suam, perdit eam; et, qui odit animam suam in hoc mundo, in vitam aeternam custodiet eam.
    <verse number="26" style="v"/>Si quis mihi ministrat, me sequatur, et ubi sum ego, illic et minister meus erit; si quis mihi ministraverit, honorificabit eum Pater.
    <verse number="27" style="v"/>Nunc anima mea turbata est. Et quid dicam? Pater, salvifica me ex hora hac? Sed propterea veni in horam hanc.
    <verse number="28" style="v"/>Pater, glorifica tuum nomen! ". Venit ergo vox de caelo: " Et glorificavi et iterum glorificabo ".
    <verse number="29" style="v"/>Turba ergo, quae stabat et audierat, dicebat tonitruum factum esse; alii dicebant: " Angelus ei locutus est ".
    <verse number="30" style="v"/>Respondit Iesus et dixit: " Non propter me vox haec facta est sed propter vos.
    <verse number="31" style="v"/>Nunc iudicium est huius mundi, nunc princeps huius mundi eicietur foras;
    <verse number="32" style="v"/>et ego, si exaltatus fuero a terra, omnes traham ad meipsum ".
    <verse number="33" style="v"/>Hoc autem dicebat significans, qua morte esset moriturus.
    <verse number="34" style="v"/>Respondit ergo ei turba: " Nos audivimus ex Lege, quia Christus manet in aeternum; et quomodo tu dicis: "Oportet exaltari Filium hominis"? Quis est iste Filius hominis? ".
    <verse number="35" style="v"/>Dixit ergo eis Iesus: " Adhuc modicum tempus lumen in vobis est. Ambulate, dum lucem habetis, ut non tenebrae vos comprehendant; et, qui ambulat in tenebris, nescit quo vadat.
    <verse number="36" style="v"/>Dum lucem habetis, credite in lucem, ut filii lucis fiatis ". Haec locutus est Iesus et abiit et abscondit se ab eis.
    <verse number="37" style="v"/>Cum autem tanta signa fecisset coram eis, non credebant in eum,
    <verse number="38" style="v"/>ut sermo Isaiae prophetae impleretur, quem dixit: Domine, quis credidit auditui nostro,et brachium Domini cui revelatum est? ".
    <verse number="39" style="v"/>Propterea non poterant credere, quia iterum dixit Isaias:
    <verse number="40" style="v"/>" Excaecavit oculos eorumet induravit eorum cor,ut non videant oculiset intellegant corde et convertantur,et sanem eos ".
    <verse number="41" style="v"/>Haec dixit Isaias, quia vidit gloriam eius et locutus est de eo.
    <verse number="42" style="v"/>Verumtamen et ex principibus multi crediderunt in eum, sed propter pharisaeos non confitebantur, ut de synagoga non eicerentur;
    <verse number="43" style="v"/>dilexerunt enim gloriam hominum magis quam gloriam Dei.
    <verse number="44" style="v"/>Iesus autem clamavit et dixit: " Qui credit in me, non credit in me sed in eum, qui misit me;
    <verse number="45" style="v"/>et, qui videt me, videt eum, qui misit me.
    <verse number="46" style="v"/>Ego lux in mundum veni, ut omnis, qui credit in me, in tenebris non maneat.
    <verse number="47" style="v"/>Et si quis audierit verba mea et non custodierit, ego non iudico eum; non enim veni, ut iudicem mundum, sed ut salvificem mundum.
    <verse number="48" style="v"/>Qui spernit me et non accipit verba mea, habet, qui iudicet eum: sermo, quem locutus sum, ille iudicabit eum in novissimo die,
    <verse number="49" style="v"/>quia ego ex meipso non sum locutus, sed, qui misit me, Pater, ipse mihi mandatum dedit quid dicam et quid loquar.
    <verse number="50" style="v"/>Et scio quia mandatum eius vita aeterna est. Quae ergo ego loquor, sicut dixit mihi Pater, sic loquor ".
  </para>
  <chapter number="13" style="c"/>
  <para style="p">
    <verse number="1" style="v"/>Ante diem autem festum Pa schae, sciens Iesus quia venit eius hora, ut transeat ex hoc mundo ad Patrem, cum dilexisset suos, qui erant in mundo, in finem dilexit eos.
    <verse number="2" style="v"/>Et in cena, cum Diabolus iam misisset in corde, ut traderet eum Iudas Simonis Iscariotis,
    <verse number="3" style="v"/>sciens quia omnia dedit ei Pater in manus, et quia a Deo exivit et ad Deum vadit,
    <verse number="4" style="v"/>surgit a cena et ponit vestimenta sua et, cum accepisset linteum, praecinxit se.
    <verse number="5" style="v"/>Deinde mittit aquam in pelvem et coepit lavare pedes discipulorum et extergere linteo, quo erat praecinctus.
    <verse number="6" style="v"/>Venit ergo ad Simonem Petrum. Dicit ei: " Domine, tu mihi lavas pedes?.
    <verse number="7" style="v"/>Respondit Iesus et dixit ei: " Quod ego facio, tu nescis modo, scies autem postea ".
    <verse number="8" style="v"/>Dicit ei Petrus: " Non lavabis mihi pedes in aeternum! ". Respondit Iesus ei: " Si non lavero te, non habes partem mecum ".
    <verse number="9" style="v"/>Dicit ei Simon Petrus: " Domine, non tantum pedes meos sed et manus et caput! ".
    <verse number="10" style="v"/>Dicit ei Iesus: " Qui lotus est, non indiget nisi ut pedes lavet, sed est mundus totus; et vos mundi estis sed non omnes ".
    <verse number="11" style="v"/>Sciebat enim quisnam esset, qui traderet eum; propterea dixit: " Non estis mundi omnes ".
    <verse number="12" style="v"/>Postquam ergo lavit pedes eorum et accepit vestimenta sua, cum recubuisset iterum, dixit eis: " Scitis quid fecerim vobis?
    <verse number="13" style="v"/>Vos vocatis me: "Magister" et: "Domine", et bene dicitis; sum etenim.
    <verse number="14" style="v"/>Si ergo ego lavi vestros pedes, Dominus et Magister, et vos debetis alter alterius lavare pedes.
    <verse number="15" style="v"/>Exemplum enim dedi vobis, ut, quemadmodum ego feci vobis, et vos faciatis.
    <verse number="16" style="v"/>Amen, amen dico vobis: Non est servus maior domino suo, neque apostolus maior eo, qui misit illum.
    <verse number="17" style="v"/>Si haec scitis, beati estis, si facitis ea.
    <verse number="18" style="v"/>Non de omnibus vobis dico, ego scio, quos elegerim, sed ut impleatur Scriptura: "Qui manducat meum panem, levavit contra me calcaneum suum".
    <verse number="19" style="v"/>Amodo dico vobis priusquam fiat, ut credatis, cum factum fuerit, quia ego sum.
    <verse number="20" style="v"/>Amen, amen dico vobis: Qui accipit, si quem misero, me accipit; qui autem me accipit, accipit eum, qui me misit ".
    <verse number="21" style="v"/>Cum haec dixisset Iesus, turbatus est spiritu et protestatus est et dixit: " Amen, amen dico vobis: Unus ex vobis tradet me ".
    <verse number="22" style="v"/>Aspiciebant ad invicem discipuli, haesitantes de quo diceret.
    <verse number="23" style="v"/>Erat recumbens unus ex discipulis eius in sinu Iesu, quem diligebat Iesus.
    <verse number="24" style="v"/>Innuit ergo huic Simon Petrus, ut interrogaret: " Quis est, de quo dicit? ".
    <verse number="25" style="v"/>Cum ergo recumberet ille ita supra pectus Iesu, dicit ei: " Domine, quis est? ".
    <verse number="26" style="v"/>Respondet Iesus: " Ille est, cui ego intinctam buccellam porrexero ". Cum ergo intinxisset buccellam, dat Iudae Simonis Iscariotis.
    <verse number="27" style="v"/>Et post buccellam tunc introivit in illum Satanas. Dicit ergo ei Iesus: Quod facis, fac citius ".
    <verse number="28" style="v"/>Hoc autem nemo scivit discumbentium ad quid dixerit ei;
    <verse number="29" style="v"/>quidam enim putabant quia loculos habebat Iudas, quia dicit ei Iesus: " Eme ea, quae opus sunt nobis ad diem festum ", aut egenis ut aliquid daret.
    <verse number="30" style="v"/>Cum ergo accepisset ille buccellam, exivit continuo; erat autem nox.
    <verse number="31" style="v"/>Cum ergo exisset, dicit Iesus: " Nunc clarificatus est Filius hominis, et Deus clarificatus est in eo;
    <verse number="32" style="v"/>si Deus clarificatus est in eo, et Deus clarificabit eum in semetipso et continuo clarificabit eum.
    <verse number="33" style="v"/>Filioli, adhuc modicum vobiscum sum; quaeretis me, et sicut dixi Iudaeis: Quo ego vado, vos non potestis venire, et vobis dico modo.
    <verse number="34" style="v"/>Mandatum novum do vobis, ut diligatis invicem; sicut dilexi vos, ut et vos diligatis invicem.
    <verse number="35" style="v"/>In hoc cognoscent omnes quia mei discipuli estis: si dilectionem habueritis ad invicem ".
    <verse number="36" style="v"/>Dicit ei Simon Petrus: " Domine, quo vadis? ". Respondit Iesus: " Quo vado, non potes me modo sequi, sequeris autem postea ".
    <verse number="37" style="v"/>Dicit ei Petrus: " Domine, quare non possum te sequi modo? Animam meam pro te ponam ".
    <verse number="38" style="v"/>Respondet Iesus: " Animam tuam pro me pones? Amen, amen dico tibi: Non cantabit gallus, donec me ter neges.
  </para>
  <chapter number="14" style="c"/>
  <para style="p">
    <verse number="1" style="v"/>Non turbetur cor vestrum. Creditis in Deum et in me credite.
    <verse number="2" style="v"/>In domo Patris mei mansiones multae sunt; si quo minus, dixissem vobis, quia vado parare vobis locum?
    <verse number="3" style="v"/>Et si abiero et praeparavero vobis locum, iterum venio et accipiam vos ad meipsum, ut, ubi sum ego, et vos sitis.
    <verse number="4" style="v"/>Et quo ego vado, scitis viam ".
    <verse number="5" style="v"/>Dicit ei Thomas: " Domine, nescimus quo vadis; quomodo possumus viam scire? ".
    <verse number="6" style="v"/>Dicit ei Iesus: " Ego sum via et veritas et vita; nemo venit ad Patrem nisi per me.
    <verse number="7" style="v"/>Si cognovistis me, et Patrem meum utique cognoscetis; et amodo cognoscitis eum et vidistis eum ".
    <verse number="8" style="v"/>Dicit ei Philippus: " Domine, ostende nobis Patrem, et sufficit nobis ".
    <verse number="9" style="v"/>Dicit ei Iesus: " Tanto tempore vobiscum sum, et non cognovisti me, Philippe? Qui vidit me, vidit Patrem. Quomodo tu dicis: "Ostende nobis Patrem"?
    <verse number="10" style="v"/>Non credis quia ego in Patre, et Pater in me est? Verba, quae ego loquor vobis, a meipso non loquor; Pater autem in me manens facit opera sua.
    <verse number="11" style="v"/>Credite mihi quia ego in Patre, et Pater in me est; alioquin propter opera ipsa credite.
    <verse number="12" style="v"/>Amen, amen dico vobis: Qui credit in me, opera, quae ego facio, et ipse faciet et maiora horum faciet, quia ego ad Patrem vado.
    <verse number="13" style="v"/>Et quodcumque petieritis in nomine meo, hoc faciam, ut glorificetur Pater in Filio;
    <verse number="14" style="v"/>si quid petieritis me in nomine meo, ego faciam.
    <verse number="15" style="v"/>Si diligitis me, mandata mea servabitis;
    <verse number="16" style="v"/>et ego rogabo Patrem, et alium Paraclitum dabit vobis, ut maneat vobiscum in aeternum,
    <verse number="17" style="v"/>Spiritum veritatis, quem mundus non potest accipere, quia non videt eum nec cognoscit. Vos cognoscitis eum, quia apud vos manet; et in vobis erit.
    <verse number="18" style="v"/>Non relinquam vos orphanos; venio ad vos.
    <verse number="19" style="v"/>Adhuc modicum, et mundus me iam non videt; vos autem videtis me, quia ego vivo et vos vivetis.
    <verse number="20" style="v"/>In illo die vos cognoscetis quia ego sum in Patre meo, et vos in me, et ego in vobis.
    <verse number="21" style="v"/>Qui habet mandata mea et servat ea, ille est, qui diligit me; qui autem diligit me, diligetur a Patre meo, et ego diligam eum et manifestabo ei meipsum ".
    <verse number="22" style="v"/>Dicit ei Iudas, non ille Iscariotes: " Domine, et quid factum est, quia nobis manifestaturus es teipsum et non mundo? ".
    <verse number="23" style="v"/>Respondit Iesus et dixit ei: " Si quis diligit me, sermonem meum servabit, et Pater meus diliget eum, et ad eum veniemus et mansionem apud eum faciemus;
    <verse number="24" style="v"/>qui non diligit me, sermones meos non servat. Et sermo, quem auditis, non est meus, sed eius qui misit me, Patris.
    <verse number="25" style="v"/>Haec locutus sum vobis apud vos manens.
    <verse number="26" style="v"/>Paraclitus autem, Spiritus Sanctus, quem mittet Pater in nomine meo, ille vos docebit omnia et suggeret vobis omnia, quae dixi vobis.
    <verse number="27" style="v"/>Pacem relinquo vobis, pacem meam do vobis; non quomodo mundus dat, ego do vobis. Non turbetur cor vestrum neque formidet.
    <verse number="28" style="v"/>Audistis quia ego dixi vobis: Vado et venio ad vos. Si diligeretis me, gauderetis quia vado ad Patrem, quia Pater maior me est.
    <verse number="29" style="v"/>Et nunc dixi vobis, priusquam fiat, ut, cum factum fuerit, credatis.
    <verse number="30" style="v"/>Iam non multa loquar vobiscum, venit enim princeps mundi et in me non habet quidquam;
    <verse number="31" style="v"/>sed, ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.
  </para>
  <chapter number="15" style="c"/>
  <para style="p">
    <verse number="1" style="v"/>Ego sum vitis vera, et Pater meus agricola est.
    <verse number="2" style="v"/>Omnem palmitem in me non ferentem fructum tollit eum; et omnem, qui fert fructum, purgat eum, ut fructum plus afferat.
    <verse number="3" style="v"/>Iam vos mundi estis propter sermonem, quem locutus sum vobis.
    <verse number="4" style="v"/>Manete in me, et ego in vobis. Sicut palmes non potest ferre fructum a semetipso, nisi manserit in vite, sic nec vos, nisi in me manseritis.
    <verse number="5" style="v"/>Ego sum vitis, vos palmites. Qui manet in me, et ego in eo, hic fert fructum multum, quia sine me nihil potestis facere.
    <verse number="6" style="v"/>Si quis in me non manserit, missus est foras sicut palmes et aruit; et colligunt eos et in ignem mittunt, et ardent.
    <verse number="7" style="v"/>Si manseritis in me, et verba mea in vobis manserint, quodcumque volueritis, petite, et fiet vobis.
    <verse number="8" style="v"/>In hoc clarificatus est Pater meus, ut fructum multum afferatis et efficiamini mei discipuli.
    <verse number="9" style="v"/>Sicut dilexit me Pater, et ego dilexi vos; manete in dilectione mea.
    <verse number="10" style="v"/>Si praecepta mea servaveritis, manebitis in dilectione mea, sicut ego Patris mei praecepta servavi et maneo in eius dilectione.
    <verse number="11" style="v"/>Haec locutus sum vobis, ut gaudium meum in vobis sit, et gaudium vestrum impleatur.
    <verse number="12" style="v"/>Hoc est praeceptum meum, ut diligatis invicem, sicut dilexi vos;
    <verse number="13" style="v"/>maiorem hac dilectionem nemo habet, ut animam suam quis ponat pro amicis suis.
    <verse number="14" style="v"/>Vos amici mei estis, si feceritis, quae ego praecipio vobis.
    <verse number="15" style="v"/>Iam non dico vos servos, quia servus nescit quid facit dominus eius; vos autem dixi amicos, quia omnia, quae audivi a Patre meo, nota feci vobis.
    <verse number="16" style="v"/>Non vos me elegistis, sed ego elegi vos et posui vos, ut vos eatis et fructum afferatis, et fructus vester maneat, ut quodcumque petieritis Patrem in nomine meo, det vobis.
    <verse number="17" style="v"/>Haec mando vobis, ut diligatis invicem.
    <verse number="18" style="v"/>Si mundus vos odit, scitote quia me priorem vobis odio habuit.
    <verse number="19" style="v"/>Si de mundo essetis, mundus, quod suum est, diligeret; quia vero de mundo non estis, sed ego elegi vos de mundo, propterea odit vos mundus.
    <verse number="20" style="v"/>Mementote sermonis, quem ego dixi vobis: Non est servus maior domino suo. Si me persecuti sunt, et vos persequentur; si sermonem meum servaverunt, et vestrum servabunt.
    <verse number="21" style="v"/>Sed haec omnia facient vobis propter nomen meum, quia nesciunt eum, qui misit me.
    <verse number="22" style="v"/>Si non venissem et locutus fuissem eis, peccatum non haberent; nunc autem excusationem non habent de peccato suo.
    <verse number="23" style="v"/>Qui me odit et Patrem meum odit.
    <verse number="24" style="v"/>Si opera non fecissem in eis, quae nemo alius fecit, peccatum non haberent; nunc autem et viderunt et oderunt et me et Patrem meum.
    <verse number="25" style="v"/>Sed ut impleatur sermo, qui in lege eorum scriptus est: "Odio me habuerunt gratis".
    <verse number="26" style="v"/>Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me;
    <verse number="27" style="v"/>sed et vos testimonium perhibetis, quia ab initio mecum estis.
  </para>
  <chapter number="16" style="c"/>
  <para style="p">
    <verse number="1" style="v"/>Haec locutus sum vobis, ut non scandalizemini.
    <verse number="2" style="v"/>Absque synagogis facient vos; sed venit hora, ut omnis, qui interficit vos, arbitretur obsequium se praestare Deo.
    <verse number="3" style="v"/>Et haec facient, quia non noverunt Patrem neque me.
    <verse number="4" style="v"/>Sed haec locutus sum vobis, ut, cum venerit hora eorum, reminiscamini eorum, quia ego dixi vobis. Haec autem vobis ab initio non dixi, quia vobiscum eram.
    <verse number="5" style="v"/>At nunc vado ad eum, qui me misit, et nemo ex vobis interrogat me: "Quo vadis?".
    <verse number="6" style="v"/>Sed quia haec locutus sum vobis, tristitia implevit cor vestrum.
    <verse number="7" style="v"/>Sed ego veritatem dico vobis: Expedit vobis, ut ego vadam. Si enim non abiero, Paraclitus non veniet ad vos; si autem abiero, mittam eum ad vos.
    <verse number="8" style="v"/>Et cum venerit ille, arguet mundum de peccato et de iustitia et de iudicio:
    <verse number="9" style="v"/>de peccato quidem, quia non credunt in me;
    <verse number="10" style="v"/>de iustitia vero, quia ad Patrem vado, et iam non videtis me;
    <verse number="11" style="v"/>de iudicio autem, quia princeps mundi huius iudicatus est.
    <verse number="12" style="v"/>Adhuc multa habeo vobis dicere, sed non potestis portare modo.
    <verse number="13" style="v"/>Cum autem venerit ille, Spiritus veritatis, deducet vos in omnem veritatem; non enim loquetur a semetipso, sed quaecumque audiet, loquetur et, quae ventura sunt, annuntiabit vobis.
    <verse number="14" style="v"/>Ille me clarificabit, quia de meo accipiet et annuntiabit vobis.
    <verse number="15" style="v"/>Omnia, quaecumque habet Pater, mea sunt; propterea dixi quia de meo accipit et annuntiabit vobis.
    <verse number="16" style="v"/>Modicum, et iam non videtis me; et iterum modicum, et videbitis me ".
    <verse number="17" style="v"/>Dixerunt ergo ex discipulis eius ad invicem: " Quid est hoc, quod dicit nobis: "Modicum, et non videtis me; et iterum modicum, et videbitis me" et: "Vado ad Patrem"? ".
    <verse number="18" style="v"/>Dicebant ergo: " Quid est hoc, quod dicit: "Modicum"? Nescimus quid loquitur ".
    <verse number="19" style="v"/>Cognovit Iesus quia volebant eum interrogare et dixit eis: " De hoc quaeritis inter vos, quia dixi: "Modicum, et non videtis me; et iterum modicum, et videbitis me"?
    <verse number="20" style="v"/>Amen, amen dico vobis quia plorabitis et flebitis vos, mundus autem gaudebit; vos contristabimini, sed tristitia vestra vertetur in gaudium.
    <verse number="21" style="v"/>Mulier, cum parit, tristitiam habet, quia venit hora eius; cum autem pepererit puerum, iam non meminit pressurae propter gaudium, quia natus est homo in mundum.
    <verse number="22" style="v"/>Et vos igitur nunc quidem tristitiam habetis; iterum autem videbo vos, et gaudebit cor vestrum, et gaudium vestrum nemo tollit a vobis.
    <verse number="23" style="v"/>Et in illo die me non rogabitis quidquam.Amen, amen dico vobis: Si quid petieritis Patrem in nomine meo, dabit vobis.
    <verse number="24" style="v"/>Usque modo non petistis quidquam in nomine meo. Petite et accipietis, ut gaudium vestrum sit plenum.
    <verse number="25" style="v"/>Haec in proverbiis locutus sum vobis; venit hora, cum iam non in proverbiis loquar vobis, sed palam de Patre annuntiabo vobis.
    <verse number="26" style="v"/>Illo die in nomine meo petetis, et non dico vobis quia ego rogabo Patrem de vobis;
    <verse number="27" style="v"/>ipse enim Pater amat vos, quia vos me amastis et credidistis quia ego a Deo exivi.
    <verse number="28" style="v"/>Exivi a Patre et veni in mundum; iterum relinquo mundum et vado ad Patrem ".
    <verse number="29" style="v"/>Dicunt discipuli eius: " Ecce nunc palam loqueris, et proverbium nullum dicis.
    <verse number="30" style="v"/>Nunc scimus quia scis omnia, et non opus est tibi, ut quis te interroget; in hoc credimus quia a Deo existi ".
    <verse number="31" style="v"/>Respondit eis Iesus: " Modo creditis?
    <verse number="32" style="v"/>Ecce venit hora et iam venit, ut dispergamini unusquisque in propria et me solum relinquatis; et non sum solus, quia Pater mecum est.
    <verse number="33" style="v"/>Haec locutus sum vobis, ut in me pacem habeatis; in mundo pressuram habetis, sed confidite, ego vici mundum ".
  </para>
  <chapter number="17" style="c"/>
  <para style="p">
    <verse number="1" style="v"/>Haec locutus est Iesus; et, sublevatis oculis suis in cae lum, dixit: " Pater, venit hora: clarifica Filium tuum, ut Filius clarificet te,
    <verse number="2" style="v"/>sicut dedisti ei potestatem omnis carnis, ut omne, quod dedisti ei, det eis vitam aeternam.
    <verse number="3" style="v"/>Haec est autem vita aeterna, ut cognoscant te solum verum Deum et, quem misisti, Iesum Christum.
    <verse number="4" style="v"/>Ego te clarificavi super terram; opus consummavi, quod dedisti mihi, ut faciam;
    <verse number="5" style="v"/>et nunc clarifica me tu, Pater, apud temetipsum claritate, quam habebam, priusquam mundus esset, apud te.
    <verse number="6" style="v"/>Manifestavi nomen tuum hominibus, quos dedisti mihi de mundo. Tui erant, et mihi eos dedisti, et sermonem tuum servaverunt.
    <verse number="7" style="v"/>Nunc cognoverunt quia omnia, quae dedisti mihi, abs te sunt,
    <verse number="8" style="v"/>quia verba, quae dedisti mihi, dedi eis; et ipsi acceperunt et cognoverunt vere quia a te exivi et crediderunt quia tu me misisti.
    <verse number="9" style="v"/>Ego pro eis rogo; non pro mundo rogo, sed pro his, quos dedisti mihi, quia tui sunt;
    <verse number="10" style="v"/>et mea omnia tua sunt, et tua mea; et clarificatus sum in eis.
    <verse number="11" style="v"/>Et iam non sum in mundo, et hi in mundo sunt, et ego ad te venio.Pater sancte, serva eos in nomine tuo, quod dedisti mihi, ut sint unum sicut nos.
    <verse number="12" style="v"/>Cum essem cum eis, ego servabam eos in nomine tuo, quod dedisti mihi, et custodivi, et nemo ex his periit, nisi filius perditionis, ut Scriptura impleatur.
    <verse number="13" style="v"/>Nunc autem ad te venio et haec loquor in mundo, ut habeant gaudium meum impletum in semetipsis.
    <verse number="14" style="v"/>Ego dedi eis sermonem tuum, et mundus odio eos habuit, quia non sunt de mundo, sicut ego non sum de mundo.
    <verse number="15" style="v"/>Non rogo, ut tollas eos de mundo, sed ut serves eos ex Malo.
    <verse number="16" style="v"/>De mundo non sunt, sicut ego non sum de mundo.
    <verse number="17" style="v"/>Sanctifica eos in veritate; sermo tuus veritas est.
    <verse number="18" style="v"/>Sicut me misisti in mundum, et ego misi eos in mundum;
    <verse number="19" style="v"/>et pro eis ego sanctifico meipsum, ut sint et ipsi sanctificati in veritate.
    <verse number="20" style="v"/>Non pro his autem rogo tantum, sed et pro eis, qui credituri sunt per verbum eorum in me,
    <verse number="21" style="v"/>ut omnes unum sint, sicut tu, Pater, in me et ego in te, ut et ipsi in nobis unum sint; ut mundus credat quia tu me misisti.
    <verse number="22" style="v"/>Et ego claritatem, quam dedisti mihi, dedi illis, ut sint unum, sicut nos unum sumus;
    <verse number="23" style="v"/>ego in eis, et tu in me, ut sint consummati in unum; ut cognoscat mundus, quia tu me misisti et dilexisti eos, sicut me dilexisti.
    <verse number="24" style="v"/>Pater, quod dedisti mihi, volo, ut ubi ego sum, et illi sint mecum, ut videant claritatem meam, quam dedisti mihi, quia dilexisti me ante constitutionem mundi.
    <verse number="25" style="v"/>Pater iuste, et mundus te non cognovit; ego autem te cognovi, et hi cognoverunt quia tu me misisti;
    <verse number="26" style="v"/>et notum feci eis nomen tuum et notum faciam, ut dilectio, qua dilexisti me, in ipsis sit, et ego in ipsis ".
  </para>
  <chapter number="18" style="c"/>
  <para style="p">
    <verse number="1" style="v"/>Haec cum dixisset Iesus, egressus est cum discipulis suis trans torrentem Cedron, ubi erat hortus, in quem introivit ipse et discipuli eius.
    <verse number="2" style="v"/>Sciebat autem et Iudas, qui tradebat eum, locum, quia frequenter Iesus convenerat illuc cum discipulis suis.
    <verse number="3" style="v"/>Iudas ergo, cum accepisset cohortem et a pontificibus et pharisaeis ministros, venit illuc cum lanternis et facibus et armis.
    <verse number="4" style="v"/>Iesus itaque sciens omnia, quae ventura erant super eum, processit et dicit eis: " Quem quaeritis? ".
    <verse number="5" style="v"/>Responderunt ei: " Iesum Nazarenum ". Dicit eis: " Ego sum! ". Stabat autem et Iudas, qui tradebat eum, cum ipsis.
    <verse number="6" style="v"/>Ut ergo dixit eis: " Ego sum! ", abierunt retrorsum et ceciderunt in terram.
    <verse number="7" style="v"/>Iterum ergo eos interrogavit: " Quem quaeritis? ". Illi autem dixerunt: Iesum Nazarenum ".
    <verse number="8" style="v"/>Respondit Iesus: " Dixi vobis: Ego sum! Si ergo me quaeritis, sinite hos abire ",
    <verse number="9" style="v"/>ut impleretur sermo, quem dixit: " Quos dedisti mihi, non perdidi ex ipsis quemquam ".
    <verse number="10" style="v"/>Simon ergo Petrus, habens gladium, eduxit eum et percussit pontificis servum et abscidit eius auriculam dextram. Erat autem nomen servo Malchus.
    <verse number="11" style="v"/>Dixit ergo Iesus Petro: " Mitte gladium in vaginam; calicem, quem dedit mihi Pater, non bibam illum? ".
    <verse number="12" style="v"/>Cohors ergo et tribunus et ministri Iudaeorum comprehenderunt Iesum et ligaverunt eum
    <verse number="13" style="v"/>et adduxerunt ad Annam primum; erat enim socer Caiphae, qui erat pontifex anni illius.
    <verse number="14" style="v"/>Erat autem Caiphas, qui consilium dederat Iudaeis: " Expedit unum hominem mori pro populo ".
    <verse number="15" style="v"/>Sequebatur autem Iesum Simon Petrus et alius discipulus. Discipulus autem ille erat notus pontifici et introivit cum Iesu in atrium pontificis;
    <verse number="16" style="v"/>Petrus autem stabat ad ostium foris. Exivit ergo discipulus alius, qui erat notus pontifici, et dixit ostiariae et introduxit Petrum.
    <verse number="17" style="v"/>Dicit ergo Petro ancilla ostiaria: " Numquid et tu ex discipulis es hominis istius? ". Dicit ille: " Non sum! ".
    <verse number="18" style="v"/>Stabant autem servi et ministri, qui prunas fecerant, quia frigus erat, et calefaciebant se; erat autem cum eis et Petrus stans et calefaciens se.
    <verse number="19" style="v"/>Pontifex ergo interrogavit Iesum de discipulis suis et de doctrina eius.
    <verse number="20" style="v"/>Respondit ei Iesus: " Ego palam locutus sum mundo; ego semper docui in synagoga et in templo, quo omnes Iudaei conveniunt, et in occulto locutus sum nihil.
    <verse number="21" style="v"/>Quid me interrogas? Interroga eos, qui audierunt quid locutus sum ipsis; ecce hi sciunt, quae dixerim ego ".
    <verse number="22" style="v"/>Haec autem cum dixisset, unus assistens ministrorum dedit alapam Iesu dicens: " Sic respondes pontifici? ".
    <verse number="23" style="v"/>Respondit ei Iesus: " Si male locutus sum, testimonium perhibe de malo; si autem bene, quid me caedis? ".
    <verse number="24" style="v"/>Misit ergo eum Annas ligatum ad Caipham pontificem.
    <verse number="25" style="v"/>Erat autem Simon Petrus stans et calefaciens se. Dixerunt ergo ei: " Numquid et tu ex discipulis eius es? ". Negavit ille et dixit: " Non sum!.
    <verse number="26" style="v"/>Dicit unus ex servis pontificis, cognatus eius, cuius abscidit Petrus auriculam: " Nonne ego te vidi in horto cum illo? ".
    <verse number="27" style="v"/>Iterum ergo negavit Petrus; et statim gallus cantavit.
    <verse number="28" style="v"/>Adducunt ergo Iesum a Caipha in praetorium. Erat autem mane. Et ipsi non introierunt in praetorium, ut non contaminarentur, sed manducarent Pascha.
    <verse number="29" style="v"/>Exivit ergo Pilatus ad eos foras et dicit: " Quam accusationem affertis adversus hominem hunc? ".
    <verse number="30" style="v"/>Responderunt et dixerunt ei: " Si non esset hic malefactor, non tibi tradidissemus eum ".
    <verse number="31" style="v"/>Dixit ergo eis Pilatus: " Accipite eum vos et secundum legem vestram iudicate eum! ". Dixerunt ei Iudaei: " Nobis non licet interficere quemquam ",
    <verse number="32" style="v"/>ut sermo Iesu impleretur, quem dixit, significans qua esset morte moriturus.
    <verse number="33" style="v"/>Introivit ergo iterum in praetorium Pilatus et vocavit Iesum et dixit ei: " Tu es rex Iudaeorum? ".
    <verse number="34" style="v"/>Respondit Iesus: " A temetipso tu hoc dicis, an alii tibi dixerunt de me? ".
    <verse number="35" style="v"/>Respondit Pilatus: " Numquid ego Iudaeus sum? Gens tua et pontifices tradiderunt te mihi; quid fecisti? ".
    <verse number="36" style="v"/>Respondit Iesus: " Regnum meum non est de mundo hoc; si ex hoc mundo esset regnum meum, ministri mei decertarent, ut non traderer Iudaeis; nunc autem meum regnum non est hinc ".
    <verse number="37" style="v"/>Dixit itaque ei Pilatus: " Ergo rex es tu? ". Respondit Iesus: " Tu dicis quia rex sum. Ego in hoc natus sum et ad hoc veni in mundum, ut testimonium perhibeam veritati; omnis, qui est ex veritate, audit meam vocem ".
    <verse number="38" style="v"/>Dicit ei Pilatus: " Quid est veritas? ". Et cum hoc dixisset, iterum exivit ad Iudaeos et dicit eis: " Ego nullam invenio in eo causam.
    <verse number="39" style="v"/>Est autem consuetudo vobis, ut unum dimittam vobis in Pascha; vultis ergo dimittam vobis regem Iudaeorum? ".
    <verse number="40" style="v"/>Clamaverunt ergo rursum dicentes: " Non hunc sed Barabbam! ". Erat autem Barabbas latro.
  </para>
  <chapter number="19" style="c"/>
  <para style="p">
    <verse number="1" style="v"/>Tunc ergo apprehendit Pi latus Iesum et flagellavit.
    <verse number="2" style="v"/>Et milites, plectentes coronam de spinis, imposuerunt capiti eius et veste purpurea circumdederunt eum;
    <verse number="3" style="v"/>et veniebant ad eum et dicebant: " Ave, rex Iudaeorum! ", et dabant ei alapas.
    <verse number="4" style="v"/>Et exiit iterum Pilatus foras et dicit eis: " Ecce adduco vobis eum foras, ut cognoscatis quia in eo invenio causam nullam ".
    <verse number="5" style="v"/>Exiit ergo Iesus foras, portans spineam coronam et purpureum vestimentum. Et dicit eis: " Ecce homo! ".
    <verse number="6" style="v"/>Cum ergo vidissent eum pontifices et ministri, clamaverunt dicentes: " Crucifige, crucifige! ". Dicit eis Pilatus: " Accipite eum vos et crucifigite; ego enim non invenio in eo causam ".
    <verse number="7" style="v"/>Responderunt ei Iudaei: " Nos legem habemus, et secundum legem debet mori, quia Filium Dei se fecit ".
    <verse number="8" style="v"/>Cum ergo audisset Pilatus hunc sermonem, magis timuit
    <verse number="9" style="v"/>et ingressus est praetorium iterum et dicit ad Iesum: " Unde es tu? ". Iesus autem responsum non dedit ei.
    <verse number="10" style="v"/>Dicit ergo ei Pilatus: " Mihi non loqueris? Nescis quia potestatem habeo dimittere te et potestatem habeo crucifigere te? ".
    <verse number="11" style="v"/>Respondit Iesus: " Non haberes potestatem adversum me ullam, nisi tibi esset datum desuper; propterea, qui tradidit me tibi, maius peccatum habet.
    <verse number="12" style="v"/>Exinde quaerebat Pilatus dimittere eum; Iudaei autem clamabant dicentes: " Si hunc dimittis, non es amicus Caesaris! Omnis, qui se regem facit, contradicit Caesari ".
    <verse number="13" style="v"/>Pilatus ergo, cum audisset hos sermones, adduxit foras Iesum et sedit pro tribunali in locum, qui dicitur Lithostrotos, Hebraice autem Gabbatha.
    <verse number="14" style="v"/>Erat autem Parasceve Paschae, hora erat quasi sexta. Et dicit Iudaeis: Ecce rex vester! ".
    <verse number="15" style="v"/>Clamaverunt ergo illi: " Tolle, tolle, crucifige eum! ". Dicit eis Pilatus: " Regem vestrum crucifigam? ". Responderunt pontifices: " Non habemus regem, nisi Caesarem ".
    <verse number="16" style="v"/>Tunc ergo tradidit eis illum, ut crucifigeretur. Susceperunt ergo Iesum.
    <verse number="17" style="v"/>Et baiulans sibi crucem exivit in eum, qui dicitur Calvariae locum, quod Hebraice dicitur Golgotha,
    <verse number="18" style="v"/>ubi eum crucifixerunt et cum eo alios duos hinc et hinc, medium autem Iesum.
    <verse number="19" style="v"/>Scripsit autem et titulum Pilatus et posuit super crucem; erat autem scriptum: " Iesus Nazarenus Rex Iudaeorum ".
    <verse number="20" style="v"/>Hunc ergo titulum multi legerunt Iudaeorum, quia prope civitatem erat locus, ubi crucifixus est Iesus; et erat scriptum Hebraice, Latine, Graece.
    <verse number="21" style="v"/>Dicebant ergo Pilato pontifices Iudaeorum: " Noli scribere: Rex Iudaeorum, sed: Ipse dixit: "Rex sum Iudaeorum" ".
    <verse number="22" style="v"/>Respondit Pilatus: " Quod scripsi, scripsi! ".
    <verse number="23" style="v"/>Milites ergo cum crucifixissent Iesum, acceperunt vestimenta eius et fecerunt quattuor partes, unicuique militi partem, et tunicam. Erat autem tunica inconsutilis, desuper contexta per totum.
    <verse number="24" style="v"/>Dixerunt ergo ad invicem: " Non scindamus eam, sed sortiamur de illa,cuius sit ", ut Scriptura impleatur dicens: Partiti sunt vestimenta mea sibiet in vestem meam miserunt sortem ".Et milites quidem haec fecerunt.
    <verse number="25" style="v"/>Stabant autem iuxta crucem Iesu mater eius et soror matris eius, Maria Cleopae, et Maria Magdalene.
    <verse number="26" style="v"/>Cum vidisset ergo Iesus matrem et discipulum stantem, quem diligebat, dicit matri: " Mulier, ecce filius tuus ".
    <verse number="27" style="v"/>Deinde dicit discipulo: " Ecce mater tua ". Et ex illa hora accepit eam discipulus in sua.
    <verse number="28" style="v"/>Post hoc sciens Iesus quia iam omnia consummata sunt, ut consummaretur Scriptura, dicit: " Sitio ".
    <verse number="29" style="v"/>Vas positum erat aceto plenum; spongiam ergo plenam aceto hyssopo circumponentes, obtulerunt ori eius.
    <verse number="30" style="v"/>Cum ergo accepisset acetum, Iesus dixit: " Consummatum est! ". Et inclinato capite tradidit spiritum.
    <verse number="31" style="v"/>Iudaei ergo, quoniam Parasceve erat, ut non remanerent in cruce corpora sabbato, erat enim magnus dies illius sabbati, rogaverunt Pilatum, ut frangerentur eorum crura, et tollerentur.
    <verse number="32" style="v"/>Venerunt ergo milites et primi quidem fregerunt crura et alterius, qui crucifixus est cum eo;
    <verse number="33" style="v"/>ad Iesum autem cum venissent, ut viderunt eum iam mortuum, non fregerunt eius crura,
    <verse number="34" style="v"/>sed unus militum lancea latus eius aperuit, et continuo exivit sanguis et aqua.
    <verse number="35" style="v"/>Et qui vidit, testimonium perhibuit, et verum est eius testimonium, et ille scit quia vera dicit, ut et vos credatis.
    <verse number="36" style="v"/>Facta sunt enim haec, ut Scriptura impleatur: " Os non comminuetur eius,
    <verse number="37" style="v"/>et iterum alia Scriptura dicit: " Videbunt in quem transfixerunt ".
    <verse number="38" style="v"/>Post haec autem rogavit Pilatum Ioseph ab Arimathaea, qui erat discipulus Iesu, occultus autem propter metum Iudaeorum, ut tolleret corpus Iesu; et permisit Pilatus. Venit ergo et tulit corpus eius.
    <verse number="39" style="v"/>Venit autem et Nicodemus, qui venerat ad eum nocte primum, ferens mixturam myrrhae et aloes quasi libras centum.
    <verse number="40" style="v"/>Acceperunt ergo corpus Iesu et ligaverunt illud linteis cum aromatibus, sicut mos Iudaeis est sepelire.
    <verse number="41" style="v"/>Erat autem in loco, ubi crucifixus est, hortus, et in horto monumentum novum, in quo nondum quisquam positus erat.
    <verse number="42" style="v"/>Ibi ergo propter Parascevem Iudaeorum, quia iuxta erat monumentum, posuerunt Iesum.
  </para>
  <chapter number="20" style="c"/>
  <para style="p">
    <verse number="1" style="v"/>Prima autem sabbatorum Maria Magdalene venit ma ne, cum adhuc tenebrae essent, ad monumentum et videt lapidem sublatum a monumento.
    <verse number="2" style="v"/>Currit ergo et venit ad Simonem Petrum et ad alium discipulum, quem amabat Iesus, et dicit eis: " Tulerunt Dominum de monumento, et nescimus, ubi posuerunt eum! ".
    <verse number="3" style="v"/>Exiit ergo Petrus et ille alius discipulus, et veniebant ad monumentum.
    <verse number="4" style="v"/>Currebant autem duo simul, et ille alius discipulus praecucurrit citius Petro et venit primus ad monumentum;
    <verse number="5" style="v"/>et cum se inclinasset, videt posita linteamina, non tamen introivit.
    <verse number="6" style="v"/>Venit ergo et Simon Petrus sequens eum et introivit in monumentum; et videt linteamina posita
    <verse number="7" style="v"/>et sudarium, quod fuerat super caput eius, non cum linteaminibus positum, sed separatim involutum in unum locum.
    <verse number="8" style="v"/>Tunc ergo introivit et alter discipulus, qui venerat primus ad monumentum, et vidit et credidit.
    <verse number="9" style="v"/>Nondum enim sciebant Scripturam, quia oportet eum a mortuis resurgere.
    <verse number="10" style="v"/>Abierunt ergo iterum ad semetipsos discipuli.
    <verse number="11" style="v"/>Maria autem stabat ad monumentum foris plorans. Dum ergo fleret, inclinavit se in monumentum
    <verse number="12" style="v"/>et videt duos angelos in albis sedentes, unum ad caput et unum ad pedes, ubi positum fuerat corpus Iesu.
    <verse number="13" style="v"/>Et dicunt ei illi: " Mulier, quid ploras? ". Dicit eis: " Tulerunt Dominum meum, et nescio, ubi posuerunt eum ".
    <verse number="14" style="v"/>Haec cum dixisset, conversa est retrorsum et videt Iesum stantem; et non sciebat quia Iesus est.
    <verse number="15" style="v"/>Dicit ei Iesus: " Mulier, quid ploras? Quem quaeris? ". Illa, existimans quia hortulanus esset, dicit ei: " Domine, si tu sustulisti eum, dicito mihi, ubi posuisti eum, et ego eum tollam ".
    <verse number="16" style="v"/>Dicit ei Iesus: " Maria! ". Conversa illa dicit ei Hebraice: " Rabbuni! - quod dicitur Magister C.
    <verse number="17" style="v"/>Dicit ei Iesus: " Iam noli me tenere, nondum enim ascendi ad Patrem; vade autem ad fratres meos et dic eis: Ascendo ad Patrem meum et Patrem vestrum, et Deum meum et Deum vestrum ".
    <verse number="18" style="v"/>Venit Maria Magdalene annuntians discipulis: " Vidi Dominum! ", et quia haec dixit ei.
    <verse number="19" style="v"/>Cum esset ergo sero die illa prima sabbatorum, et fores essent clausae, ubi erant discipuli, propter metum Iudaeorum, venit Iesus et stetit in medio et dicit eis: " Pax vobis! ".
    <verse number="20" style="v"/>Et hoc cum dixisset, ostendit eis manus et latus. Gavisi sunt ergo discipuli, viso Domino.
    <verse number="21" style="v"/>Dixit ergo eis iterum: " Pax vobis! Sicut misit me Pater, et ego mitto vos ".
    <verse number="22" style="v"/>Et cum hoc dixisset, insufflavit et dicit eis: " Accipite Spiritum Sanctum.
    <verse number="23" style="v"/>Quorum remiseritis peccata, remissa sunt eis; quorum retinueritis, retenta sunt ".
    <verse number="24" style="v"/>Thomas autem, unus ex Duodecim, qui dicitur Didymus, non erat cum eis, quando venit Iesus.
    <verse number="25" style="v"/>Dicebant ergo ei alii discipuli: " Vidimus Dominum! ". Ille autem dixit eis: " Nisi videro in manibus eius signum clavorum et mittam digitum meum in signum clavorum et mittam manum meam in latus eius, non credam ".
    <verse number="26" style="v"/>Et post dies octo iterum erant discipuli eius intus, et Thomas cum eis. Venit Iesus ianuis clausis et stetit in medio et dixit: " Pax vobis! ".
    <verse number="27" style="v"/>Deinde dicit Thomae: " Infer digitum tuum huc et vide manus meas et affer manum tuam et mitte in latus meum; et noli fieri incredulus sed fidelis! ".
    <verse number="28" style="v"/>Respondit Thomas et dixit ei: " Dominus meus et Deus meus! ".
    <verse number="29" style="v"/>Dicit ei Iesus: " Quia vidisti me, credidisti. Beati, qui non viderunt et crediderunt! ".
    <verse number="30" style="v"/>Multa quidem et alia signa fecit Iesus in conspectu discipulorum suorum, quae non sunt scripta in libro hoc;
    <verse number="31" style="v"/>haec autem scripta sunt, ut credatis quia Iesus est Christus Filius Dei et ut credentes vitam habeatis in nomine eius.
  </para>
  <chapter number="21" style="c"/>
  <para style="p">
    <verse number="1" style="v"/>Postea manifestavit se ite rum Iesus discipulis ad mare Tiberiadis; manifestavit autem sic.
    <verse number="2" style="v"/>Erant simul Simon Petrus et Thomas, qui dicitur Didymus, et Nathanael, qui erat a Cana Galilaeae, et filii Zebedaei et alii ex discipulis eius duo.
    <verse number="3" style="v"/>Dicit eis Simon Petrus: " Vado piscari ". Dicunt ei: " Venimus et nos tecum ". Exierunt et ascenderunt in navem; et illa nocte nihil prendiderunt.
    <verse number="4" style="v"/>Mane autem iam facto, stetit Iesus in litore; non tamen sciebant discipuli quia Iesus est.
    <verse number="5" style="v"/>Dicit ergo eis Iesus: " Pueri, numquid pulmentarium habetis? ". Responderunt ei: " Non ".
    <verse number="6" style="v"/>Ille autem dixit eis: " Mittite in dexteram navigii rete et invenietis. Miserunt ergo et iam non valebant illud trahere a multitudine piscium.
    <verse number="7" style="v"/>Dicit ergo discipulus ille, quem diligebat Iesus, Petro: " Dominus est!. Simon ergo Petrus, cum audisset quia Dominus est, tunicam succinxit se, erat enim nudus, et misit se in mare;
    <verse number="8" style="v"/>alii autem discipuli navigio venerunt, non enim longe erant a terra, sed quasi cubitis ducentis, trahentes rete piscium.
    <verse number="9" style="v"/>Ut ergo descenderunt in terram, vident prunas positas et piscem superpositum et panem.
    <verse number="10" style="v"/>Dicit eis Iesus: " Afferte de piscibus, quos prendidistis nunc ".
    <verse number="11" style="v"/>Ascendit ergo Simon Petrus et traxit rete in terram, plenum magnis piscibus centum quinquaginta tribus; et cum tanti essent, non est scissum rete.
    <verse number="12" style="v"/>Dicit eis Iesus: " Venite, prandete ". Nemo autem audebat discipulorum interrogare eum: " Tu quis es? ", scientes quia Dominus est.
    <verse number="13" style="v"/>Venit Iesus et accipit panem et dat eis et piscem similiter.
    <verse number="14" style="v"/>Hoc iam tertio manifestatus est Iesus discipulis, cum resurrexisset a mortuis.
    <verse number="15" style="v"/>Cum ergo prandissent, dicit Simoni Petro Iesus: " Simon Ioannis, diligis me plus his? ". Dicit ei: " Etiam, Domine, tu scis quia amo te ". Dicit ei: " Pasce agnos meos ".
    <verse number="16" style="v"/>Dicit ei iterum secundo: " Simon Ioannis, diligis me? ". Ait illi: " Etiam, Domine, tu scis quia amo te ". Dicit ei: " Pasce oves meas ".
    <verse number="17" style="v"/>Dicit ei tertio: " Simon Ioannis, amas me? ". Contristatus est Petrus quia dixit ei tertio: " Amas me? ", et dicit ei: " Domine, tu omnia scis, tu cognoscis quia amo te ". Dicit ei: " Pasce oves meas.
    <verse number="18" style="v"/>Amen, amen dico tibi: Cum esses iunior, cingebas teipsum et ambulabas, ubi volebas; cum autem senueris, extendes manus tuas, et alius te cinget et ducet, quo non vis ".
    <verse number="19" style="v"/>Hoc autem dixit significans qua morte clarificaturus esset Deum. Et hoc cum dixisset, dicit ei: " Sequere me ".
    <verse number="20" style="v"/>Conversus Petrus videt illum discipulum, quem diligebat Iesus, sequentem, qui et recubuit in cena super pectus eius et dixit: " Domine, quis est qui tradit te? ".
    <verse number="21" style="v"/>Hunc ergo cum vidisset Petrus, dicit Iesu: " Domine, hic autem quid? ".
    <verse number="22" style="v"/>Dicit ei Iesus: " Si eum volo manere donec veniam, quid ad te? Tu me sequere ".
    <verse number="23" style="v"/>Exivit ergo sermo iste in fratres, quia discipulus ille non moritur. Non autem dixit ei Iesus: " Non moritur ", sed: " Si eum volo manere donec veniam, quid ad te? ".
    <verse number="24" style="v"/>Hic est discipulus, qui testimonium perhibet de his et scripsit haec; et scimus quia verum est testimonium eius.
    <verse number="25" style="v"/>Sunt autem et alia multa, quae fecit Iesus; quae, si scribantur per singula, nec ipsum arbitror mundum capere eos, qui scribendi sunt, libros.
  </para>
</usx>
