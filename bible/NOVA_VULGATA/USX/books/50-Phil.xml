<?xml version="1.0" encoding="UTF-8"?>
<usx version="3.0">
  <book code="PHIL" style="id"/>
  <chapter number="1" style="c"/>
  <para style="p">
    <verse number="1" style="v"/>Paulus et Timotheus servi Christi Iesu omnibus sanctis in Christo Iesu, qui sunt Philippis, cum episcopis et diaconis:
    <verse number="2" style="v"/>gratia vobis et pax a Deo Patre nostro et Domino Iesu Christo.
    <verse number="3" style="v"/>Gratias ago Deo meo in omni memoria vestri,
    <verse number="4" style="v"/>semper in omni oratione mea pro omnibus vobis cum gaudio deprecationem faciens
    <verse number="5" style="v"/>super communione vestra in evangelio a prima die usque nunc;
    <verse number="6" style="v"/>confidens hoc ipsum, quia, qui coepit in vobis opus bonum, perficiet usque in diem Christi Iesu;
    <verse number="7" style="v"/>sicut est mihi iustum hoc sentire pro omnibus vobis, eo quod habeam in corde vos et in vinculis meis et in defensione et confirmatione evangelii socios gratiae meae omnes vos esse.
    <verse number="8" style="v"/>Testis enim mihi Deus, quomodo cupiam omnes vos in visceribus Christi Iesu.
    <verse number="9" style="v"/>Et hoc oro, ut caritas vestra magis ac magis abundet in scientia et omni sensu,
    <verse number="10" style="v"/>ut probetis potiora, ut sitis sinceri et sine offensa in diem Christi,
    <verse number="11" style="v"/>repleti fructu iustitiae, qui est per Iesum Christum, in gloriam et laudem Dei.
    <verse number="12" style="v"/>Scire autem vos volo, fratres, quia, quae circa me sunt, magis ad profectum venerunt evangelii,
    <verse number="13" style="v"/>ita ut vincula mea manifesta fierent in Christo in omni praetorio et in ceteris omnibus;
    <verse number="14" style="v"/>et plures e fratribus in Domino confidentes vinculis meis, abundantius audere sine timore verbum loqui.
    <verse number="15" style="v"/>Quidam quidem et propter invidiam et contentionem, quidam autem et propter bonam voluntatem Christum praedicant;
    <verse number="16" style="v"/>hi quidem ex caritate scientes quoniam in defensionem evangelii positus sum,
    <verse number="17" style="v"/>illi autem ex contentione Christum annuntiant, non sincere, existimantes pressuram se suscitare vinculis meis.
    <verse number="18" style="v"/>Quid enim? Dum omni modo, sive sub obtentu sive in veritate, Christus annuntietur, et in hoc gaudeo; sed et gaudebo,
    <verse number="19" style="v"/>scio enim quia hoc mihi proveniet in salutem per vestram orationem et subministrationem Spiritus Iesu Christi,
    <verse number="20" style="v"/>secundum exspectationem et spem meam quia in nullo confundar, sed in omni fiducia, sicut semper et nunc, magnificabitur Christus in corpore meo, sive per vitam sive per mortem.
    <verse number="21" style="v"/>Mihi enim vivere Christus est et mori lucrum.
    <verse number="22" style="v"/>Quod si vivere in carne, hic mihi fructus operis est, et quid eligam ignoro.
    <verse number="23" style="v"/>Coartor autem ex his duobus: desiderium habens dissolvi et cum Christo esse, multo magis melius;
    <verse number="24" style="v"/>permanere autem in carne, magis necessarium est propter vos.
    <verse number="25" style="v"/>Et hoc confidens, scio quia manebo et permanebo omnibus vobis ad profectum vestrum et gaudium fidei,
    <verse number="26" style="v"/>ut gloriatio vestra abundet in Christo Iesu in me, per meum adventum iterum ad vos.
    <verse number="27" style="v"/>Tantum digne evangelio Christi conversamini, ut sive cum venero et videro vos, sive absens audiam de vobis quia statis in uno Spiritu unanimes, concertantes fide evangelii;
    <verse number="28" style="v"/>et in nullo perterriti ab adversariis, quod est illis indicium perditionis, vobis autem salutis, et hoc a Deo;
    <verse number="29" style="v"/>quia vobis hoc donatum est pro Christo, non solum ut in eum credatis, sed ut etiam pro illo patiamini
    <verse number="30" style="v"/>idem certamen habentes, quale vidistis in me et nunc auditis in me.
  </para>
  <chapter number="2" style="c"/>
  <para style="p">
    <verse number="1" style="v"/>Si qua ergo consolatio in Christo, si quod solacium cari tatis, si qua communio spiritus, si quae viscera et miserationes,
    <verse number="2" style="v"/>implete gaudium meum, ut idem sapiatis, eandem caritatem habentes, unanimes, id ipsum sapientes;
    <verse number="3" style="v"/>nihil per contentionem neque per inanem gloriam, sed in humilitate superiores sibi invicem arbitrantes;
    <verse number="4" style="v"/>non, quae sua sunt, singuli considerantes, sed et ea, quae aliorum.
    <verse number="5" style="v"/>Hoc sentite in vobis, quod et in Christo Iesu:
    <verse number="6" style="v"/>qui cum in forma Dei esset,non rapinam arbitratus est esse se aequalem Deo,
    <verse number="7" style="v"/>sed semetipsum exinanivit formam servi accipiens,in similitudinem hominum factus;et habitu inventus ut homo,
    <verse number="8" style="v"/>humiliavit semetipsum factus oboediens usque ad mortem,mortem autem crucis.
    <verse number="9" style="v"/>Propter quod et Deus illum exaltavitet donavit illi nomen,quod est super omne nomen,
    <verse number="10" style="v"/>ut in nomine Iesu omne genu flectaturcaelestium et terrestrium et infernorum,
    <verse number="11" style="v"/>et omnis lingua confiteatur Dominus Iesus Christus! ",in gloriam Dei Patris.
    <verse number="12" style="v"/>Itaque, carissimi mei, sicut semper oboedistis, non ut in praesentia mei tantum sed multo magis nunc in absentia mea, cum metu et tremore vestram salutem operamini;
    <verse number="13" style="v"/>Deus est enim, qui operatur in vobis et velle et perficere pro suo beneplacito.
    <verse number="14" style="v"/>Omnia facite sine murmurationibus et haesitationibus,
    <verse number="15" style="v"/>ut efficiamini sine querela et simplices, filii Dei sine reprehensione in medio generationis pravae et perversae, inter quos lucetis sicut luminaria in mundo,
    <verse number="16" style="v"/>verbum vitae firmiter tenentes ad gloriam meam in die Christi, quia non in vacuum cucurri neque in vacuum laboravi.
    <verse number="17" style="v"/>Sed et si delibor supra sacrificium et obsequium fidei vestrae, gaudeo et congaudeo omnibus vobis;
    <verse number="18" style="v"/>idipsum autem et vos gaudete et congaudete mihi.
    <verse number="19" style="v"/>Spero autem in Domino Iesu Timotheum cito me mittere ad vos, ut et ego bono animo sim, cognitis, quae circa vos sunt.
    <verse number="20" style="v"/>Neminem enim habeo tam unanimem, qui sincere pro vobis sollicitus sit;
    <verse number="21" style="v"/>omnes enim sua quaerunt, non quae sunt Iesu Christi.
    <verse number="22" style="v"/>Probationem autem eius cognoscitis, quoniam sicut patri filius mecum servivit in evangelium.
    <verse number="23" style="v"/>Hunc igitur spero me mittere, mox ut videro, quae circa me sunt;
    <verse number="24" style="v"/>confido autem in Domino, quoniam et ipse cito veniam.
    <verse number="25" style="v"/>Necessarium autem existimavi Epaphroditum fratrem et cooperatorem et commilitonem meum, vestrum autem apostolum et ministrum necessitatis meae, mittere ad vos,
    <verse number="26" style="v"/>quoniam omnes vos desiderabat et maestus erat, propterea quod audieratis illum infirmatum.
    <verse number="27" style="v"/>Nam et infirmatus est usque ad mortem, sed Deus misertus est eius; non solum autem eius, verum et mei, ne tristitiam super tristitiam haberem.
    <verse number="28" style="v"/>Festinantius ergo misi illum, ut, viso eo, iterum gaudeatis, et ego sine tristitia sim.
    <verse number="29" style="v"/>Excipite itaque illum in Domino cum omni gaudio et eiusmodi cum honore habetote,
    <verse number="30" style="v"/>quoniam propter opus Christi usque ad mortem accessit in interitum tradens animam suam, ut suppleret id, quod vobis deerat ministerii erga me.
  </para>
  <chapter number="3" style="c"/>
  <para style="p">
    <verse number="1" style="v"/>De cetero, fratres mei, gaudete in Domino. Eadem vobis scribe re mihi quidem non pigrum, vobis autem securum.
    <verse number="2" style="v"/>Videte canes, videte malos operarios, videte concisionem!
    <verse number="3" style="v"/>Nos enim sumus circumcisio, qui Spiritu Dei servimus et gloriamur in Christo Iesu et non in carne fiduciam habentes,
    <verse number="4" style="v"/>quamquam ego habeam confidentiam et in carne. Si quis alius videtur confidere in carne, ego magis:
    <verse number="5" style="v"/>circumcisus octava die, ex genere Israel, de tribu Beniamin, Hebraeus ex Hebraeis, secundum legem pharisaeus,
    <verse number="6" style="v"/>secundum aemulationem persequens ecclesiam, secundum iustitiam, quae in lege est, conversatus sine querela.
    <verse number="7" style="v"/>Sed, quae mihi erant lucra, haec arbitratus sum propter Christum detrimentum.
    <verse number="8" style="v"/>Verumtamen existimo omnia detrimentum esse propter eminentiam scientiae Christi Iesu Domini mei, propter quem omnia detrimentum feci et arbitror ut stercora, ut Christum lucrifaciam
    <verse number="9" style="v"/>et inveniar in illo non habens meam iustitiam, quae ex lege est, sed illam, quae per fidem est Christi, quae ex Deo est iustitia in fide;
    <verse number="10" style="v"/>ad cognoscendum illum et virtutem resurrectionis eius et communionem passionum illius, conformans me morti eius,
    <verse number="11" style="v"/>si quo modo occurram ad resurrectionem, quae est ex mortuis.
    <verse number="12" style="v"/>Non quod iam acceperim aut iam perfectus sim; persequor autem si umquam comprehendam, sicut et comprehensus sum a Christo Iesu.
    <verse number="13" style="v"/>Fratres, ego me non arbitror comprehendisse; unum autem: quae quidem retro sunt, obliviscens, ad ea vero, quae ante sunt, extendens me
    <verse number="14" style="v"/>ad destinatum persequor, ad bravium supernae vocationis Dei in Christo Iesu.
    <verse number="15" style="v"/>Quicumque ergo perfecti, hoc sentiamus; et si quid aliter sapitis, et hoc vobis Deus revelabit;
    <verse number="16" style="v"/>verumtamen, ad quod pervenimus, in eodem ambulemus.
    <verse number="17" style="v"/>Coimitatores mei estote, fratres, et observate eos, qui ita ambulant, sicut habetis formam nos.
    <verse number="18" style="v"/>Multi enim ambulant, quos saepe dicebam vobis, nunc autem et flens dico, inimicos crucis Christi,
    <verse number="19" style="v"/>quorum finis interitus, quorum deus venter et gloria in confusione ipsorum, qui terrena sapiunt.
    <verse number="20" style="v"/>Noster enim municipatus in caelis est, unde etiam salvatorem exspectamus Dominum Iesum Christum,
    <verse number="21" style="v"/>qui transfigurabit corpus humilitatis nostrae, ut illud conforme faciat corpori gloriae suae secundum operationem, qua possit etiam subicere sibi omnia.
  </para>
  <chapter number="4" style="c"/>
  <para style="p">
    <verse number="1" style="v"/>Itaque, fratres mei carissimi et desideratissimi, gaudium et co rona mea, sic state in Domino, carissimi!
    <verse number="2" style="v"/>Evodiam rogo et Syntychen deprecor idipsum sapere in Domino.
    <verse number="3" style="v"/>Etiam rogo et te, germane compar, adiuva illas, quae mecum concertaverunt in evangelio cum Clemente et ceteris adiutoribus meis, quorum nomina sunt in libro vitae.
    <verse number="4" style="v"/>Gaudete in Domino semper. Iterum dico: Gaudete!
    <verse number="5" style="v"/>Modestia vestra nota sit omnibus hominibus. Dominus prope.
    <verse number="6" style="v"/>Nihil solliciti sitis, sed in omnibus oratione et obsecratione cum gratiarum actione petitiones vestrae innotescant apud Deum.
    <verse number="7" style="v"/>Et pax Dei, quae exsuperat omnem sensum, custodiet corda vestra et intellegentias vestras in Christo Iesu.
    <verse number="8" style="v"/>De cetero, fratres, quaecumque sunt vera, quaecumque pudica, quaecumque iusta, quaecumque casta, quaecumque amabilia, quaecumque bonae famae, si qua virtus et si qua laus, haec cogitate;
    <verse number="9" style="v"/>quae et didicistis et accepistis et audistis et vidistis in me, haec agite; et Deus pacis erit vobiscum.
    <verse number="10" style="v"/>Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis, opportunitate autem carebatis.
    <verse number="11" style="v"/>Non quasi propter penuriam dico, ego enim didici, in quibus sum, sufficiens esse.
    <verse number="12" style="v"/>Scio et humiliari, scio et abundare; ubique et in omnibus institutus sum et satiari et esurire et abundare et penuriam pati.
    <verse number="13" style="v"/>Omnia possum in eo, qui me confortat.
    <verse number="14" style="v"/>Verumtamen bene fecistis communicantes tribulationi meae.
    <verse number="15" style="v"/>Scitis autem et vos, Philippenses, quod in principio evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli;
    <verse number="16" style="v"/>quia et Thessalonicam et semel et bis in usum mihi misistis.
    <verse number="17" style="v"/>Non quia quaero datum, sed requiro fructum, qui abundet in rationem vestram.
    <verse number="18" style="v"/>Accepi autem omnia et abundo; repletus sum acceptis ab Epaphrodito, quae misistis odorem suavitatis, hostiam acceptam, placentem Deo.
    <verse number="19" style="v"/>Deus autem meus implebit omne desiderium vestrum secundum divitias suas in gloria in Christo Iesu.
    <verse number="20" style="v"/>Deo autem et Patri nostro gloria in saecula saeculorum. Amen.
    <verse number="21" style="v"/>Salutate omnem sanctum in Christo Iesu. Salutant vos, qui mecum sunt, fratres.
    <verse number="22" style="v"/>Salutant vos omnes sancti, maxime autem, qui de Caesaris domo sunt.
    <verse number="23" style="v"/>Gratia Domini Iesu Christi cum spiritu vestro. Amen.
  </para>
</usx>
