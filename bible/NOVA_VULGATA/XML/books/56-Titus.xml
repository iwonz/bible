<?xml version='1.0' encoding='utf-8'?>
<Book osisId="Titus" sblId="Titus" name="Epistula ad Titum" shortName="Tit" orderIndex="55" chaptersCount="3" versesCount="46">
  <chapters>
    <Chapter osisId="Titus.1" sblId="Titus 1" name="Epistula ad Titum 1" shortName="Tit 1" orderIndex="0" versesCount="16">
      <verses>
        <Verse osisId="Titus.1.1" sblId="Titus 1:1" name="Epistula ad Titum 1:1" shortName="Tit 1:1" orderIndex="0">Paulus servus Dei, apostolus autem Iesu Christi secundum fi dem electorum Dei et agnitionem veritatis, quae secundum pietatem est</Verse>
        <Verse osisId="Titus.1.2" sblId="Titus 1:2" name="Epistula ad Titum 1:2" shortName="Tit 1:2" orderIndex="1">in spem vitae aeternae, quam promisit, qui non mentitur, Deus ante tempora saecularia;</Verse>
        <Verse osisId="Titus.1.3" sblId="Titus 1:3" name="Epistula ad Titum 1:3" shortName="Tit 1:3" orderIndex="2">manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,</Verse>
        <Verse osisId="Titus.1.4" sblId="Titus 1:4" name="Epistula ad Titum 1:4" shortName="Tit 1:4" orderIndex="3">Tito germano filio secundum communem fidem: gratia et pax a Deo Patre et Christo Iesu salvatore nostro.</Verse>
        <Verse osisId="Titus.1.5" sblId="Titus 1:5" name="Epistula ad Titum 1:5" shortName="Tit 1:5" orderIndex="4">Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,</Verse>
        <Verse osisId="Titus.1.6" sblId="Titus 1:6" name="Epistula ad Titum 1:6" shortName="Tit 1:6" orderIndex="5">si quis sine crimine est, unius uxoris vir, filios habens fideles, non in accusatione luxuriae aut non subiectos.</Verse>
        <Verse osisId="Titus.1.7" sblId="Titus 1:7" name="Epistula ad Titum 1:7" shortName="Tit 1:7" orderIndex="6">Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,</Verse>
        <Verse osisId="Titus.1.8" sblId="Titus 1:8" name="Epistula ad Titum 1:8" shortName="Tit 1:8" orderIndex="7">sed hospitalem, benignum, sobrium, iustum, sanctum, continentem,</Verse>
        <Verse osisId="Titus.1.9" sblId="Titus 1:9" name="Epistula ad Titum 1:9" shortName="Tit 1:9" orderIndex="8">amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.</Verse>
        <Verse osisId="Titus.1.10" sblId="Titus 1:10" name="Epistula ad Titum 1:10" shortName="Tit 1:10" orderIndex="9">Sunt enim multi et non subiecti, vaniloqui et seductores, maxime qui de circumcisione sunt,</Verse>
        <Verse osisId="Titus.1.11" sblId="Titus 1:11" name="Epistula ad Titum 1:11" shortName="Tit 1:11" orderIndex="10">quibus oportet silentium imponere, quia universas domos subvertunt docentes, quae non oportet, turpis lucri gratia.</Verse>
        <Verse osisId="Titus.1.12" sblId="Titus 1:12" name="Epistula ad Titum 1:12" shortName="Tit 1:12" orderIndex="11">Dixit quidam ex illis, proprius ipsorum propheta: " Cretenses semper mendaces, malae bestiae, ventres pigri ".</Verse>
        <Verse osisId="Titus.1.13" sblId="Titus 1:13" name="Epistula ad Titum 1:13" shortName="Tit 1:13" orderIndex="12">Testimonium hoc verum est. Quam ob causam increpa illos dure, ut sani sint in fide,</Verse>
        <Verse osisId="Titus.1.14" sblId="Titus 1:14" name="Epistula ad Titum 1:14" shortName="Tit 1:14" orderIndex="13">non intendentes Iudaicis fabulis et mandatis hominum aversantium veritatem.</Verse>
        <Verse osisId="Titus.1.15" sblId="Titus 1:15" name="Epistula ad Titum 1:15" shortName="Tit 1:15" orderIndex="14">Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.</Verse>
        <Verse osisId="Titus.1.16" sblId="Titus 1:16" name="Epistula ad Titum 1:16" shortName="Tit 1:16" orderIndex="15">Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.</Verse>
      </verses>
    </Chapter>
    <Chapter osisId="Titus.2" sblId="Titus 2" name="Epistula ad Titum 2" shortName="Tit 2" orderIndex="1" versesCount="15">
      <verses>
        <Verse osisId="Titus.2.1" sblId="Titus 2:1" name="Epistula ad Titum 2:1" shortName="Tit 2:1" orderIndex="0">Tu autem loquere, quae decent sanam doctrinam.</Verse>
        <Verse osisId="Titus.2.2" sblId="Titus 2:2" name="Epistula ad Titum 2:2" shortName="Tit 2:2" orderIndex="1">Senes, ut sobrii sint, pudici, prudentes, sani fide, dilectione, patientia.</Verse>
        <Verse osisId="Titus.2.3" sblId="Titus 2:3" name="Epistula ad Titum 2:3" shortName="Tit 2:3" orderIndex="2">Anus similiter in habitu sanctae, non criminatrices, non vino multo deditae, bene docentes,</Verse>
        <Verse osisId="Titus.2.4" sblId="Titus 2:4" name="Epistula ad Titum 2:4" shortName="Tit 2:4" orderIndex="3">ut prudentiam doceant adulescentulas, ut viros suos ament, filios diligant,</Verse>
        <Verse osisId="Titus.2.5" sblId="Titus 2:5" name="Epistula ad Titum 2:5" shortName="Tit 2:5" orderIndex="4">prudentes sint, castae, domus curam habentes, benignae, subditae suis viris, ut non blasphemetur verbum Dei.</Verse>
        <Verse osisId="Titus.2.6" sblId="Titus 2:6" name="Epistula ad Titum 2:6" shortName="Tit 2:6" orderIndex="5">Iuvenes similiter hortare, ut sobrii sint.</Verse>
        <Verse osisId="Titus.2.7" sblId="Titus 2:7" name="Epistula ad Titum 2:7" shortName="Tit 2:7" orderIndex="6">In omnibus teipsum praebens exemplum bonorum operum, in doctrina integritatem, gravitatem,</Verse>
        <Verse osisId="Titus.2.8" sblId="Titus 2:8" name="Epistula ad Titum 2:8" shortName="Tit 2:8" orderIndex="7">in verbo sano irreprehensibilem, ut is, qui ex adverso est, vereatur, nihil habens malum dicere de nobis.</Verse>
        <Verse osisId="Titus.2.9" sblId="Titus 2:9" name="Epistula ad Titum 2:9" shortName="Tit 2:9" orderIndex="8">Servos dominis suis subditos esse in omnibus, placentes esse, non contradicentes,</Verse>
        <Verse osisId="Titus.2.10" sblId="Titus 2:10" name="Epistula ad Titum 2:10" shortName="Tit 2:10" orderIndex="9">non fraudantes, sed omnem fidem bonam ostendentes, ut doctrinam salutaris nostri Dei ornent in omnibus.</Verse>
        <Verse osisId="Titus.2.11" sblId="Titus 2:11" name="Epistula ad Titum 2:11" shortName="Tit 2:11" orderIndex="10">Apparuit enim gratia Dei salutaris omnibus hominibus</Verse>
        <Verse osisId="Titus.2.12" sblId="Titus 2:12" name="Epistula ad Titum 2:12" shortName="Tit 2:12" orderIndex="11">erudiens nos, ut abnegantes impietatem et saecularia desideria sobrie et iuste et pie vivamus in hoc saeculo,</Verse>
        <Verse osisId="Titus.2.13" sblId="Titus 2:13" name="Epistula ad Titum 2:13" shortName="Tit 2:13" orderIndex="12">exspectantes beatam spem et adventum gloriae magni Dei et salvatoris nostri Iesu Christi;</Verse>
        <Verse osisId="Titus.2.14" sblId="Titus 2:14" name="Epistula ad Titum 2:14" shortName="Tit 2:14" orderIndex="13">qui dedit semetipsum pro nobis, ut nos redimeret ab omni iniquitate et mundaret sibi populum peculiarem, sectatorem bonorum operum.</Verse>
        <Verse osisId="Titus.2.15" sblId="Titus 2:15" name="Epistula ad Titum 2:15" shortName="Tit 2:15" orderIndex="14">Haec loquere et exhortare et argue cum omni imperio. Nemo te contemnat!</Verse>
      </verses>
    </Chapter>
    <Chapter osisId="Titus.3" sblId="Titus 3" name="Epistula ad Titum 3" shortName="Tit 3" orderIndex="2" versesCount="15">
      <verses>
        <Verse osisId="Titus.3.1" sblId="Titus 3:1" name="Epistula ad Titum 3:1" shortName="Tit 3:1" orderIndex="0">Admone illos principibus, pote statibus subditos esse, dicto oboedire, ad omne opus bonum paratos esse,</Verse>
        <Verse osisId="Titus.3.2" sblId="Titus 3:2" name="Epistula ad Titum 3:2" shortName="Tit 3:2" orderIndex="1">neminem blasphemare, non litigiosos esse, modestos, omnem ostendentes mansuetudinem ad omnes homines.</Verse>
        <Verse osisId="Titus.3.3" sblId="Titus 3:3" name="Epistula ad Titum 3:3" shortName="Tit 3:3" orderIndex="2">Eramus enim et nos aliquando insipientes, inoboedientes, errantes, servientes concupiscentiis et voluptatibus variis, in malitia et invidia agentes, odibiles, odientes invicem.</Verse>
        <Verse osisId="Titus.3.4" sblId="Titus 3:4" name="Epistula ad Titum 3:4" shortName="Tit 3:4" orderIndex="3">Cum autem benignitas et humanitas apparuit salvatoris nostri Dei,</Verse>
        <Verse osisId="Titus.3.5" sblId="Titus 3:5" name="Epistula ad Titum 3:5" shortName="Tit 3:5" orderIndex="4">non ex operibus iustitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</Verse>
        <Verse osisId="Titus.3.6" sblId="Titus 3:6" name="Epistula ad Titum 3:6" shortName="Tit 3:6" orderIndex="5">quem effudit super nos abunde per Iesum Christum salvatorem nostrum,</Verse>
        <Verse osisId="Titus.3.7" sblId="Titus 3:7" name="Epistula ad Titum 3:7" shortName="Tit 3:7" orderIndex="6">ut iustificati gratia ipsius heredes simus secundum spem vitae aeternae.</Verse>
        <Verse osisId="Titus.3.8" sblId="Titus 3:8" name="Epistula ad Titum 3:8" shortName="Tit 3:8" orderIndex="7">Fidelis sermo, et volo te de his confirmare, ut curent bonis operibus praeesse, qui crediderunt Deo. Haec sunt bona et utilia hominibus;</Verse>
        <Verse osisId="Titus.3.9" sblId="Titus 3:9" name="Epistula ad Titum 3:9" shortName="Tit 3:9" orderIndex="8">stultas autem quaestiones et genealogias et contentiones et pugnas circa legem devita, sunt enim inutiles et vanae.</Verse>
        <Verse osisId="Titus.3.10" sblId="Titus 3:10" name="Epistula ad Titum 3:10" shortName="Tit 3:10" orderIndex="9">Haereticum hominem post unam et secundam correptionem devita,</Verse>
        <Verse osisId="Titus.3.11" sblId="Titus 3:11" name="Epistula ad Titum 3:11" shortName="Tit 3:11" orderIndex="10">sciens quia subversus est, qui eiusmodi est, et delinquit, proprio iudicio condemnatus.</Verse>
        <Verse osisId="Titus.3.12" sblId="Titus 3:12" name="Epistula ad Titum 3:12" shortName="Tit 3:12" orderIndex="11">Cum misero ad te Artemam aut Tychicum, festina ad me venire Nicopolim; ibi enim statui hiemare.</Verse>
        <Verse osisId="Titus.3.13" sblId="Titus 3:13" name="Epistula ad Titum 3:13" shortName="Tit 3:13" orderIndex="12">Zenam legis peritum et Apollo sollicite instrue, ut nihil illis desit.</Verse>
        <Verse osisId="Titus.3.14" sblId="Titus 3:14" name="Epistula ad Titum 3:14" shortName="Tit 3:14" orderIndex="13">Discant autem et nostri bonis operibus praeesse ad usus necessarios, ut non sint infructuosi.</Verse>
        <Verse osisId="Titus.3.15" sblId="Titus 3:15" name="Epistula ad Titum 3:15" shortName="Tit 3:15" orderIndex="14">Salutant te, qui mecum sunt, omnes. Saluta, qui nos amant in fide.Gratia cum omnibus vobis.</Verse>
      </verses>
    </Chapter>
  </chapters>
</Book>