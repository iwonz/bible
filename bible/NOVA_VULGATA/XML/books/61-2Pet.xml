<?xml version='1.0' encoding='utf-8'?>
<Book osisId="2Pet" sblId="2Pet" name="Epistula II Petri" shortName="2 Pt" orderIndex="60" chaptersCount="3" versesCount="61">
  <chapters>
    <Chapter osisId="2Pet.1" sblId="2Pet 1" name="Epistula II Petri 1" shortName="2 Pt 1" orderIndex="0" versesCount="21">
      <verses>
        <Verse osisId="2Pet.1.1" sblId="2Pet 1:1" name="Epistula II Petri 1:1" shortName="2 Pt 1:1" orderIndex="0">Simon Petrus servus et apo stolus Iesu Christi his, qui coae qualem nobis sortiti sunt fidem in iustitia Dei nostri et salvatoris Iesu Christi:</Verse>
        <Verse osisId="2Pet.1.2" sblId="2Pet 1:2" name="Epistula II Petri 1:2" shortName="2 Pt 1:2" orderIndex="1">gratia vobis et pax multiplicetur in cognitione Dei et Iesu Domini nostri.</Verse>
        <Verse osisId="2Pet.1.3" sblId="2Pet 1:3" name="Epistula II Petri 1:3" shortName="2 Pt 1:3" orderIndex="2">Quomodo omnia nobis divinae virtutis suae ad vitam et pietatem donatae per cognitionem eius, qui vocavit nos propria gloria et virtute,</Verse>
        <Verse osisId="2Pet.1.4" sblId="2Pet 1:4" name="Epistula II Petri 1:4" shortName="2 Pt 1:4" orderIndex="3">per quae pretiosa et maxima nobis promissa donata sunt, ut per haec efficiamini divinae consortes naturae, fugientes eam, quae in mundo est in concupiscentia, corruptionem;</Verse>
        <Verse osisId="2Pet.1.5" sblId="2Pet 1:5" name="Epistula II Petri 1:5" shortName="2 Pt 1:5" orderIndex="4">et propter hoc ipsum curam omnem subinferentes ministrate in fide vestra virtutem, in virtute autem scientiam,</Verse>
        <Verse osisId="2Pet.1.6" sblId="2Pet 1:6" name="Epistula II Petri 1:6" shortName="2 Pt 1:6" orderIndex="5">in scientia autem continentiam, in continentia autem patientiam, in patientia autem pietatem,</Verse>
        <Verse osisId="2Pet.1.7" sblId="2Pet 1:7" name="Epistula II Petri 1:7" shortName="2 Pt 1:7" orderIndex="6">in pietate autem amorem fraternitatis, in amore autem fraternitatis caritatem.</Verse>
        <Verse osisId="2Pet.1.8" sblId="2Pet 1:8" name="Epistula II Petri 1:8" shortName="2 Pt 1:8" orderIndex="7">Haec enim vobis, cum adsint et abundent, non vacuos nec sine fructu vos constituunt in Domini nostri Iesu Christi cognitionem;</Verse>
        <Verse osisId="2Pet.1.9" sblId="2Pet 1:9" name="Epistula II Petri 1:9" shortName="2 Pt 1:9" orderIndex="8">cui enim non praesto sunt haec, caecus est et nihil procul cernens, oblivionem accipiens purgationis veterum suorum delictorum.</Verse>
        <Verse osisId="2Pet.1.10" sblId="2Pet 1:10" name="Epistula II Petri 1:10" shortName="2 Pt 1:10" orderIndex="9">Quapropter, fratres, magis satagite, ut firmam vestram vocationem et electionem faciatis. Haec enim facientes non offendetis aliquando;</Verse>
        <Verse osisId="2Pet.1.11" sblId="2Pet 1:11" name="Epistula II Petri 1:11" shortName="2 Pt 1:11" orderIndex="10">sic enim abundanter ministrabitur vobis introitus in aeternum regnum Domini nostri et salvatoris Iesu Christi.</Verse>
        <Verse osisId="2Pet.1.12" sblId="2Pet 1:12" name="Epistula II Petri 1:12" shortName="2 Pt 1:12" orderIndex="11">Propter quod incipiam vos semper commonere de his, et quidem scientes et confirmatos in praesenti veritate.</Verse>
        <Verse osisId="2Pet.1.13" sblId="2Pet 1:13" name="Epistula II Petri 1:13" shortName="2 Pt 1:13" orderIndex="12">Iustum autem arbitror, quamdiu sum in hoc tabernaculo, suscitare vos in commonitione,</Verse>
        <Verse osisId="2Pet.1.14" sblId="2Pet 1:14" name="Epistula II Petri 1:14" shortName="2 Pt 1:14" orderIndex="13">certus quod velox est depositio tabernaculi mei, secundum quod et Dominus noster Iesus Christus significavit mihi;</Verse>
        <Verse osisId="2Pet.1.15" sblId="2Pet 1:15" name="Epistula II Petri 1:15" shortName="2 Pt 1:15" orderIndex="14">dabo autem operam et frequenter habere vos post obitum meum, ut horum memoriam faciatis.</Verse>
        <Verse osisId="2Pet.1.16" sblId="2Pet 1:16" name="Epistula II Petri 1:16" shortName="2 Pt 1:16" orderIndex="15">Non enim captiosas fabulas secuti notam fecimus vobis Domini nostri Iesu Christi virtutem et adventum, sed speculatores facti illius magnitudinis.</Verse>
        <Verse osisId="2Pet.1.17" sblId="2Pet 1:17" name="Epistula II Petri 1:17" shortName="2 Pt 1:17" orderIndex="16">Accipiens enim a Deo Patre honorem et gloriam, voce prolata ad eum huiuscemodi a magnifica gloria: " Filius meus, dilectus meus hic est, in quo ego mihi complacui ";</Verse>
        <Verse osisId="2Pet.1.18" sblId="2Pet 1:18" name="Epistula II Petri 1:18" shortName="2 Pt 1:18" orderIndex="17">et hanc vocem nos audivimus de caelo prolatam, cum essemus cum ipso in monte sancto.</Verse>
        <Verse osisId="2Pet.1.19" sblId="2Pet 1:19" name="Epistula II Petri 1:19" shortName="2 Pt 1:19" orderIndex="18">Et habemus firmiorem propheticum sermonem, cui bene facitis attendentes quasi lucernae lucenti in caliginoso loco, donec dies illucescat, et lucifer oriatur in cordibus vestris,</Verse>
        <Verse osisId="2Pet.1.20" sblId="2Pet 1:20" name="Epistula II Petri 1:20" shortName="2 Pt 1:20" orderIndex="19">hoc primum intellegentes quod omnis prophetia Scripturae propria interpretatione non fit;</Verse>
        <Verse osisId="2Pet.1.21" sblId="2Pet 1:21" name="Epistula II Petri 1:21" shortName="2 Pt 1:21" orderIndex="20">non enim voluntate humana prolata est prophetia aliquando, sed a Spiritu Sancto ducti locuti sunt a Deo homines.</Verse>
      </verses>
    </Chapter>
    <Chapter osisId="2Pet.2" sblId="2Pet 2" name="Epistula II Petri 2" shortName="2 Pt 2" orderIndex="1" versesCount="22">
      <verses>
        <Verse osisId="2Pet.2.1" sblId="2Pet 2:1" name="Epistula II Petri 2:1" shortName="2 Pt 2:1" orderIndex="0">Fuerunt vero et pseudopro phetae in populo, sicut et in vo bis erunt magistri mendaces, qui introducent sectas perditionis et eum, qui emit eos, Dominatorem negantes superducent sibi celerem perditionem.</Verse>
        <Verse osisId="2Pet.2.2" sblId="2Pet 2:2" name="Epistula II Petri 2:2" shortName="2 Pt 2:2" orderIndex="1">Et multi sequentur eorum luxurias, propter quos via veritatis blasphemabitur;</Verse>
        <Verse osisId="2Pet.2.3" sblId="2Pet 2:3" name="Epistula II Petri 2:3" shortName="2 Pt 2:3" orderIndex="2">et in avaritia fictis verbis de vobis negotiabuntur. Quibus iudicium iam olim non cessat, et perditio eorum non dormitat.</Verse>
        <Verse osisId="2Pet.2.4" sblId="2Pet 2:4" name="Epistula II Petri 2:4" shortName="2 Pt 2:4" orderIndex="3">Si enim Deus angelis peccantibus non pepercit, sed rudentibus inferni detractos in tartarum tradidit in iudicium reservatos:</Verse>
        <Verse osisId="2Pet.2.5" sblId="2Pet 2:5" name="Epistula II Petri 2:5" shortName="2 Pt 2:5" orderIndex="4">et originali mundo non pepercit, sed octavum Noe iustitiae praeconem custodivit diluvium mundo impiorum inducens;</Verse>
        <Verse osisId="2Pet.2.6" sblId="2Pet 2:6" name="Epistula II Petri 2:6" shortName="2 Pt 2:6" orderIndex="5">et civitates Sodomae et Gomorrae in cinerem redigens eversione damnavit, exemplum ponens eorum, quae sunt impiis futura:</Verse>
        <Verse osisId="2Pet.2.7" sblId="2Pet 2:7" name="Epistula II Petri 2:7" shortName="2 Pt 2:7" orderIndex="6">et iustum Lot oppressum a nefandorum luxuria conversationis eruit:</Verse>
        <Verse osisId="2Pet.2.8" sblId="2Pet 2:8" name="Epistula II Petri 2:8" shortName="2 Pt 2:8" orderIndex="7">aspectu enim et auditu iustus habitans apud eos, de die in diem animam iustam iniquis operibus cruciabat.</Verse>
        <Verse osisId="2Pet.2.9" sblId="2Pet 2:9" name="Epistula II Petri 2:9" shortName="2 Pt 2:9" orderIndex="8">Novit Dominus pios de tentatione eripere, iniquos vero in diem iudicii puniendos reservare,</Verse>
        <Verse osisId="2Pet.2.10" sblId="2Pet 2:10" name="Epistula II Petri 2:10" shortName="2 Pt 2:10" orderIndex="9">maxime autem eos, qui post carnem in concupiscentia immunditiae ambulant dominationemque contemnunt.Audaces, superbi, glorias non metuunt blasphemantes,</Verse>
        <Verse osisId="2Pet.2.11" sblId="2Pet 2:11" name="Epistula II Petri 2:11" shortName="2 Pt 2:11" orderIndex="10">ubi angeli fortitudine et virtute cum sint maiores, non portant adversum illas coram Domino iudicium blasphemiae.</Verse>
        <Verse osisId="2Pet.2.12" sblId="2Pet 2:12" name="Epistula II Petri 2:12" shortName="2 Pt 2:12" orderIndex="11">Hi vero, velut irrationabilia animalia naturaliter genita in captionem et in corruptionem, in his, quae ignorant, blasphemantes, in corruptione sua et corrumpentur</Verse>
        <Verse osisId="2Pet.2.13" sblId="2Pet 2:13" name="Epistula II Petri 2:13" shortName="2 Pt 2:13" orderIndex="12">inviti percipientes mercedem iniustitiae; voluptatem existimantes diei delicias, coinquinationes et maculae deliciis affluentes, in voluptatibus suis luxuriantes vobiscum,</Verse>
        <Verse osisId="2Pet.2.14" sblId="2Pet 2:14" name="Epistula II Petri 2:14" shortName="2 Pt 2:14" orderIndex="13">oculos habentes plenos adulterae et incessabiles delicti, pellicientes animas instabiles, cor exercitatum avaritiae habentes, maledictionis filii;</Verse>
        <Verse osisId="2Pet.2.15" sblId="2Pet 2:15" name="Epistula II Petri 2:15" shortName="2 Pt 2:15" orderIndex="14">derelinquentes rectam viam erraverunt, secuti viam Balaam ex Bosor, qui mercedem iniquitatis amavit,</Verse>
        <Verse osisId="2Pet.2.16" sblId="2Pet 2:16" name="Epistula II Petri 2:16" shortName="2 Pt 2:16" orderIndex="15">correptionem vero habuit suae praevaricationis; subiugale mutum in hominis voce loquens prohibuit prophetae insipientiam.</Verse>
        <Verse osisId="2Pet.2.17" sblId="2Pet 2:17" name="Epistula II Petri 2:17" shortName="2 Pt 2:17" orderIndex="16">Hi sunt fontes sine aqua, et nebulae turbine exagitatae, quibus caligo tenebrarum reservatur.</Verse>
        <Verse osisId="2Pet.2.18" sblId="2Pet 2:18" name="Epistula II Petri 2:18" shortName="2 Pt 2:18" orderIndex="17">Superba enim vanitatis loquentes pelliciunt in concupiscentiis carnis luxuriis illos, qui paululum effugiunt eos, qui in errore conversantur,</Verse>
        <Verse osisId="2Pet.2.19" sblId="2Pet 2:19" name="Epistula II Petri 2:19" shortName="2 Pt 2:19" orderIndex="18">libertatem illis promittentes, cum ipsi servi sint corruptionis; a quo enim quis superatus est, huius servus est.</Verse>
        <Verse osisId="2Pet.2.20" sblId="2Pet 2:20" name="Epistula II Petri 2:20" shortName="2 Pt 2:20" orderIndex="19">Si enim refugientes coinquinationes mundi in cognitione Domini nostri et Salvatoris Iesu Christi his rursus implicati superantur, facta sunt eis posteriora deteriora prioribus.</Verse>
        <Verse osisId="2Pet.2.21" sblId="2Pet 2:21" name="Epistula II Petri 2:21" shortName="2 Pt 2:21" orderIndex="20">Melius enim erat illis non cognoscere viam iustitiae, quam post agnitionem retrorsum converti ab eo, quod illis traditum est, sancto mandato.</Verse>
        <Verse osisId="2Pet.2.22" sblId="2Pet 2:22" name="Epistula II Petri 2:22" shortName="2 Pt 2:22" orderIndex="21">Contigit enim eis illud veri proverbii: Canis reversus ad suum vomitum ",et " Sus lota in volutabro luti ".</Verse>
      </verses>
    </Chapter>
    <Chapter osisId="2Pet.3" sblId="2Pet 3" name="Epistula II Petri 3" shortName="2 Pt 3" orderIndex="2" versesCount="18">
      <verses>
        <Verse osisId="2Pet.3.1" sblId="2Pet 3:1" name="Epistula II Petri 3:1" shortName="2 Pt 3:1" orderIndex="0">Hanc vobis, carissimi, iam se cundam scribo epistulam, in quibus excito vestram in commonitione sinceram mentem,</Verse>
        <Verse osisId="2Pet.3.2" sblId="2Pet 3:2" name="Epistula II Petri 3:2" shortName="2 Pt 3:2" orderIndex="1">ut memores sitis eorum, quae praedicta sunt verborum a sanctis prophetis, et ab apostolis traditi vobis praecepti Domini et Salvatoris;</Verse>
        <Verse osisId="2Pet.3.3" sblId="2Pet 3:3" name="Epistula II Petri 3:3" shortName="2 Pt 3:3" orderIndex="2">hoc primum scientes, quod venient in novissimis diebus in illusione illudentes, iuxta proprias concupiscentias suas ambulantes,</Verse>
        <Verse osisId="2Pet.3.4" sblId="2Pet 3:4" name="Epistula II Petri 3:4" shortName="2 Pt 3:4" orderIndex="3">dicentes: " Ubi est promissio adventus eius? Ex quo enim patres dormierunt, omnia sic perseverant ab initio creaturae ".</Verse>
        <Verse osisId="2Pet.3.5" sblId="2Pet 3:5" name="Epistula II Petri 3:5" shortName="2 Pt 3:5" orderIndex="4">Latet enim eos hoc volentes, quod caeli erant prius, et terra de aqua et per aquam consistens Dei verbo,</Verse>
        <Verse osisId="2Pet.3.6" sblId="2Pet 3:6" name="Epistula II Petri 3:6" shortName="2 Pt 3:6" orderIndex="5">per quae ille tunc mundus aqua inundatus periit;</Verse>
        <Verse osisId="2Pet.3.7" sblId="2Pet 3:7" name="Epistula II Petri 3:7" shortName="2 Pt 3:7" orderIndex="6">caeli autem, qui nunc sunt, et terra eodem verbo repositi sunt igni, servati in diem iudicii et perditionis impiorum hominum.</Verse>
        <Verse osisId="2Pet.3.8" sblId="2Pet 3:8" name="Epistula II Petri 3:8" shortName="2 Pt 3:8" orderIndex="7">Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.</Verse>
        <Verse osisId="2Pet.3.9" sblId="2Pet 3:9" name="Epistula II Petri 3:9" shortName="2 Pt 3:9" orderIndex="8">Non tardat Dominus promissionem, sicut quidam tarditatem existimant, sed patienter agit in vos nolens aliquos perire, sed omnes ad paenitentiam reverti.</Verse>
        <Verse osisId="2Pet.3.10" sblId="2Pet 3:10" name="Epistula II Petri 3:10" shortName="2 Pt 3:10" orderIndex="9">Adveniet autem dies Domini ut fur, in qua caeli magno impetu transient, elementa vero calore solventur, et terra et opera, quae in ea invenientur.</Verse>
        <Verse osisId="2Pet.3.11" sblId="2Pet 3:11" name="Epistula II Petri 3:11" shortName="2 Pt 3:11" orderIndex="10">Cum haec omnia ita dissolvenda sint, quales oportet esse vos in sanctis conversationibus et pietatibus,</Verse>
        <Verse osisId="2Pet.3.12" sblId="2Pet 3:12" name="Epistula II Petri 3:12" shortName="2 Pt 3:12" orderIndex="11">exspectantes et properantes adventum diei Dei, propter quam caeli ardentes solventur, et elementa ignis ardore tabescent!</Verse>
        <Verse osisId="2Pet.3.13" sblId="2Pet 3:13" name="Epistula II Petri 3:13" shortName="2 Pt 3:13" orderIndex="12">Novos vero caelos et terram novam secundum promissum ipsius exspectamus, in quibus iustitia habitat.</Verse>
        <Verse osisId="2Pet.3.14" sblId="2Pet 3:14" name="Epistula II Petri 3:14" shortName="2 Pt 3:14" orderIndex="13">Propter quod, carissimi, haec exspectantes satagite immaculati et inviolati ei inveniri in pace;</Verse>
        <Verse osisId="2Pet.3.15" sblId="2Pet 3:15" name="Epistula II Petri 3:15" shortName="2 Pt 3:15" orderIndex="14">et Domini nostri longanimitatem, salutem arbitramini, sicut et carissimus frater noster Paulus secundum datam sibi sapientiam scripsit vobis,</Verse>
        <Verse osisId="2Pet.3.16" sblId="2Pet 3:16" name="Epistula II Petri 3:16" shortName="2 Pt 3:16" orderIndex="15">sicut et in omnibus epistulis loquens in eis de his; in quibus sunt quaedam difficilia intellectu, quae indocti et instabiles depravant, sicut et ceteras Scripturas, ad suam ipsorum perditionem.</Verse>
        <Verse osisId="2Pet.3.17" sblId="2Pet 3:17" name="Epistula II Petri 3:17" shortName="2 Pt 3:17" orderIndex="16">Vos igitur, dilecti, praescientes custodite, ne iniquorum errore simul abducti excidatis a propria firmitate;</Verse>
        <Verse osisId="2Pet.3.18" sblId="2Pet 3:18" name="Epistula II Petri 3:18" shortName="2 Pt 3:18" orderIndex="17">crescite vero in gratia et in cognitione Domini nostri et Salvatoris Iesu Christi. Ipsi gloria et nunc et in diem aeternitatis. Amen.</Verse>
      </verses>
    </Chapter>
  </chapters>
</Book>