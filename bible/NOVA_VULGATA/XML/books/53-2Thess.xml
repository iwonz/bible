<?xml version='1.0' encoding='utf-8'?>
<Book osisId="2Thess" sblId="2Thess" name="Epistula II ad Thessalonicenses" shortName="2 Th" orderIndex="52" chaptersCount="3" versesCount="47">
  <chapters>
    <Chapter osisId="2Thess.1" sblId="2Thess 1" name="Epistula II ad Thessalonicenses 1" shortName="2 Th 1" orderIndex="0" versesCount="12">
      <verses>
        <Verse osisId="2Thess.1.1" sblId="2Thess 1:1" name="Epistula II ad Thessalonicenses 1:1" shortName="2 Th 1:1" orderIndex="0">Paulus et Silvanus et Timo theus ecclesiae Thessalonicen sium in Deo Patre nostro et Domino Iesu Christo:</Verse>
        <Verse osisId="2Thess.1.2" sblId="2Thess 1:2" name="Epistula II ad Thessalonicenses 1:2" shortName="2 Th 1:2" orderIndex="1">gratia vobis et pax a Deo Patre nostro et Domino Iesu Christo.</Verse>
        <Verse osisId="2Thess.1.3" sblId="2Thess 1:3" name="Epistula II ad Thessalonicenses 1:3" shortName="2 Th 1:3" orderIndex="2">Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem,</Verse>
        <Verse osisId="2Thess.1.4" sblId="2Thess 1:4" name="Epistula II ad Thessalonicenses 1:4" shortName="2 Th 1:4" orderIndex="3">ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis,</Verse>
        <Verse osisId="2Thess.1.5" sblId="2Thess 1:5" name="Epistula II ad Thessalonicenses 1:5" shortName="2 Th 1:5" orderIndex="4">indicium iusti iudicii Dei, ut digni habeamini regno Dei, pro quo et patimini;</Verse>
        <Verse osisId="2Thess.1.6" sblId="2Thess 1:6" name="Epistula II ad Thessalonicenses 1:6" shortName="2 Th 1:6" orderIndex="5">si quidem iustum est apud Deum retribuere tribulationem his, qui vos tribulant,</Verse>
        <Verse osisId="2Thess.1.7" sblId="2Thess 1:7" name="Epistula II ad Thessalonicenses 1:7" shortName="2 Th 1:7" orderIndex="6">et vobis, qui tribulamini, requiem nobiscum in revelatione Domini Iesu de caelo cum angelis virtutis eius,</Verse>
        <Verse osisId="2Thess.1.8" sblId="2Thess 1:8" name="Epistula II ad Thessalonicenses 1:8" shortName="2 Th 1:8" orderIndex="7">in igne flammae, dantis vindictam his, qui non noverunt Deum et qui non oboediunt evangelio Domini nostri Iesu;</Verse>
        <Verse osisId="2Thess.1.9" sblId="2Thess 1:9" name="Epistula II ad Thessalonicenses 1:9" shortName="2 Th 1:9" orderIndex="8">qui poenas dabunt interitu aeterno a facie Domini et a gloria virtutis eius,</Verse>
        <Verse osisId="2Thess.1.10" sblId="2Thess 1:10" name="Epistula II ad Thessalonicenses 1:10" shortName="2 Th 1:10" orderIndex="9">cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.</Verse>
        <Verse osisId="2Thess.1.11" sblId="2Thess 1:11" name="Epistula II ad Thessalonicenses 1:11" shortName="2 Th 1:11" orderIndex="10">Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute;</Verse>
        <Verse osisId="2Thess.1.12" sblId="2Thess 1:12" name="Epistula II ad Thessalonicenses 1:12" shortName="2 Th 1:12" orderIndex="11">ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.</Verse>
      </verses>
    </Chapter>
    <Chapter osisId="2Thess.2" sblId="2Thess 2" name="Epistula II ad Thessalonicenses 2" shortName="2 Th 2" orderIndex="1" versesCount="17">
      <verses>
        <Verse osisId="2Thess.2.1" sblId="2Thess 2:1" name="Epistula II ad Thessalonicenses 2:1" shortName="2 Th 2:1" orderIndex="0">Rogamus autem vos, fratres, circa adventum Domini nostri Iesu Christi et nostram congregationem in ipsum,</Verse>
        <Verse osisId="2Thess.2.2" sblId="2Thess 2:2" name="Epistula II ad Thessalonicenses 2:2" shortName="2 Th 2:2" orderIndex="1">ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.</Verse>
        <Verse osisId="2Thess.2.3" sblId="2Thess 2:3" name="Epistula II ad Thessalonicenses 2:3" shortName="2 Th 2:3" orderIndex="2">Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis,</Verse>
        <Verse osisId="2Thess.2.4" sblId="2Thess 2:4" name="Epistula II ad Thessalonicenses 2:4" shortName="2 Th 2:4" orderIndex="3">qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.</Verse>
        <Verse osisId="2Thess.2.5" sblId="2Thess 2:5" name="Epistula II ad Thessalonicenses 2:5" shortName="2 Th 2:5" orderIndex="4">Non retinetis quod, cum adhuc essem apud vos, haec dicebam vobis?</Verse>
        <Verse osisId="2Thess.2.6" sblId="2Thess 2:6" name="Epistula II ad Thessalonicenses 2:6" shortName="2 Th 2:6" orderIndex="5">Et nunc quid detineat scitis, ut ipse reveletur in suo tempore.</Verse>
        <Verse osisId="2Thess.2.7" sblId="2Thess 2:7" name="Epistula II ad Thessalonicenses 2:7" shortName="2 Th 2:7" orderIndex="6">Nam mysterium iam operatur iniquitatis; tantum qui tenet nunc, donec de medio fiat.</Verse>
        <Verse osisId="2Thess.2.8" sblId="2Thess 2:8" name="Epistula II ad Thessalonicenses 2:8" shortName="2 Th 2:8" orderIndex="7">Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui,</Verse>
        <Verse osisId="2Thess.2.9" sblId="2Thess 2:9" name="Epistula II ad Thessalonicenses 2:9" shortName="2 Th 2:9" orderIndex="8">eum, cuius est adventus secundum operationem Satanae in omni virtute et signis et prodigiis mendacibus</Verse>
        <Verse osisId="2Thess.2.10" sblId="2Thess 2:10" name="Epistula II ad Thessalonicenses 2:10" shortName="2 Th 2:10" orderIndex="9">et in omni seductione iniquitatis his, qui pereunt, eo quod caritatem veritatis non receperunt, ut salvi fierent.</Verse>
        <Verse osisId="2Thess.2.11" sblId="2Thess 2:11" name="Epistula II ad Thessalonicenses 2:11" shortName="2 Th 2:11" orderIndex="10">Et ideo mittit illis Deus operationem erroris, ut credant mendacio,</Verse>
        <Verse osisId="2Thess.2.12" sblId="2Thess 2:12" name="Epistula II ad Thessalonicenses 2:12" shortName="2 Th 2:12" orderIndex="11">ut iudicentur omnes, qui non crediderunt veritati, sed consenserunt iniquitati.</Verse>
        <Verse osisId="2Thess.2.13" sblId="2Thess 2:13" name="Epistula II ad Thessalonicenses 2:13" shortName="2 Th 2:13" orderIndex="12">Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis;</Verse>
        <Verse osisId="2Thess.2.14" sblId="2Thess 2:14" name="Epistula II ad Thessalonicenses 2:14" shortName="2 Th 2:14" orderIndex="13">ad quod et vocavit vos per evangelium nostrum in acquisitionem gloriae Domini nostri Iesu Christi.</Verse>
        <Verse osisId="2Thess.2.15" sblId="2Thess 2:15" name="Epistula II ad Thessalonicenses 2:15" shortName="2 Th 2:15" orderIndex="14">Itaque, fratres, state et tenete traditiones, quas didicistis sive per sermonem sive per epistulam nostram.</Verse>
        <Verse osisId="2Thess.2.16" sblId="2Thess 2:16" name="Epistula II ad Thessalonicenses 2:16" shortName="2 Th 2:16" orderIndex="15">Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia,</Verse>
        <Verse osisId="2Thess.2.17" sblId="2Thess 2:17" name="Epistula II ad Thessalonicenses 2:17" shortName="2 Th 2:17" orderIndex="16">consoletur corda vestra et confirmet in omni opere et sermone bono.</Verse>
      </verses>
    </Chapter>
    <Chapter osisId="2Thess.3" sblId="2Thess 3" name="Epistula II ad Thessalonicenses 3" shortName="2 Th 3" orderIndex="2" versesCount="18">
      <verses>
        <Verse osisId="2Thess.3.1" sblId="2Thess 3:1" name="Epistula II ad Thessalonicenses 3:1" shortName="2 Th 3:1" orderIndex="0">De cetero, fratres, orate pro nobis, ut sermo Domini currat et glorificetur sicut et apud vos,</Verse>
        <Verse osisId="2Thess.3.2" sblId="2Thess 3:2" name="Epistula II ad Thessalonicenses 3:2" shortName="2 Th 3:2" orderIndex="1">et ut liberemur ab importunis et malis hominibus; non enim omnium est fides.</Verse>
        <Verse osisId="2Thess.3.3" sblId="2Thess 3:3" name="Epistula II ad Thessalonicenses 3:3" shortName="2 Th 3:3" orderIndex="2">Fidelis autem Dominus est, qui confirmabit vos et custodiet a Malo.</Verse>
        <Verse osisId="2Thess.3.4" sblId="2Thess 3:4" name="Epistula II ad Thessalonicenses 3:4" shortName="2 Th 3:4" orderIndex="3">Confidimus autem de vobis in Domino, quoniam, quae praecipimus, et facitis et facietis.</Verse>
        <Verse osisId="2Thess.3.5" sblId="2Thess 3:5" name="Epistula II ad Thessalonicenses 3:5" shortName="2 Th 3:5" orderIndex="4">Dominus autem dirigat corda vestra in caritatem Dei et patientiam Christi.</Verse>
        <Verse osisId="2Thess.3.6" sblId="2Thess 3:6" name="Epistula II ad Thessalonicenses 3:6" shortName="2 Th 3:6" orderIndex="5">Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis.</Verse>
        <Verse osisId="2Thess.3.7" sblId="2Thess 3:7" name="Epistula II ad Thessalonicenses 3:7" shortName="2 Th 3:7" orderIndex="6">Ipsi enim scitis quemadmodum oporteat imitari nos, quoniam non inordinati fuimus inter vos</Verse>
        <Verse osisId="2Thess.3.8" sblId="2Thess 3:8" name="Epistula II ad Thessalonicenses 3:8" shortName="2 Th 3:8" orderIndex="7">neque grat√¨s panem manducavimus ab aliquo sed in labore et fatigatione, nocte et die operantes, ne quem vestrum gravaremus;</Verse>
        <Verse osisId="2Thess.3.9" sblId="2Thess 3:9" name="Epistula II ad Thessalonicenses 3:9" shortName="2 Th 3:9" orderIndex="8">non quasi non habuerimus potestatem, sed ut nosmetipsos formam daremus vobis ad imitandum nos.</Verse>
        <Verse osisId="2Thess.3.10" sblId="2Thess 3:10" name="Epistula II ad Thessalonicenses 3:10" shortName="2 Th 3:10" orderIndex="9">Nam et cum essemus apud vos, hoc praecipiebamus vobis: Si quis non vult operari, nec manducet.</Verse>
        <Verse osisId="2Thess.3.11" sblId="2Thess 3:11" name="Epistula II ad Thessalonicenses 3:11" shortName="2 Th 3:11" orderIndex="10">Audimus enim inter vos quosdam ambulare inordinate, nihil operantes sed curiose agentes;</Verse>
        <Verse osisId="2Thess.3.12" sblId="2Thess 3:12" name="Epistula II ad Thessalonicenses 3:12" shortName="2 Th 3:12" orderIndex="11">his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent.</Verse>
        <Verse osisId="2Thess.3.13" sblId="2Thess 3:13" name="Epistula II ad Thessalonicenses 3:13" shortName="2 Th 3:13" orderIndex="12">Vos autem, fratres, nolite deficere benefacientes.</Verse>
        <Verse osisId="2Thess.3.14" sblId="2Thess 3:14" name="Epistula II ad Thessalonicenses 3:14" shortName="2 Th 3:14" orderIndex="13">Quod si quis non oboedit verbo nostro per epistulam, hunc notate, non commisceamini cum illo, ut confundatur;</Verse>
        <Verse osisId="2Thess.3.15" sblId="2Thess 3:15" name="Epistula II ad Thessalonicenses 3:15" shortName="2 Th 3:15" orderIndex="14">et nolite quasi inimicum existimare, sed corripite ut fratrem.</Verse>
        <Verse osisId="2Thess.3.16" sblId="2Thess 3:16" name="Epistula II ad Thessalonicenses 3:16" shortName="2 Th 3:16" orderIndex="15">Ipse autem Dominus pacis det vobis pacem sempiternam in omni modo. Dominus cum omnibus vobis.</Verse>
        <Verse osisId="2Thess.3.17" sblId="2Thess 3:17" name="Epistula II ad Thessalonicenses 3:17" shortName="2 Th 3:17" orderIndex="16">Salutatio mea manu Pauli, quod est signum in omni epistula; ita scribo.</Verse>
        <Verse osisId="2Thess.3.18" sblId="2Thess 3:18" name="Epistula II ad Thessalonicenses 3:18" shortName="2 Th 3:18" orderIndex="17">Gratia Domini nostri Iesu Christi cum omnibus vobis.</Verse>
      </verses>
    </Chapter>
  </chapters>
</Book>