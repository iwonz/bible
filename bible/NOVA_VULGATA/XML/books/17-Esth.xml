<?xml version='1.0' encoding='utf-8'?>
<Book osisId="Esth" sblId="Esth" name="Esther" shortName="Est" orderIndex="16" chaptersCount="10" versesCount="167">
  <chapters>
    <Chapter osisId="Esth.1" sblId="Esth 1" name="Esther 1" shortName="Est 1" orderIndex="0" versesCount="22">
      <verses>
        <Verse osisId="Esth.1.1" sblId="Esth 1:1" name="Esther 1:1" shortName="Est 1:1" orderIndex="0">Et fuit in diebus Asueri, qui regnavit ab India usque Aethiopiam super centum viginti septem provincias,</Verse>
        <Verse osisId="Esth.1.2" sblId="Esth 1:2" name="Esther 1:2" shortName="Est 1:2" orderIndex="1">quando sedit in solio regni sui in castris Susan,</Verse>
        <Verse osisId="Esth.1.3" sblId="Esth 1:3" name="Esther 1:3" shortName="Est 1:3" orderIndex="2">tertio igitur anno imperii sui, fecit grande convivium cunctis principibus et pueris suis, fortissimis Persarum et Medorum, inclitis et praefectis provinciarum coram se,</Verse>
        <Verse osisId="Esth.1.4" sblId="Esth 1:4" name="Esther 1:4" shortName="Est 1:4" orderIndex="3">ut ostenderet divitias gloriae regni sui ac splendorem atque iactantiam magnitudinis suae multo tempore, centum videlicet et octoginta diebus.</Verse>
        <Verse osisId="Esth.1.5" sblId="Esth 1:5" name="Esther 1:5" shortName="Est 1:5" orderIndex="4">Cumque implerentur dies convivii, invitavit omnem populum, qui inventus est in Susan, a maximo usque ad minimum; et septem diebus iussit convivium praeparari in vestibulo horti palatii regis.</Verse>
        <Verse osisId="Esth.1.6" sblId="Esth 1:6" name="Esther 1:6" shortName="Est 1:6" orderIndex="5">Et pendebant ex omni parte tentoria lintea et carbasina ac hyacinthina sustentata funibus byssinis atque purpureis, qui argenteis circulis inserti erant et columnis marmoreis fulciebantur; lectuli quoque aurei et argentei dispositi erant super pavimentum smaragdino et pario stratum lapide aliisque varii coloris.</Verse>
        <Verse osisId="Esth.1.7" sblId="Esth 1:7" name="Esther 1:7" shortName="Est 1:7" orderIndex="6">Bibebant autem, qui invitati erant, aureis poculis, aliis atque aliis; vinum quoque, ut magnificentia regia dignum erat, abundans et praecipuum ponebatur.</Verse>
        <Verse osisId="Esth.1.8" sblId="Esth 1:8" name="Esther 1:8" shortName="Est 1:8" orderIndex="7">Nec erat qui cogeret ad bibendum, quoniam sic rex statuerat omnibus praepositis domus suae, ut facerent secundum uniuscuiusque voluntatem.</Verse>
        <Verse osisId="Esth.1.9" sblId="Esth 1:9" name="Esther 1:9" shortName="Est 1:9" orderIndex="8">Vasthi quoque regina fecit convivium feminarum in palatio regio, ubi rex Asuerus manere consueverat.</Verse>
        <Verse osisId="Esth.1.10" sblId="Esth 1:10" name="Esther 1:10" shortName="Est 1:10" orderIndex="9">Itaque die septimo, cum rex esset hilarior potione meri, praecepit Mauman et Bazatha et Harbona et Bagatha et Abgatha et Zethar et Charchas, septem eunuchis, qui in conspectu eius ministrabant,</Verse>
        <Verse osisId="Esth.1.11" sblId="Esth 1:11" name="Esther 1:11" shortName="Est 1:11" orderIndex="10">ut introducerent reginam Vasthi coram rege, posito super caput eius diademate regni, ut ostenderet cunctis populis et principibus pulchritudinem illius; erat enim pulchra valde.</Verse>
        <Verse osisId="Esth.1.12" sblId="Esth 1:12" name="Esther 1:12" shortName="Est 1:12" orderIndex="11">Quae renuit et ad regis imperium, quod per eunuchos mandaverat, venire contempsit; unde iratus rex et nimio furore succensus</Verse>
        <Verse osisId="Esth.1.13" sblId="Esth 1:13" name="Esther 1:13" shortName="Est 1:13" orderIndex="12">interrogavit sapientes, qui tempora noverant, et illorum faciebat cuncta consilio scientium leges ac iura maiorum -</Verse>
        <Verse osisId="Esth.1.14" sblId="Esth 1:14" name="Esther 1:14" shortName="Est 1:14" orderIndex="13">erant autem ei proximi Charsena et Sethar et Admatha et Tharsis et Mares et Marsana et Mamuchan, septem duces Persarum atque Medorum, qui videbant faciem regis et primi sedebant in regno C:</Verse>
        <Verse osisId="Esth.1.15" sblId="Esth 1:15" name="Esther 1:15" shortName="Est 1:15" orderIndex="14">" Secundum legem quid oportet fieri Vasthi reginae, quae Asueri regis imperium, quod per eunuchos mandaverat, facere noluit? ".</Verse>
        <Verse osisId="Esth.1.16" sblId="Esth 1:16" name="Esther 1:16" shortName="Est 1:16" orderIndex="15">Responditque Mamuchan, audiente rege atque principibus: " Non solum regem laesit regina Vasthi, sed et omnes principes et populos, qui sunt in cunctis provinciis regis Asueri.</Verse>
        <Verse osisId="Esth.1.17" sblId="Esth 1:17" name="Esther 1:17" shortName="Est 1:17" orderIndex="16">Egredietur enim sermo reginae ad omnes mulieres, ut contemnant viros suos et dicant: "Rex Asuerus iussit, ut regina Vasthi intraret ad eum, et illa noluit".</Verse>
        <Verse osisId="Esth.1.18" sblId="Esth 1:18" name="Esther 1:18" shortName="Est 1:18" orderIndex="17">Atque hac ipsa die dicent omnes principum coniuges Persarum atque Medorum quem audierint sermonem reginae principibus regis; unde despectio et indignatio.</Verse>
        <Verse osisId="Esth.1.19" sblId="Esth 1:19" name="Esther 1:19" shortName="Est 1:19" orderIndex="18">Si tibi, rex, placet, egrediatur edictum a facie tua et scribatur inter leges Persarum atque Medorum, quas immutari illicitum est, ut nequaquam ultra Vasthi ingrediatur ad regem, sed regnum illius altera, quae melior illa est, accipiat.</Verse>
        <Verse osisId="Esth.1.20" sblId="Esth 1:20" name="Esther 1:20" shortName="Est 1:20" orderIndex="19">Et hoc in omne, quod latissimum est, provinciarum tuarum divulgetur imperium, et cunctae uxores, tam maiorum quam minorum, deferent maritis suis honorem ".</Verse>
        <Verse osisId="Esth.1.21" sblId="Esth 1:21" name="Esther 1:21" shortName="Est 1:21" orderIndex="20">Placuit consilium eius regi et principibus, fecitque rex iuxta consilium Mamuchan.</Verse>
        <Verse osisId="Esth.1.22" sblId="Esth 1:22" name="Esther 1:22" shortName="Est 1:22" orderIndex="21">Et misit epistulas ad universas provincias regni sui, ut quaeque gens audire et legere poterat, diversis linguis et litteris, esse viros principes ac maiores in domibus suis et subditas habere omnes mulieres, quae essent cum eis.</Verse>
      </verses>
    </Chapter>
    <Chapter osisId="Esth.2" sblId="Esth 2" name="Esther 2" shortName="Est 2" orderIndex="1" versesCount="23">
      <verses>
        <Verse osisId="Esth.2.1" sblId="Esth 2:1" name="Esther 2:1" shortName="Est 2:1" orderIndex="0">His ita gestis, postquam regis Asueri deferbuerat indignatio, recordatus est Vasthi, et quae fecisset vel quae passa esset.</Verse>
        <Verse osisId="Esth.2.2" sblId="Esth 2:2" name="Esther 2:2" shortName="Est 2:2" orderIndex="1">Dixeruntque pueri regis ac ministri eius: " Quaerantur regi puellae virgines ac speciosae,</Verse>
        <Verse osisId="Esth.2.3" sblId="Esth 2:3" name="Esther 2:3" shortName="Est 2:3" orderIndex="2">et constituantur, qui considerent per universas provincias puellas speciosas et virgines et adducant eas ad civitatem Susan et tradant in domum feminarum sub manu Egei eunuchi, qui est praepositus et custos mulierum regiarum; et accipiant mundum muliebrem.</Verse>
        <Verse osisId="Esth.2.4" sblId="Esth 2:4" name="Esther 2:4" shortName="Est 2:4" orderIndex="3">Et, quaecumque inter omnes oculis regis placuerit, ipsa regnet pro Vasthi ". Placuit sermo regi; et ita, ut suggesserant, iussit fieri.</Verse>
        <Verse osisId="Esth.2.5" sblId="Esth 2:5" name="Esther 2:5" shortName="Est 2:5" orderIndex="4">Erat vir Iudaeus in Susan civitate vocabulo Mardochaeus filius Iair filii Semei filii Cis de tribu Beniamin,</Verse>
        <Verse osisId="Esth.2.6" sblId="Esth 2:6" name="Esther 2:6" shortName="Est 2:6" orderIndex="5">qui translatus fuerat de Ierusalem cum captivis, qui ducti fuerant cum Iechonia rege Iudae, quem Nabuchodonosor rex Babylonis transtulerat.</Verse>
        <Verse osisId="Esth.2.7" sblId="Esth 2:7" name="Esther 2:7" shortName="Est 2:7" orderIndex="6">Qui fuit nutricius filiae patrui sui Edissae, quae altero nomine Esther vocabatur et utrumque parentem amiserat: pulchra aspectu et decora facie. Mortuisque patre eius ac matre, Mardochaeus sibi eam adoptavit in filiam.</Verse>
        <Verse osisId="Esth.2.8" sblId="Esth 2:8" name="Esther 2:8" shortName="Est 2:8" orderIndex="7">Et factum est, cum percrebruisset regis imperium, et iuxta mandatum illius multae virgines pulchrae adducerentur Susan et Egeo traderentur, Esther quoque in domum regis in manus Egei custodis feminarum tradita est.</Verse>
        <Verse osisId="Esth.2.9" sblId="Esth 2:9" name="Esther 2:9" shortName="Est 2:9" orderIndex="8">Quae placuit ei et invenit gratiam in conspectu illius; et acceleravit mundum muliebrem et tradidit ei partes suas et septem puellas speciosissimas de domo regis, et tam ipsam quam pedisequas eius transtulit in optimam partem domus feminarum.</Verse>
        <Verse osisId="Esth.2.10" sblId="Esth 2:10" name="Esther 2:10" shortName="Est 2:10" orderIndex="9">Quae non indicaverat ei populum et cognationem suam; Mardochaeus enim praeceperat, ut de hac re omnino reticeret.</Verse>
        <Verse osisId="Esth.2.11" sblId="Esth 2:11" name="Esther 2:11" shortName="Est 2:11" orderIndex="10">Qui deambulabat cotidie ante vestibulum domus, in qua electae virgines servabantur, curam agens salutis Esther et scire volens quid ei accideret.</Verse>
        <Verse osisId="Esth.2.12" sblId="Esth 2:12" name="Esther 2:12" shortName="Est 2:12" orderIndex="11">Cum autem venisset tempus singularum per ordinem puellarum, ut intrarent ad regem, expletis omnibus, quae ad cultum muliebrem pertinebant, per menses duodecim; ita dumtaxat, ut sex mensibus oleo ungerentur myrrhino et aliis sex feminarum pigmentis et aromatibus uterentur,</Verse>
        <Verse osisId="Esth.2.13" sblId="Esth 2:13" name="Esther 2:13" shortName="Est 2:13" orderIndex="12">ingredientesque ad regem, quidquid postulassent, accipiebant, ut portarent secum de triclinio feminarum ad regis cubiculum.</Verse>
        <Verse osisId="Esth.2.14" sblId="Esth 2:14" name="Esther 2:14" shortName="Est 2:14" orderIndex="13">Et, quae intraverat vespere, mane iterum in domum feminarum deducebatur, sub manu Sasagazi eunuchi, qui concubinis praesidebat. Nec habebat potestatem ad regem ultra redeundi, nisi voluisset rex et eam venire iussisset ex nomine.</Verse>
        <Verse osisId="Esth.2.15" sblId="Esth 2:15" name="Esther 2:15" shortName="Est 2:15" orderIndex="14">Evoluto autem tempore per ordinem, instabat dies, quo Esther filia Abihail patrui Mardochaei, quam sibi adoptaverat in filiam, intrare deberet ad regem. Quae non quaesivit quidquam, nisi quae voluit Egeus eunuchus custos feminarum, et omnium oculis gratiosa et amabilis videbatur.</Verse>
        <Verse osisId="Esth.2.16" sblId="Esth 2:16" name="Esther 2:16" shortName="Est 2:16" orderIndex="15">Ducta est itaque ad cubiculum regis Asueri mense decimo, qui vocatur Tebeth, septimo anno regni eius.</Verse>
        <Verse osisId="Esth.2.17" sblId="Esth 2:17" name="Esther 2:17" shortName="Est 2:17" orderIndex="16">Et amavit eam rex plus quam omnes mulieres; habuitque gratiam et favorem coram eo super omnes virgines, et posuit diadema regni in capite eius fecitque eam regnare in loco Vasthi.</Verse>
        <Verse osisId="Esth.2.18" sblId="Esth 2:18" name="Esther 2:18" shortName="Est 2:18" orderIndex="17">Et iussit convivium praeparari magnificum cunctis principibus et servis suis, convivium Esther; et dedit remissionem tributi universis provinciis ac dona largitus est iuxta magnificentiam principalem.</Verse>
        <Verse osisId="Esth.2.19" sblId="Esth 2:19" name="Esther 2:19" shortName="Est 2:19" orderIndex="18">Mardochaeus autem manebat ad regis ianuam,</Verse>
        <Verse osisId="Esth.2.20" sblId="Esth 2:20" name="Esther 2:20" shortName="Est 2:20" orderIndex="19">necdum prodiderat Esther cognationem et populum suum iuxta mandatum eius; quidquid enim ille praecipiebat, observabat Esther, ut eo tempore solita erat, quo eam parvulam nutriebat.</Verse>
        <Verse osisId="Esth.2.21" sblId="Esth 2:21" name="Esther 2:21" shortName="Est 2:21" orderIndex="20">Eo igitur tempore, quo Mardochaeus ad regis ianuam morabatur, irati sunt Bagathan et Thares, duo eunuchi regis, qui ianitores erant volueruntque in regem mittere manus.</Verse>
        <Verse osisId="Esth.2.22" sblId="Esth 2:22" name="Esther 2:22" shortName="Est 2:22" orderIndex="21">Quod Mardochaeum non latuit; statimque nuntiavit reginae Esther, et illa regi ex nomine Mardochaei.</Verse>
        <Verse osisId="Esth.2.23" sblId="Esth 2:23" name="Esther 2:23" shortName="Est 2:23" orderIndex="22">Quaesitum est et inventum, et appensus uterque eorum in patibulo; mandatumque est libro annalium coram rege.</Verse>
      </verses>
    </Chapter>
    <Chapter osisId="Esth.3" sblId="Esth 3" name="Esther 3" shortName="Est 3" orderIndex="2" versesCount="15">
      <verses>
        <Verse osisId="Esth.3.1" sblId="Esth 3:1" name="Esther 3:1" shortName="Est 3:1" orderIndex="0">Post haec rex Asuerus exaltavit Aman filium Amadathi, qui erat de stirpe Agag, et posuit solium eius super omnes principes, quos habebat.</Verse>
        <Verse osisId="Esth.3.2" sblId="Esth 3:2" name="Esther 3:2" shortName="Est 3:2" orderIndex="1">Cunctique servi regis, qui in foribus palatii versabantur, flectebant genua et adorabant Aman; sic enim praeceperat rex pro illo. Solus Mardochaeus non flectebat genu neque adorabat eum.</Verse>
        <Verse osisId="Esth.3.3" sblId="Esth 3:3" name="Esther 3:3" shortName="Est 3:3" orderIndex="2">Cui dixerunt pueri regis, qui ad fores palatii praesidebant: " Cur non observas mandatum regis? ".</Verse>
        <Verse osisId="Esth.3.4" sblId="Esth 3:4" name="Esther 3:4" shortName="Est 3:4" orderIndex="3">Cumque hoc crebrius dicerent, et ille nollet audire, nuntiaverunt Aman scire cupientes utrum perseveraret in sententia; dixerat enim eis se esse Iudaeum.</Verse>
        <Verse osisId="Esth.3.5" sblId="Esth 3:5" name="Esther 3:5" shortName="Est 3:5" orderIndex="4">Cumque Aman experimento probasset quod Mardochaeus non sibi flecteret genu nec se adoraret, iratus est valde</Verse>
        <Verse osisId="Esth.3.6" sblId="Esth 3:6" name="Esther 3:6" shortName="Est 3:6" orderIndex="5">et pro nihilo duxit in unum Mardochaeum mittere manus suas - audierat enim quod esset gentis Iudaeae - magisque voluit omnem Iudaeorum, qui erant in regno Asueri, perdere nationem.</Verse>
        <Verse osisId="Esth.3.7" sblId="Esth 3:7" name="Esther 3:7" shortName="Est 3:7" orderIndex="6">Mense primo, cuius vocabulum est Nisan, anno duodecimo regni Asueri, missa est in urnam sors, quae dicitur Phur, coram Aman, quo die et quo mense gens Iudaeorum deberet interfici; et exivit dies tertia decima mensis duodecimi, qui vocatur Adar.</Verse>
        <Verse osisId="Esth.3.8" sblId="Esth 3:8" name="Esther 3:8" shortName="Est 3:8" orderIndex="7">Dixitque Aman regi Asuero: " Est populus per omnes provincias regni tui dispersus, segregatus inter populos alienisque utens legibus, quas ceteri non cognoscunt, insuper et regis scita contemnens; non expedit regi, ut det illis requiem.</Verse>
        <Verse osisId="Esth.3.9" sblId="Esth 3:9" name="Esther 3:9" shortName="Est 3:9" orderIndex="8">Si tibi placet, scriptis decerne, ut pereat, et decem milia talentorum argenti appendam arcariis gazae tuae ".</Verse>
        <Verse osisId="Esth.3.10" sblId="Esth 3:10" name="Esther 3:10" shortName="Est 3:10" orderIndex="9">Tulit ergo rex anulum, quo utebatur, de manu sua et dedit eum Aman filio Amadathi de progenie Agag, hosti Iudaeorum.</Verse>
        <Verse osisId="Esth.3.11" sblId="Esth 3:11" name="Esther 3:11" shortName="Est 3:11" orderIndex="10">Dixitque ad eum: " Argentum, quod polliceris, tuum sit; de populo age, quod tibi placet ".</Verse>
        <Verse osisId="Esth.3.12" sblId="Esth 3:12" name="Esther 3:12" shortName="Est 3:12" orderIndex="11">Vocatique sunt scribae regis mense primo, tertia decima die eius, et scriptum est, ut iusserat Aman, ad omnes satrapas regis et duces provinciarum et principes diversarum gentium, ut quaeque gens legere poterat et audire pro varietate linguarum, ex nomine regis Asueri; et litterae ipsius signatae anulo.</Verse>
        <Verse osisId="Esth.3.13" sblId="Esth 3:13" name="Esther 3:13" shortName="Est 3:13" orderIndex="12">Missae sunt epistulae per cursores ad universas provincias regis, ut perderent, occiderent atque delerent omnes Iudaeos, a puero usque ad senem, parvulos et mulieres uno die, hoc est tertio decimo mensis duodecimi, qui vocatur Adar, et bona eorum diriperent.</Verse>
        <Verse osisId="Esth.3.14" sblId="Esth 3:14" name="Esther 3:14" shortName="Est 3:14" orderIndex="13">Exemplar autem epistularum ut lex in omnibus provinciis promulgandum erat, ut scirent omnes populi et pararent se ad praedictam diem.</Verse>
        <Verse osisId="Esth.3.15" sblId="Esth 3:15" name="Esther 3:15" shortName="Est 3:15" orderIndex="14">Festinabant cursores, qui missi erant, regis imperium explere; statimque in Susan pependit edictum, rege et Aman celebrante convivium, dum civitas ipsa esset conturbata.</Verse>
      </verses>
    </Chapter>
    <Chapter osisId="Esth.4" sblId="Esth 4" name="Esther 4" shortName="Est 4" orderIndex="3" versesCount="17">
      <verses>
        <Verse osisId="Esth.4.1" sblId="Esth 4:1" name="Esther 4:1" shortName="Est 4:1" orderIndex="0">Cum comperisset Mardochaeus omnia, quae acciderant, scidit vestimenta sua et indutus est sacco spargens cinerem capiti. Et in platea mediae civitatis voce magna et amara clamabat</Verse>
        <Verse osisId="Esth.4.2" sblId="Esth 4:2" name="Esther 4:2" shortName="Est 4:2" orderIndex="1">usque ad fores palatii gradiens; non enim erat licitum indutum sacco aulam regis intrare.</Verse>
        <Verse osisId="Esth.4.3" sblId="Esth 4:3" name="Esther 4:3" shortName="Est 4:3" orderIndex="2">In omnibus quoque provinciis, quocumque edictum et dogma regis pervenerat, planctus ingens erat apud Iudaeos, ieiunium, ululatus et fletus, sacco et cinere multis pro strato utentibus.</Verse>
        <Verse osisId="Esth.4.4" sblId="Esth 4:4" name="Esther 4:4" shortName="Est 4:4" orderIndex="3">Ingressae sunt autem puellae Esther et eunuchi nuntiaveruntque ei. Quod audiens consternata est valde et misit vestem, ut, ablato sacco, induerent eum; quam accipere noluit.</Verse>
        <Verse osisId="Esth.4.5" sblId="Esth 4:5" name="Esther 4:5" shortName="Est 4:5" orderIndex="4">Accitoque Athach eunucho, quem rex ministrum ei dederat, praecepit ei, ut iret ad Mardochaeum et disceret ab eo cur hoc faceret.</Verse>
        <Verse osisId="Esth.4.6" sblId="Esth 4:6" name="Esther 4:6" shortName="Est 4:6" orderIndex="5">Egressusque Athach ivit ad Mardochaeum stantem in platea civitatis ante ostium palatii.</Verse>
        <Verse osisId="Esth.4.7" sblId="Esth 4:7" name="Esther 4:7" shortName="Est 4:7" orderIndex="6">Qui indicavit ei omnia, quae ei acciderant, quantum Aman promisisset, ut in thesauros regis pro Iudaeorum nece inferret argentum.</Verse>
        <Verse osisId="Esth.4.8" sblId="Esth 4:8" name="Esther 4:8" shortName="Est 4:8" orderIndex="7">Exemplar quoque edicti, quod pendebat in Susan ad perdendum eos, dedit ei, ut reginae ostenderet et moneret eam, ut intraret ad regem et deprecaretur eum et rogaret pro populo suo. 8a " Memor, inquit, dierum humilitatis tuae, quando nutrita sis in manu mea, quia Aman secundus a rege locutus est contra nos in mortem. Et tu, invoca Dominum et loquere regi pro nobis et libera nos de morte ".</Verse>
        <Verse osisId="Esth.4.9" sblId="Esth 4:9" name="Esther 4:9" shortName="Est 4:9" orderIndex="8">Regressus Athach nuntiavit Esther omnia, quae Mardochaeus dixerat.</Verse>
        <Verse osisId="Esth.4.10" sblId="Esth 4:10" name="Esther 4:10" shortName="Est 4:10" orderIndex="9">Quae respondit ei et iussit, ut diceret Mardochaeo:</Verse>
        <Verse osisId="Esth.4.11" sblId="Esth 4:11" name="Esther 4:11" shortName="Est 4:11" orderIndex="10">" Omnes servi regis et cunctae, quae sub dicione eius sunt, norunt provinciae, quod cuique sive viro sive mulieri, qui non vocatus interius atrium regis intraverit, una lex sit, ut statim interficiatur, nisi forte rex auream virgam ad eum tetenderit, ut possit vivere; ego autem triginta iam diebus non sum vocata ad regem ".</Verse>
        <Verse osisId="Esth.4.12" sblId="Esth 4:12" name="Esther 4:12" shortName="Est 4:12" orderIndex="11">Quod cum audisset Mardochaeus,</Verse>
        <Verse osisId="Esth.4.13" sblId="Esth 4:13" name="Esther 4:13" shortName="Est 4:13" orderIndex="12">rursum mandavit Esther dicens: " Ne putes quod animam tuam tantum liberes, quia in domo regis es, prae cunctis Iudaeis.</Verse>
        <Verse osisId="Esth.4.14" sblId="Esth 4:14" name="Esther 4:14" shortName="Est 4:14" orderIndex="13">Si enim nunc silueris, aliunde Iudaeis liberatio et salvatio exsurget, et tu et domus patris tui peribitis; et quis novit utrum idcirco ad regnum veneris, ut in tali tempore parareris? ".</Verse>
        <Verse osisId="Esth.4.15" sblId="Esth 4:15" name="Esther 4:15" shortName="Est 4:15" orderIndex="14">Rursumque Esther haec Mardochaeo verba mandavit:</Verse>
        <Verse osisId="Esth.4.16" sblId="Esth 4:16" name="Esther 4:16" shortName="Est 4:16" orderIndex="15">" Vade et congrega omnes Iudaeos, qui in Susan reperiuntur; et ieiunate pro me. Non comedatis et non bibatis tribus diebus et tribus noctibus, et ego cum ancillis meis similiter ieiunabo; et tunc ingrediar ad regem contra legem faciens; si pereo, pereo ".</Verse>
        <Verse osisId="Esth.4.17" sblId="Esth 4:17" name="Esther 4:17" shortName="Est 4:17" orderIndex="16">Ivit itaque Mardochaeus et fecit omnia, quae ei Esther mandaverat.</Verse>
      </verses>
    </Chapter>
    <Chapter osisId="Esth.5" sblId="Esth 5" name="Esther 5" shortName="Est 5" orderIndex="4" versesCount="14">
      <verses>
        <Verse osisId="Esth.5.1" sblId="Esth 5:1" name="Esther 5:1" shortName="Est 5:1" orderIndex="0">Et factum est die tertio, induta Esther regalibus vestimentis ste tit in atrio domus regiae, quod erat interius contra basilicam regis. At ille sedebat super solium suum in consistorio palatii contra ostium domus.</Verse>
        <Verse osisId="Esth.5.2" sblId="Esth 5:2" name="Esther 5:2" shortName="Est 5:2" orderIndex="1">Et factum est, cum vidisset Esther reginam stantem, placuit oculis eius, et extendit contra eam virgam auream, quam tenebat manu; quae accedens tetigit summitatem virgae eius.</Verse>
        <Verse osisId="Esth.5.3" sblId="Esth 5:3" name="Esther 5:3" shortName="Est 5:3" orderIndex="2">Dixitque ad eam rex: " Quid vis, Esther regina? Quae est petitio tua? Etiamsi dimidiam partem regni petieris, dabitur tibi ".</Verse>
        <Verse osisId="Esth.5.4" sblId="Esth 5:4" name="Esther 5:4" shortName="Est 5:4" orderIndex="3">At illa respondit: " Si regi placet, obsecro, ut venias ad me hodie et Aman tecum ad convivium, quod paravi ".</Verse>
        <Verse osisId="Esth.5.5" sblId="Esth 5:5" name="Esther 5:5" shortName="Est 5:5" orderIndex="4">Statimque rex: " Vocate, inquit, cito Aman, ut fiat verbum Esther ".Venerunt itaque rex et Aman ad convivium, quod eis regina paraverat.</Verse>
        <Verse osisId="Esth.5.6" sblId="Esth 5:6" name="Esther 5:6" shortName="Est 5:6" orderIndex="5">Dixitque ei rex, postquam vinum biberat: " Quid petis, ut detur tibi, et pro qua re postulas? Etiamsi dimidiam partem regni mei petieris, impetrabis ".</Verse>
        <Verse osisId="Esth.5.7" sblId="Esth 5:7" name="Esther 5:7" shortName="Est 5:7" orderIndex="6">Cui respondit Esther: " Petitio mea et preces:</Verse>
        <Verse osisId="Esth.5.8" sblId="Esth 5:8" name="Esther 5:8" shortName="Est 5:8" orderIndex="7">Si inveni in conspectu regis gratiam, et si regi placet, ut det mihi, quod postulo, et meam impleat petitionem, veniat rex et Aman ad convivium, quod parabo eis, et cras faciam secundum verbum regis ".</Verse>
        <Verse osisId="Esth.5.9" sblId="Esth 5:9" name="Esther 5:9" shortName="Est 5:9" orderIndex="8">Egressus est itaque illo die Aman laetus et alacer corde. Cumque vidisset Mardochaeum sedentem in foribus palatii, et non solum non assurrexisse sibi, sed nec motum quidem de loco sessionis suae, indignatus est valde.</Verse>
        <Verse osisId="Esth.5.10" sblId="Esth 5:10" name="Esther 5:10" shortName="Est 5:10" orderIndex="9">Et, dissimulata ira, reversus in domum suam convocavit ad se amicos suos et Zares uxorem suam</Verse>
        <Verse osisId="Esth.5.11" sblId="Esth 5:11" name="Esther 5:11" shortName="Est 5:11" orderIndex="10">et exposuit illis magnitudinem divitiarum suarum filiorumque turbam, et quanta eum gloria super omnes principes et servos suos rex elevasset.</Verse>
        <Verse osisId="Esth.5.12" sblId="Esth 5:12" name="Esther 5:12" shortName="Est 5:12" orderIndex="11">Et post haec ait: " Regina quoque Esther nullum alium vocavit ad convivium cum rege praeter me; apud quam etiam cras cum rege pransurus sum.</Verse>
        <Verse osisId="Esth.5.13" sblId="Esth 5:13" name="Esther 5:13" shortName="Est 5:13" orderIndex="12">Et, cum omnia haec habeam, nihil me habere puto, quamdiu videro Mardochaeum Iudaeum sedentem in foribus regis ".</Verse>
        <Verse osisId="Esth.5.14" sblId="Esth 5:14" name="Esther 5:14" shortName="Est 5:14" orderIndex="13">Responderuntque ei Zares uxor eius et ceteri amici: " Iube parari excelsam trabem habentem altitudinis quinquaginta cubitos et dic mane regi, ut appendatur super eam Mardochaeus; et sic ibis cum rege laetus ad convivium ". Placuit ei consilium et iussit excelsam parari trabem.</Verse>
      </verses>
    </Chapter>
    <Chapter osisId="Esth.6" sblId="Esth 6" name="Esther 6" shortName="Est 6" orderIndex="5" versesCount="14">
      <verses>
        <Verse osisId="Esth.6.1" sblId="Esth 6:1" name="Esther 6:1" shortName="Est 6:1" orderIndex="0">Noctem illam duxit rex insomnem iussitque afferri sibi librum memorialium, annales priorum temporum. Quae cum illo praesente legerentur,</Verse>
        <Verse osisId="Esth.6.2" sblId="Esth 6:2" name="Esther 6:2" shortName="Est 6:2" orderIndex="1">ventum est ad eum locum, ubi scriptum erat quomodo nuntiasset Mardochaeus insidias Bagathan et Thares duorum eunuchorum ianitorum, qui voluerant manus mittere in regem Asuerum.</Verse>
        <Verse osisId="Esth.6.3" sblId="Esth 6:3" name="Esther 6:3" shortName="Est 6:3" orderIndex="2">Quod cum audisset rex, ait: " Quid pro hac fide honoris ac praemii Mardochaeus consecutus est? ". Dixeruntque ei servi illius ac ministri: " Nihil omnino mercedis accepit ".</Verse>
        <Verse osisId="Esth.6.4" sblId="Esth 6:4" name="Esther 6:4" shortName="Est 6:4" orderIndex="3">Statimque rex: " Quis est, inquit, in atrio? ". Aman quippe exterius atrium domus regiae intraverat, ut suggereret regi, ut iuberet Mardochaeum suspendi in patibulo, quod ei fuerat praeparatum.</Verse>
        <Verse osisId="Esth.6.5" sblId="Esth 6:5" name="Esther 6:5" shortName="Est 6:5" orderIndex="4">Responderunt pueri: " Ecce Aman stat in atrio ". Dixitque rex: " Ingrediatur ".</Verse>
        <Verse osisId="Esth.6.6" sblId="Esth 6:6" name="Esther 6:6" shortName="Est 6:6" orderIndex="5">Cumque esset ingressus, ait illi: " Quid debet fieri viro, quem rex honorare desiderat? ". Cogitans autem in corde suo Aman et reputans quod nullum alium rex nisi se vellet honorare</Verse>
        <Verse osisId="Esth.6.7" sblId="Esth 6:7" name="Esther 6:7" shortName="Est 6:7" orderIndex="6">respondit: " Homo, quem rex honorare cupit,</Verse>
        <Verse osisId="Esth.6.8" sblId="Esth 6:8" name="Esther 6:8" shortName="Est 6:8" orderIndex="7">debet indui vestibus regiis, quibus rex indutus erat, et imponi super equum, qui de sella regis est, et acceperit regium diadema super caput suum;</Verse>
        <Verse osisId="Esth.6.9" sblId="Esth 6:9" name="Esther 6:9" shortName="Est 6:9" orderIndex="8">et primus de regiis principibus nobilissimis induat eum et teneat equum eius et per plateam civitatis incedens clamet et dicat: "Sic honorabitur quemcumque voluerit rex honorare" ".</Verse>
        <Verse osisId="Esth.6.10" sblId="Esth 6:10" name="Esther 6:10" shortName="Est 6:10" orderIndex="9">Dixitque ei rex: " Festina et, sumpta stola et equo, fac, ut locutus es, Mardochaeo Iudaeo, qui sedet in foribus palatii; cave, ne quidquam de his, quae locutus es, praetermittas ".</Verse>
        <Verse osisId="Esth.6.11" sblId="Esth 6:11" name="Esther 6:11" shortName="Est 6:11" orderIndex="10">Tulit itaque Aman stolam et equum; indutumque Mardochaeum et impositum equo praecedebat in platea civitatis atque clamabat: " Hoc honore condignus est quemcumque rex voluerit honorare ".</Verse>
        <Verse osisId="Esth.6.12" sblId="Esth 6:12" name="Esther 6:12" shortName="Est 6:12" orderIndex="11">Reversusque est Mardochaeus ad ianuam palatii; et Aman festinavit ire in domum suam lugens et operto capite.</Verse>
        <Verse osisId="Esth.6.13" sblId="Esth 6:13" name="Esther 6:13" shortName="Est 6:13" orderIndex="12">Narravitque Zares uxori suae et amicis omnia, quae evenissent sibi; cui responderunt sapientes, quos habebat in consilio, et uxor eius: " Si de semine Iudaeorum est Mardochaeus, ante quem cadere coepisti, non poteris praevalere contra eum, sed cades in conspectu eius ".</Verse>
        <Verse osisId="Esth.6.14" sblId="Esth 6:14" name="Esther 6:14" shortName="Est 6:14" orderIndex="13">Adhuc illis loquentibus, venerunt eunuchi regis et cito eum ad convivium, quod regina paraverat, pergere compulerunt.</Verse>
      </verses>
    </Chapter>
    <Chapter osisId="Esth.7" sblId="Esth 7" name="Esther 7" shortName="Est 7" orderIndex="6" versesCount="10">
      <verses>
        <Verse osisId="Esth.7.1" sblId="Esth 7:1" name="Esther 7:1" shortName="Est 7:1" orderIndex="0">Intravit itaque rex et Aman, ut biberent cum regina.</Verse>
        <Verse osisId="Esth.7.2" sblId="Esth 7:2" name="Esther 7:2" shortName="Est 7:2" orderIndex="1">Dixitque ei rex etiam in secundo die, postquam vino incaluerat: " Quae est petitio tua, Esther, ut detur tibi, et quid vis fieri? Etiamsi dimidiam regni mei partem petieris, impetrabis ".</Verse>
        <Verse osisId="Esth.7.3" sblId="Esth 7:3" name="Esther 7:3" shortName="Est 7:3" orderIndex="2">Ad quem illa respondit: " Si inveni gratiam in oculis tuis, o rex, et si tibi placet, dona mihi animam meam, pro qua rogo, et populum meum, pro quo obsecro.</Verse>
        <Verse osisId="Esth.7.4" sblId="Esth 7:4" name="Esther 7:4" shortName="Est 7:4" orderIndex="3">Traditi enim sumus, ego et populus meus, ut conteramur, iugulemur et pereamus. Atque utinam in servos et famulas venderemur: tacuissem, quia tribulatio haec non esset digna conturbare regem ".</Verse>
        <Verse osisId="Esth.7.5" sblId="Esth 7:5" name="Esther 7:5" shortName="Est 7:5" orderIndex="4">Respondensque rex Asuerus ait: " Quis est iste et ubi est, ut haec audeat facere? ".</Verse>
        <Verse osisId="Esth.7.6" sblId="Esth 7:6" name="Esther 7:6" shortName="Est 7:6" orderIndex="5">Dixit Esther: " Hostis et inimicus noster pessimus iste est Aman ". Quod ille audiens ilico obstupuit coram rege ac regina.</Verse>
        <Verse osisId="Esth.7.7" sblId="Esth 7:7" name="Esther 7:7" shortName="Est 7:7" orderIndex="6">Rex autem surrexit iratus et de loco convivii intravit in hortum palatii. Aman quoque surrexit, ut rogaret Esther reginam pro anima sua; intellexit enim a rege sibi decretum esse malum.</Verse>
        <Verse osisId="Esth.7.8" sblId="Esth 7:8" name="Esther 7:8" shortName="Est 7:8" orderIndex="7">Qui cum reversus esset de horto et intrasset convivii locum, repperit Aman super lectulum corruisse, in quo iacebat Esther, et ait: " Etiam reginam vult opprimere, me praesente, in domo mea? ". Necdum verbum de ore regis exierat, et statim operuerunt faciem eius.</Verse>
        <Verse osisId="Esth.7.9" sblId="Esth 7:9" name="Esther 7:9" shortName="Est 7:9" orderIndex="8">Dixitque Harbona, unus de eunuchis, qui stabant in ministerio regis: " En etiam lignum, quod paraverat Mardochaeo, qui locutus est bonum pro rege, stat in domo Aman habens altitudinis quinquaginta cubitos ". Cui dixit rex: " Appendite eum in eo ".</Verse>
        <Verse osisId="Esth.7.10" sblId="Esth 7:10" name="Esther 7:10" shortName="Est 7:10" orderIndex="9">Suspensus est itaque Aman in patibulo, quod paraverat Mardochaeo; et regis ira quievit.</Verse>
      </verses>
    </Chapter>
    <Chapter osisId="Esth.8" sblId="Esth 8" name="Esther 8" shortName="Est 8" orderIndex="7" versesCount="17">
      <verses>
        <Verse osisId="Esth.8.1" sblId="Esth 8:1" name="Esther 8:1" shortName="Est 8:1" orderIndex="0">Die illo dedit rex Asuerus Esther reginae domum Aman adversarii Iudaeorum, et Mardochaeus ingressus est ante faciem regis; confessa est enim ei Esther quid esset sibi.</Verse>
        <Verse osisId="Esth.8.2" sblId="Esth 8:2" name="Esther 8:2" shortName="Est 8:2" orderIndex="1">Tulitque rex anulum suum, quem ab Aman recipi iusserat, et tradidit Mardochaeo; Esther autem constituit Mardochaeum super domum Aman.</Verse>
        <Verse osisId="Esth.8.3" sblId="Esth 8:3" name="Esther 8:3" shortName="Est 8:3" orderIndex="2">Et adiecit Esther loqui coram rege et procidit ad pedes eius flevitque et locuta ad eum oravit, ut malitiam Aman Agagitae et machinationes eius pessimas, quas excogitaverat contra Iudaeos, iuberet irritas fieri.</Verse>
        <Verse osisId="Esth.8.4" sblId="Esth 8:4" name="Esther 8:4" shortName="Est 8:4" orderIndex="3">At ille ex more sceptrum aureum protendit manu; illaque consurgens stetit ante eum</Verse>
        <Verse osisId="Esth.8.5" sblId="Esth 8:5" name="Esther 8:5" shortName="Est 8:5" orderIndex="4">et ait: " Si placet regi, et si inveni gratiam coram eo, et deprecatio mea non ei videtur esse contraria, et accepta sum in oculis eius, obsecro, ut novis epistulis veteres litterae Aman filii Amadathi, Agagitae, insidiatoris et hostis Iudaeorum, quibus eos in cunctis regis provinciis perire praeceperat, corrigantur.</Verse>
        <Verse osisId="Esth.8.6" sblId="Esth 8:6" name="Esther 8:6" shortName="Est 8:6" orderIndex="5">Quomodo enim potero sustinere malum, quod passurus est populus meus, et interitum cognationis meae? ".</Verse>
        <Verse osisId="Esth.8.7" sblId="Esth 8:7" name="Esther 8:7" shortName="Est 8:7" orderIndex="6">Responditque rex Asuerus Esther reginae et Mardochaeo Iudaeo: " Domum Aman concessi Esther et ipsum iussi appendi in patibulo, quia ausus est manum in Iudaeos mittere.</Verse>
        <Verse osisId="Esth.8.8" sblId="Esth 8:8" name="Esther 8:8" shortName="Est 8:8" orderIndex="7">Scribite ergo Iudaeis sicut vobis placet, ex regis nomine, signantes litteras anulo meo, quia epistulae ex regis nomine scriptae et illius anulo signatae non possunt immutari ".</Verse>
        <Verse osisId="Esth.8.9" sblId="Esth 8:9" name="Esther 8:9" shortName="Est 8:9" orderIndex="8">Accitisque scribis regis - erat autem tempus tertii mensis, qui appellatur Sivan, vicesima et tertia illius die - scriptae sunt epistulae, ut Mardochaeus voluerat, ad Iudaeos et ad satrapas procuratoresque et principes, qui centum viginti septem provinciis ab India usque ad Aethiopiam praesidebant, provinciae atque provinciae, populo et populo, iuxta linguas et litteras suas, et Iudaeis iuxta linguam et litteras suas.</Verse>
        <Verse osisId="Esth.8.10" sblId="Esth 8:10" name="Esther 8:10" shortName="Est 8:10" orderIndex="9">Ipsaeque epistulae, quae ex regis nomine mittebantur, anulo ipsius obsignatae sunt et missae per veredarios electis equis regiis discurrentes.</Verse>
        <Verse osisId="Esth.8.11" sblId="Esth 8:11" name="Esther 8:11" shortName="Est 8:11" orderIndex="10">Quibus permisit rex Iudaeis in singulis civitatibus, ut in unum congregarentur et starent pro animabus suis et omnes inimicos suos cum coniugibus ac liberis interficerent atque delerent et spolia eorum diriperent;</Verse>
        <Verse osisId="Esth.8.12" sblId="Esth 8:12" name="Esther 8:12" shortName="Est 8:12" orderIndex="11">et constituta est per omnes provincias una ultionis dies, id est tertia decima mensis duodecimi, qui vocatur Adar.</Verse>
        <Verse osisId="Esth.8.13" sblId="Esth 8:13" name="Esther 8:13" shortName="Est 8:13" orderIndex="12">Exemplar epistulae in forma legis in omnibus provinciis promulgandum erat, ut omnibus populis notum fieret paratos esse Iudaeos in diem illam ad capiendam vindictam de hostibus suis.</Verse>
        <Verse osisId="Esth.8.14" sblId="Esth 8:14" name="Esther 8:14" shortName="Est 8:14" orderIndex="13">Egressique sunt veredarii celeres nuntios perferentes, et edictum regis pependit in Susan.</Verse>
        <Verse osisId="Esth.8.15" sblId="Esth 8:15" name="Esther 8:15" shortName="Est 8:15" orderIndex="14">Mardochaeus autem de palatio et de conspectu regis egrediens fulgebat vestibus regiis, hyacinthinis videlicet et albis, coronam magnam auream portans in capite et amictus pallio serico atque purpureo; omnisque civitas exsultavit atque laetata est.</Verse>
        <Verse osisId="Esth.8.16" sblId="Esth 8:16" name="Esther 8:16" shortName="Est 8:16" orderIndex="15">Iudaeis autem nova lux oriri visa est, gaudium, honor et tripudium.</Verse>
        <Verse osisId="Esth.8.17" sblId="Esth 8:17" name="Esther 8:17" shortName="Est 8:17" orderIndex="16">Apud omnes populos, urbes atque provincias, quocumque regis iussa veniebant, Iudaeis fuit exsultatio, epulae atque convivia et festus dies, in tantum ut plures alterius gentis et sectae eorum religioni et caeremoniis iungerentur; grandis enim cunctos Iudaici nominis terror invaserat.</Verse>
      </verses>
    </Chapter>
    <Chapter osisId="Esth.9" sblId="Esth 9" name="Esther 9" shortName="Est 9" orderIndex="8" versesCount="32">
      <verses>
        <Verse osisId="Esth.9.1" sblId="Esth 9:1" name="Esther 9:1" shortName="Est 9:1" orderIndex="0">Igitur duodecimi mensis - id est Adar - tertia decima die, quando verbum et edictum regis explendum erat, et hostes Iudaeorum sperabant quod dominarentur ipsis, versa vice Iudaei superaverunt adversarios suos.</Verse>
        <Verse osisId="Esth.9.2" sblId="Esth 9:2" name="Esther 9:2" shortName="Est 9:2" orderIndex="1">Congregatique sunt per singulas civitates, ut extenderent manum contra inimicos et persecutores suos; nullusque ausus est resistere, eo quod omnes populos invaserat formido eorum.</Verse>
        <Verse osisId="Esth.9.3" sblId="Esth 9:3" name="Esther 9:3" shortName="Est 9:3" orderIndex="2">Nam et omnes provinciarum principes et satrapae et procuratores omnisque dignitas, quae singulis locis ac operibus praeerat, sustinebant Iudaeos timore Mardochaei,</Verse>
        <Verse osisId="Esth.9.4" sblId="Esth 9:4" name="Esther 9:4" shortName="Est 9:4" orderIndex="3">quem principem esse palatii et plurimum posse cognoverant; fama quoque nominis eius crescebat cotidie et per cunctorum ora volitabat.</Verse>
        <Verse osisId="Esth.9.5" sblId="Esth 9:5" name="Esther 9:5" shortName="Est 9:5" orderIndex="4">Itaque percusserunt Iudaei omnes inimicos suos plaga gladii et necis et interitus, reddentes eis, quod sibi paraverant facere.</Verse>
        <Verse osisId="Esth.9.6" sblId="Esth 9:6" name="Esther 9:6" shortName="Est 9:6" orderIndex="5">In Susan quingentos viros interfecerunt, extra decem filios Aman Agagitae hostis Iudaeorum, quorum ista sunt nomina:</Verse>
        <Verse osisId="Esth.9.7" sblId="Esth 9:7" name="Esther 9:7" shortName="Est 9:7" orderIndex="6">Pharsandatha et Delphon et Esphatha</Verse>
        <Verse osisId="Esth.9.8" sblId="Esth 9:8" name="Esther 9:8" shortName="Est 9:8" orderIndex="7">et Phoratha et Adalia et Aridatha</Verse>
        <Verse osisId="Esth.9.9" sblId="Esth 9:9" name="Esther 9:9" shortName="Est 9:9" orderIndex="8">et Phermesta et Arisai et Aridai et Iezatha.</Verse>
        <Verse osisId="Esth.9.10" sblId="Esth 9:10" name="Esther 9:10" shortName="Est 9:10" orderIndex="9">Quos cum occidissent, praedas de substantiis eorum tangere noluerunt.</Verse>
        <Verse osisId="Esth.9.11" sblId="Esth 9:11" name="Esther 9:11" shortName="Est 9:11" orderIndex="10">Statimque numerus eorum, qui occisi erant in Susan, ad regem relatus est.</Verse>
        <Verse osisId="Esth.9.12" sblId="Esth 9:12" name="Esther 9:12" shortName="Est 9:12" orderIndex="11">Qui dixit reginae: " In urbe Susan interfecerunt et deleverunt Iudaei quingentos viros et decem filios Aman. Quantam putas eos exercuisse caedem in universis provinciis? Quid ultra postulas et quid vis, ut fieri iubeam?.</Verse>
        <Verse osisId="Esth.9.13" sblId="Esth 9:13" name="Esther 9:13" shortName="Est 9:13" orderIndex="12">Cui illa respondit: " Si regi placet, detur potestas Iudaeis, qui in Susan sunt, ut sicut hodie fecerunt, sic et cras faciant, et decem filii Aman in patibulo suspendantur ".</Verse>
        <Verse osisId="Esth.9.14" sblId="Esth 9:14" name="Esther 9:14" shortName="Est 9:14" orderIndex="13">Praecepitque rex, ut ita fieret. Statimque in Susan pependit edictum, et decem filii Aman suspensi sunt.</Verse>
        <Verse osisId="Esth.9.15" sblId="Esth 9:15" name="Esther 9:15" shortName="Est 9:15" orderIndex="14">Congregatis igitur Iudaeis, qui in Susan erant, quarta decima die mensis Adar, interfecti sunt in Susan trecenti viri, nec eorum ab illis direpta substantia est.</Verse>
        <Verse osisId="Esth.9.16" sblId="Esth 9:16" name="Esther 9:16" shortName="Est 9:16" orderIndex="15">Reliqui autem Iudaei per omnes provincias, quae dicioni regis subiacebant, congregati pro animabus suis steterunt, ut requiescerent ab hostibus, ac interfecerunt de persecutoribus suis septuaginta quinque milia, sed nullus de substantiis eorum quidquam contigit.</Verse>
        <Verse osisId="Esth.9.17" sblId="Esth 9:17" name="Esther 9:17" shortName="Est 9:17" orderIndex="16">Dies autem tertius decimus mensis Adar, dies apud omnes interfectionis fuit, et quarta decima die requieverunt. Quem constituerunt esse diem epularum et laetitiae.</Verse>
        <Verse osisId="Esth.9.18" sblId="Esth 9:18" name="Esther 9:18" shortName="Est 9:18" orderIndex="17">At hi, qui in urbe Susan congregati sunt, tertio decimo et quarto decimo die eiusdem mensis in caede versati sunt, quinto decimo autem die requieverunt; et idcirco eundem diem constituerunt sollemnem epularum atque laetitiae.</Verse>
        <Verse osisId="Esth.9.19" sblId="Esth 9:19" name="Esther 9:19" shortName="Est 9:19" orderIndex="18">Hi vero Iudaei, qui in oppidis non muratis ac villis morabantur, quartum decimum diem mensis Adar conviviorum et gaudii decreverunt, ita ut exsultent in eo et mittant sibi mutuo partes epularum. Illi autem, qui in urbibus habitant, agunt etiam quintum decimum diem mensis Adar cum gaudio et convivio et ut diem festum, in quo mittunt sibi mutuo partes epularum.</Verse>
        <Verse osisId="Esth.9.20" sblId="Esth 9:20" name="Esther 9:20" shortName="Est 9:20" orderIndex="19">Scripsit itaque Mardochaeus omnia haec et litteris comprehensa misit ad omnes Iudaeos, qui in omnibus regis provinciis morabantur, tam in vicino positis quam procul,</Verse>
        <Verse osisId="Esth.9.21" sblId="Esth 9:21" name="Esther 9:21" shortName="Est 9:21" orderIndex="20">ut quartam decimam et quintam decimam diem mensis Adar pro festis susciperent et, revertente semper anno, sollemni honore celebrarent</Verse>
        <Verse osisId="Esth.9.22" sblId="Esth 9:22" name="Esther 9:22" shortName="Est 9:22" orderIndex="21">secundum dies, in quibus requieverunt Iudaei ab inimicis suis, et mensem, qui de luctu atque tristitia in hilaritatem gaudiumque ipsis conversus est, essentque istae dies epularum atque laetitiae, et mitterent sibi invicem ciborum partes et pauperibus munuscula largirentur.</Verse>
        <Verse osisId="Esth.9.23" sblId="Esth 9:23" name="Esther 9:23" shortName="Est 9:23" orderIndex="22">Susceperuntque Iudaei in sollemnem ritum cuncta, quae eo tempore facere coeperant, et quae Mardochaeus litteris facienda mandaverat.</Verse>
        <Verse osisId="Esth.9.24" sblId="Esth 9:24" name="Esther 9:24" shortName="Est 9:24" orderIndex="23">Aman enim filius Amadathi stirpis Agag, adversarius omnium Iudaeorum, cogitavit contra eos malum, ut deleret illos, et misit Phur, id est sortem, ut eos conturbaret atque deleret.</Verse>
        <Verse osisId="Esth.9.25" sblId="Esth 9:25" name="Esther 9:25" shortName="Est 9:25" orderIndex="24">Sed postquam ingressa est Esther ad regem, mandavit ille simul cum litteris, ut malum, quod iste contra Iudaeos cogitaverat, reverteretur in caput eius, et suspenderentur ipse et filii eius in patibulo.</Verse>
        <Verse osisId="Esth.9.26" sblId="Esth 9:26" name="Esther 9:26" shortName="Est 9:26" orderIndex="25">Atque ex illo tempore dies isti appellati sunt Phurim propter nomen Phur. Propter cuncta illa, quae in hac epistula continentur,</Verse>
        <Verse osisId="Esth.9.27" sblId="Esth 9:27" name="Esther 9:27" shortName="Est 9:27" orderIndex="26">et propter ea, quae de his viderant et quae eis acciderant, statuerunt et in sollemnem ritum numquam mutandum susceperunt Iudaei super se et semen suum et super cunctos, qui religioni eorum voluerint copulari, ut duos hos dies secundum praeceptum et tempus eorum singulis annis celebrarent.</Verse>
        <Verse osisId="Esth.9.28" sblId="Esth 9:28" name="Esther 9:28" shortName="Est 9:28" orderIndex="27">Isti dies memorarentur et celebrarentur per singulas generationes in singulis cognationibus, provinciis et civitatibus, nec esset ulla civitas, in qua dies Phurim non observarentur a Iudaeis et ab eorum progenie.</Verse>
        <Verse osisId="Esth.9.29" sblId="Esth 9:29" name="Esther 9:29" shortName="Est 9:29" orderIndex="28">Scripseruntque Esther regina filia Abihail et Mardochaeus Iudaeus omni studio ad confirmandam hanc secundam epistulam Phurim.</Verse>
        <Verse osisId="Esth.9.30" sblId="Esth 9:30" name="Esther 9:30" shortName="Est 9:30" orderIndex="29">Et miserunt ad omnes Iudaeos, qui in centum viginti septem provinciis regis Asueri versabantur, verba pacis et veritatis,</Verse>
        <Verse osisId="Esth.9.31" sblId="Esth 9:31" name="Esther 9:31" shortName="Est 9:31" orderIndex="30">statuentes dies Phurim pro temporibus suis, sicut constituerant Mardochaeus et Esther, et sicut illi statuerant pro seipsis et pro semine suo, praecepta ieiuniorum et clamorum.</Verse>
        <Verse osisId="Esth.9.32" sblId="Esth 9:32" name="Esther 9:32" shortName="Est 9:32" orderIndex="31">Et mandatum Esther confirmavit praecepta Phurim et scriptum est in libro.</Verse>
      </verses>
    </Chapter>
    <Chapter osisId="Esth.10" sblId="Esth 10" name="Esther 10" shortName="Est 10" orderIndex="9" versesCount="3">
      <verses>
        <Verse osisId="Esth.10.1" sblId="Esth 10:1" name="Esther 10:1" shortName="Est 10:1" orderIndex="0">Rex vero Asuerus terrae et maris insulis imposuit tribu tum.</Verse>
        <Verse osisId="Esth.10.2" sblId="Esth 10:2" name="Esther 10:2" shortName="Est 10:2" orderIndex="1">Cuius fortitudo et imperium et dignitas atque sublimitas, qua exaltavit Mardochaeum, scripta sunt in libro annalium regum Medorum atque Persarum,</Verse>
        <Verse osisId="Esth.10.3" sblId="Esth 10:3" name="Esther 10:3" shortName="Est 10:3" orderIndex="2">et quomodo Mardochaeus Iudaici generis secundus a rege Asuero fuerit et magnus apud Iudaeos et acceptabilis plebi fratrum suorum, quaerens bona populo suo et loquens ea, quae ad pacem seminis sui pertinerent.</Verse>
      </verses>
    </Chapter>
  </chapters>
</Book>