<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Heb">
        <div type="chapter" n="1">
          <seg type="verse" n="1">Multifariam et multis modis olim Deus locutus patribus in prophetis,</seg>
          <seg type="verse" n="2">in novissimis his diebus locutus est nobis in Filio, quem constituit heredem universorum, per quem fecit et saecula;</seg>
          <seg type="verse" n="3">qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,</seg>
          <seg type="verse" n="4">tanto melior angelis effectus, quanto differentius prae illis nomen hereditavit.</seg>
          <seg type="verse" n="5">Cui enim dixit aliquando angelorum: Filius meus es tu;ego hodie genui te "et rursum: " Ego ero illi in patrem, et ipse erit mihi in filium "?</seg>
          <seg type="verse" n="6">Cum autem iterum introducit primogenitum in orbem terrae, dicit: Et adorent eum omnes angeli Dei ".</seg>
          <seg type="verse" n="7">Et ad angelos quidem dicit: Qui facit angelos suos spirituset ministros suos flammam ignis ";</seg>
          <seg type="verse" n="8">ad Filium autem: Thronus tuus, Deus, in saeculum saeculi,et virga aequitatis virga regni tui.</seg>
          <seg type="verse" n="9">Dilexisti iustitiam et odisti iniquitatem,propterea unxit te Deus, Deus tuus,oleo exsultationis prae participibus tuis "</seg>
          <seg type="verse" n="10">et: Tu in principio, Domine, terram fundasti;et opera manuum tuarum sunt caeli.</seg>
          <seg type="verse" n="11">Ipsi peribunt, tu autem permanes;et omnes ut vestimentum veterascent,</seg>
          <seg type="verse" n="12">et velut amictum involves eos,sicut vestimentum et mutabuntur.Tu autem idem es, et anni tui non deficient ".</seg>
          <seg type="verse" n="13">Ad quem autem angelorum dixit aliquando: Sede a dextris meis,donec ponam inimicos tuos scabellum pedum tuorum "?</seg>
          <seg type="verse" n="14">Nonne omnes sunt administratorii spiritus, qui in ministerium mittuntur propter eos, qui hereditatem capient salutis?</seg>
        </div>
        <div type="chapter" n="2">
          <seg type="verse" n="1">Propterea abundantius oportet observare nos ea, quae audivi mus, ne forte praeterfluamus.</seg>
          <seg type="verse" n="2">Si enim, qui per angelos dictus est, sermo factus est firmus, et omnis praevaricatio et inoboedientia accepit iustam mercedis retributionem,</seg>
          <seg type="verse" n="3">quomodo nos effugiemus, si tantam neglexerimus salutem? Quae, cum initium accepisset enarrari per Dominum, ab eis, qui audierunt, in nos confirmata est,</seg>
          <seg type="verse" n="4">contestante Deo signis et portentis et variis virtutibus et Spiritus Sancti distributionibus secundum suam voluntatem.</seg>
          <seg type="verse" n="5">Non enim angelis subiecit orbem terrae futurum, de quo loquimur.</seg>
          <seg type="verse" n="6">Testatus est autem in quodam loco quis dicens: Quid est homo, quod memor es eius,aut filius hominis, quoniam visitas eum?</seg>
          <seg type="verse" n="7">Minuisti eum paulo minus ab angelis,gloria et honore coronasti eum,</seg>
          <seg type="verse" n="8">omnia subiecisti sub pedibus eius ".In eo enim quod ei omnia subiecit, nihil dimisit non subiectibile ei. Nunc autem necdum videmus omnia subiecta ei;</seg>
          <seg type="verse" n="9">eum autem, qui paulo minus ab angelis minoratus est, videmus Iesum propter passionem mortis gloria et honore coronatum, ut gratia Dei pro omnibus gustaverit mortem.</seg>
          <seg type="verse" n="10">Decebat enim eum, propter quem omnia et per quem omnia, qui multos filios in gloriam adduxit, ducem salutis eorum per passiones consummare.</seg>
          <seg type="verse" n="11">Qui enim sanctificat et qui sanctificantur, ex uno omnes; propter quam causam non erubescit fratres eos vocare</seg>
          <seg type="verse" n="12">dicens: Nuntiabo nomen tuum fratribus meis,in medio ecclesiae laudabo te";</seg>
          <seg type="verse" n="13">et iterum: " Ego ero fidens in eum ";et iterum: " Ecce ego et pueri, quos mihi dedit Deus ".</seg>
          <seg type="verse" n="14">Quia ergo pueri communicaverunt sanguini et carni, et ipse similiter participavit iisdem, ut per mortem destrueret eum, qui habebat mortis imperium, id est Diabolum,</seg>
          <seg type="verse" n="15">et liberaret eos, qui timore mortis per totam vitam obnoxii erant servituti.</seg>
          <seg type="verse" n="16">Nusquam enim angelos apprehendit, sed semen Abrahae apprehendit.</seg>
          <seg type="verse" n="17">Unde debuit per omnia fratribus similari, ut misericors fieret et fidelis pontifex in iis,quae sunt ad Deum, ut repropitiaret delicta populi;</seg>
          <seg type="verse" n="18">in quo enim passus est ipse tentatus, po tens est eis, qui tentantur, auxiliari.</seg>
        </div>
        <div type="chapter" n="3">
          <seg type="verse" n="1">Unde, fratres sancti, vocationis caelestis participes, considerate apostolum et pontificem confessionis nostrae Iesum,</seg>
          <seg type="verse" n="2">qui fidelis est ei, qui fecit illum, sicut et Moyses in tota domo illius.</seg>
          <seg type="verse" n="3">Amplioris enim gloriae iste prae Moyse dignus est habitus, quanto ampliorem honorem habet quam domus, qui fabricavit illam.</seg>
          <seg type="verse" n="4">Omnis namque domus fabricatur ab aliquo; qui autem omnia fabricavit, Deus est.</seg>
          <seg type="verse" n="5">Et Moyses quidem fidelis erat in tota domo eius tamquam famulus in testimonium eorum, quae dicenda erant,</seg>
          <seg type="verse" n="6">Christus vero tamquam Filius super domum illius; cuius domus sumus nos, si fiduciam et gloriationem spei retineamus.</seg>
          <seg type="verse" n="7">Quapropter, sicut dicit Spiritus Sanctus: Hodie, si vocem eius audieritis,</seg>
          <seg type="verse" n="8">nolite obdurare corda vestra sicut in exacerbatione,secundum diem tentationis in deserto,</seg>
          <seg type="verse" n="9">ubi tentaverunt me patres vestri in probationeet viderunt opera mea</seg>
          <seg type="verse" n="10">quadraginta annos. Propter quod infensus fui generationi huic et dixi: Semper errant corde.Ipsi autem non cognoverunt vias meas;</seg>
          <seg type="verse" n="11">sicut icut iuravi in ira mea:Non introibunt in requiem meam ".</seg>
          <seg type="verse" n="12">Videte, fratres, ne forte sit in aliquo vestrum cor malum incredulitatis discedendi a Deo vivo,</seg>
          <seg type="verse" n="13">sed adhortamini vosmetipsos per singulos dies, donec illud " hodie " vocatur, ut non obduretur quis ex vobis fallacia peccati;</seg>
          <seg type="verse" n="14">participes enim Christi effecti sumus, si tamen initium substantiae usque ad finem firmum retineamus,</seg>
          <seg type="verse" n="15">dum dicitur: Hodie, si vocem eius audieritis,nolite obdurare corda vestra quemadmodum in illa exacerbatione ".</seg>
          <seg type="verse" n="16">Qui sunt enim qui audientes exacerbaverunt? Nonne universi, qui profecti sunt ab Aegypto per Moysen?</seg>
          <seg type="verse" n="17">Quibus autem infensus fuit quadraginta annos? Nonne illis, qui peccaverunt, quorum membra ceciderunt in deserto?</seg>
          <seg type="verse" n="18">Quibus autem iuravit non introire in requiem ipsius, nisi illis, qui increduli fuerunt?</seg>
          <seg type="verse" n="19">Et videmus quia non potuerunt introire propter incredulitatem.</seg>
        </div>
        <div type="chapter" n="4">
          <seg type="verse" n="1">Timeamus ergo, ne forte, relicta pollicitatione introeundi in re quiem eius, existimetur aliquis ex vobis deesse;</seg>
          <seg type="verse" n="2">etenim et nobis evangelizatum est quemadmodum et illis, sed non profuit illis sermo auditus, non commixtis fide cum iis, qui audierant.</seg>
          <seg type="verse" n="3">Ingredimur enim in requiem, qui credidimus, quemadmodum dixit: Sicut iuravi in ira mea:Non introibunt in requiem meam ",et quidem operibus ab institutione mundi factis.</seg>
          <seg type="verse" n="4">Dixit enim quodam loco de die septima sic: "Et requievit Deus die septima ab omnibus operibus suis ";</seg>
          <seg type="verse" n="5">et in isto rursum: " Non introibunt in requiem meam ".</seg>
          <seg type="verse" n="6">Quoniam ergo superest quosdam introire in illam, et hi, quibus prioribus evangelizatum est, non introierunt propter inoboedientiam,</seg>
          <seg type="verse" n="7">iterum terminat diem quendam, " Hodie ", in David dicendo post tantum temporis, sicut supra dictum est: Hodie, si vocem eius audieritis,nolite obdurare corda vestra ".</seg>
          <seg type="verse" n="8">Nam, si eis Iesus requiem praestitisset, non de alio loqueretur posthac die.</seg>
          <seg type="verse" n="9">Itaque relinquitur sabbatismus populo Dei;</seg>
          <seg type="verse" n="10">qui enim ingressus est in requiem eius, etiam ipse requievit ab operibus suis, sicut a suis Deus.</seg>
          <seg type="verse" n="11">Festinemus ergo ingredi in illam requiem, ut ne in idipsum quis incidat inoboedientiae exemplum.</seg>
          <seg type="verse" n="12">Vivus est enim Dei sermo et efficax et penetrabilior omni gladio ancipiti et pertingens usque ad divisionem animae ac spiritus, compagum quoque et medullarum, et discretor cogitationum et intentionum cordis;</seg>
          <seg type="verse" n="13">et non est creatura invisibilis in conspectu eius, omnia autem nuda et aperta sunt oculis eius, ad quem nobis sermo.</seg>
          <seg type="verse" n="14">Habentes ergo pontificem magnum, qui penetravit caelos, Iesum Filium Dei, teneamus confessionem.</seg>
          <seg type="verse" n="15">Non enim habemus pontificem, qui non possit compati infirmitatibus nostris, tentatum autem per omnia secundum similitudinem absque peccato;</seg>
          <seg type="verse" n="16">adeamus ergo cum fiducia ad thronum gratiae, ut misericordiam consequamur et gratiam inveniamus in auxilium opportunum.</seg>
        </div>
        <div type="chapter" n="5">
          <seg type="verse" n="1">Omnis namque pontifex ex hominibus assumptus pro homi nibus constituitur in his, quae sunt ad Deum, ut offerat dona et sacrificia pro peccatis;</seg>
          <seg type="verse" n="2">qui aeque condolere possit his, qui ignorant et errant, quoniam et ipse circumdatus est infirmitate</seg>
          <seg type="verse" n="3">et propter eam debet, quemadmodum et pro populo, ita etiam pro semetipso offerre pro peccatis.</seg>
          <seg type="verse" n="4">Nec quisquam sumit sibi illum honorem, sed qui vocatur a Deo tamquam et Aaron.</seg>
          <seg type="verse" n="5">Sic et Christus non semetipsum glorificavit, ut pontifex fieret, sed qui locutus est ad eum: Filius meus es tu;ego hodie genui te ";</seg>
          <seg type="verse" n="6">quemadmodum et in alio dicit: Tu es sacerdos in aeternum secundum ordinem Melchisedech ".</seg>
          <seg type="verse" n="7">Qui in diebus carnis suae, preces supplicationesque ad eum, qui possit salvum illum a morte facere, cum clamore valido et lacrimis offerens et exauditus pro sua reverentia,</seg>
          <seg type="verse" n="8">et quidem cum esset Filius, didicit ex his, quae passus est, oboedientiam;</seg>
          <seg type="verse" n="9">et, consummatus, factus est omnibus oboedientibus sibi auctor salutis aeternae,</seg>
          <seg type="verse" n="10">appellatus a Deo pontifex iuxta ordinem Melchisedech.</seg>
          <seg type="verse" n="11">De quo grandis nobis sermo et ininterpretabilis ad dicendum, quoniam segnes facti estis ad audiendum.</seg>
          <seg type="verse" n="12">Etenim cum deberetis magistri esse propter tempus, rursum indigetis, ut vos doceat aliquis elementa exordii sermonum Dei, et facti estis, quibus lacte opus sit, non solido cibo.</seg>
          <seg type="verse" n="13">Omnis enim, qui lactis est particeps, expers est sermonis iustitiae, parvulus enim est;</seg>
          <seg type="verse" n="14">perfectorum autem est solidus cibus, eorum, qui pro consuetudine exercitatos habent sensus ad discretionem boni ac mali.</seg>
        </div>
        <div type="chapter" n="6">
          <seg type="verse" n="1">Quapropter praetermittentes inchoationis Christi sermonem ad perfectionem feramur, non rursum iacientes fundamentum paenitentiae ab operibus mortuis et fidei ad Deum,</seg>
          <seg type="verse" n="2">baptismatum doctrinae, impositionis quoque manuum, ac resurrectionis mortuorum et iudicii aeterni.</seg>
          <seg type="verse" n="3">Et hoc faciemus, si quidem permiserit Deus.</seg>
          <seg type="verse" n="4">Impossibile est enim eos, qui semel sunt illuminati, gustaverunt etiam donum caeleste et participes sunt facti Spiritus Sancti</seg>
          <seg type="verse" n="5">et bonum gustaverunt Dei verbum virtutesque saeculi venturi</seg>
          <seg type="verse" n="6">et prolapsi sunt, rursus renovari ad paenitentiam, rursum crucifigentes sibimetipsis Filium Dei et ostentui habentes.</seg>
          <seg type="verse" n="7">Terra enim saepe venientem super se bibens imbrem et generans herbam opportunam illis, propter quos et colitur, accipit benedictionem a Deo;</seg>
          <seg type="verse" n="8">proferens autem spinas ac tribulos reproba est et maledicto proxima, cuius finis in combustionem.</seg>
          <seg type="verse" n="9">Confidimus autem de vobis, dilectissimi, meliora et viciniora saluti, tametsi ita loquimur;</seg>
          <seg type="verse" n="10">non enim iniustus Deus, ut obliviscatur operis vestri et dilectionis, quam ostendistis nomini ipsius, qui ministrastis sanctis et ministratis.</seg>
          <seg type="verse" n="11">Cupimus autem unumquemque vestrum eandem ostentare sollicitudinem ad expletionem spei usque in finem,</seg>
          <seg type="verse" n="12">ut non segnes efficiamini, verum imitatores eorum, qui fide et patientia hereditant promissiones.</seg>
          <seg type="verse" n="13">Abrahae namque promittens Deus, quoniam neminem habuit, per quem iuraret maiorem, iuravit per semetipsum</seg>
          <seg type="verse" n="14">dicens: " Utique benedicens benedicam te et multiplicans multiplicabo te ";</seg>
          <seg type="verse" n="15">et sic longanimiter ferens adeptus est repromissionem.</seg>
          <seg type="verse" n="16">Homines enim per maiorem sui iurant, et omnis controversiae eorum finis ad confirmationem est iuramentum;</seg>
          <seg type="verse" n="17">in quo abundantius volens Deus ostendere pollicitationis heredibus immobilitatem consilii sui, se interposuit iure iurando,</seg>
          <seg type="verse" n="18">ut per duas res immobiles, in quibus impossibile est mentiri Deum, fortissimum solacium habeamus, qui confugimus ad tenendam propositam spem;</seg>
          <seg type="verse" n="19">quam sicut ancoram habemus animae, tutam ac firmam et incedentem usque in interiora velaminis,</seg>
          <seg type="verse" n="20">ubi praecursor pro nobis introivit Iesus, secundum ordinem Melchisedech pontifex factus in aeternum.</seg>
        </div>
        <div type="chapter" n="7">
          <seg type="verse" n="1">Hic enim Melchisedech, rex Salem, sacerdos Dei summi, qui ob viavit Abrahae regresso a caede regum et benedixit ei,</seg>
          <seg type="verse" n="2">cui et decimam omnium divisit Abraham, primum quidem, qui interpretatur rex iustitiae, deinde autem et rex Salem, quod est rex Pacis,</seg>
          <seg type="verse" n="3">sine patre, sine matre, sine genealogia, neque initium dierum neque finem vitae habens, assimilatus autem Filio Dei, manet sacerdos in perpetuum.</seg>
          <seg type="verse" n="4">Intuemini autem quantus sit hic, cui et decimam dedit de praecipuis Abraham patriarcha.</seg>
          <seg type="verse" n="5">Et illi quidem, qui de filiis Levi sacerdotium accipiunt, mandatum habent decimas sumere a populo secundum legem, id est a fratribus suis, quamquam et ipsi exierunt de lumbis Abrahae;</seg>
          <seg type="verse" n="6">hic autem, cuius generatio non annumeratur in eis, decimam sumpsit ab Abraham et eum, qui habebat repromissiones, benedixit.</seg>
          <seg type="verse" n="7">Sine ulla autem contradictione, quod minus est, a meliore benedicitur.</seg>
          <seg type="verse" n="8">Et hic quidem decimas morientes homines sumunt; ibi autem testimonium accipiens quia vivit.</seg>
          <seg type="verse" n="9">Et, ut ita dictum sit, per Abraham et Levi, qui decimas accipit, decimatus est;</seg>
          <seg type="verse" n="10">adhuc enim in lumbis patris erat, quando obviavit ei Melchisedech.</seg>
          <seg type="verse" n="11">Si ergo consummatio per sacerdotium leviticum erat, populus enim sub ipso legem accepit, quid adhuc necessarium secundum ordinem Melchisedech alium surgere sacerdotem et non secundum ordinem Aaron dici?</seg>
          <seg type="verse" n="12">Translato enim sacerdotio, necesse est, ut et legis translatio fiat.</seg>
          <seg type="verse" n="13">De quo enim haec dicuntur, ex alia tribu est, ex qua nullus altari praesto fuit;</seg>
          <seg type="verse" n="14">manifestum enim quod ex Iuda ortus sit Dominus noster, in quam tribum nihil de sacerdotibus Moyses locutus est.</seg>
          <seg type="verse" n="15">Et amplius adhuc manifestum est, si secundum similitudinem Melchisedech exsurgit alius sacerdos,</seg>
          <seg type="verse" n="16">qui non secundum legem mandati carnalis factus est sed secundum virtutem vitae insolubilis,</seg>
          <seg type="verse" n="17">testimonium enim accipit: Tu es sacerdos in aeternum secundum ordinem Melchisedech ".</seg>
          <seg type="verse" n="18">Reprobatio quidem fit praecedentis mandati propter infirmitatem eius et inutilitatem,</seg>
          <seg type="verse" n="19">nihil enim ad perfectum adduxit lex; introductio vero melioris spei, per quam proximamus ad Deum.</seg>
          <seg type="verse" n="20">Et quantum non est sine iure iurando; illi quidem sine iure iurando sacerdotes facti sunt,</seg>
          <seg type="verse" n="21">hic autem cum iure iurando per eum, qui dicit ad illum: Iuravit Dominus et non paenitebit eum: Tu es sacerdos in aeternum ",</seg>
          <seg type="verse" n="22">in tantum et melioris testamenti sponsor factus est Iesus.</seg>
          <seg type="verse" n="23">Et illi quidem plures facti sunt sacerdotes, idcirco quod morte prohibebantur permanere;</seg>
          <seg type="verse" n="24">hic autem eo quod manet in aeternum, intransgressibile habet sacerdotium;</seg>
          <seg type="verse" n="25">unde et salvare in perpetuum potest accedentes per semetipsum ad Deum, semper vivens ad interpellandum pro eis.</seg>
          <seg type="verse" n="26">Talis enim et decebat ut nobis esset pontifex, sanctus, innocens, impollutus, segregatus a peccatoribus et excelsior caelis factus;</seg>
          <seg type="verse" n="27">qui non habet necessitatem cotidie, quemadmodum pontifices, prius pro suis delictis hostias offerre, deinde pro populi; hoc enim fecit semel semetipsum offerendo.</seg>
          <seg type="verse" n="28">Lex enim homines constituit pontifices infirmitatem habentes; sermo autem iuris iurandi, quod post legem est, Filium in aeternum consummatum.</seg>
        </div>
        <div type="chapter" n="8">
          <seg type="verse" n="1">Caput autem super ea, quae dicuntur: talem habemus ponti ficem, qui consedit in dextera throni Maiestatis in caelis,</seg>
          <seg type="verse" n="2">sanctorum minister et tabernaculi veri, quod fixit Dominus, non homo.</seg>
          <seg type="verse" n="3">Omnis enim pontifex ad offerenda munera et hostias constituitur; unde necesse erat et hunc habere aliquid, quod offerret.</seg>
          <seg type="verse" n="4">Si ergo esset super terram, nec esset sacerdos, cum sint qui offerant secundum legem munera;</seg>
          <seg type="verse" n="5">qui figurae et umbrae deserviunt caelestium, sicut responsum est Moysi, cum consummaturus esset tabernaculum: " Vide enim, inquit, omnia facies secundum exemplar, quod tibi ostensum est in monte ".</seg>
          <seg type="verse" n="6">Nunc autem differentius sortitus est ministerium, quanto et melioris testamenti mediator est, quod in melioribus repromissionibus sancitum est.</seg>
          <seg type="verse" n="7">Nam si illud prius culpa vacasset, non secundi locus inquireretur;</seg>
          <seg type="verse" n="8">vituperans enim eos dicit: " Ecce dies veniunt, dicit Dominus, et consummabo super domum Israel et super domum Iudae testamentum novum;</seg>
          <seg type="verse" n="9">non secundum testamentum, quod feci patribus eorum in die, qua apprehendi manum illorum, ut educerem illos de terra Aegypti; quoniam ipsi non permanserunt in testamento meo, et ego neglexi eos, dicit Dominus.</seg>
          <seg type="verse" n="10">Quia hoc est testamentum, quod testabor domui Israel post dies illos, dicit Dominus, dando leges meas in mentem eorum, et in corde eorum superscribam eas; et ero eis in Deum, et ipsi erunt mihi in populum.</seg>
          <seg type="verse" n="11">Et non docebit unusquisque civem suum, et unusquisque fratrem suum dicens: "Cognosce Dominum"; quoniam omnes scient me, a minore usque ad maiorem eorum,</seg>
          <seg type="verse" n="12">quia propitius ero iniquitatibus eorum et peccatorum illorum iam non memorabor ".</seg>
          <seg type="verse" n="13">Dicendo " novum " veteravit prius; quod autem antiquatur et senescit, prope interitum est.</seg>
        </div>
        <div type="chapter" n="9">
          <seg type="verse" n="1">Habuit ergo et prius praecepta cultus et Sanctum huius saeculi.</seg>
          <seg type="verse" n="2">Tabernaculum enim praeparatum est primum, in quo inerat candelabrum et mensa et propositio panum, quod dicitur Sancta;</seg>
          <seg type="verse" n="3">post secundum autem velamentum, tabernaculum, quod dicitur Sancta Sanctorum,</seg>
          <seg type="verse" n="4">aureum habens turibulum et arcam testamenti circumtectam ex omni parte auro, in qua urna aurea habens manna et virga Aaron, quae fronduerat, et tabulae testamenti,</seg>
          <seg type="verse" n="5">superque eam cherubim gloriae obumbrantia propitiatorium; de quibus non est modo dicendum per singula.</seg>
          <seg type="verse" n="6">His vero ita praeparatis, in prius quidem tabernaculum semper intrant sacerdotes sacrorum officia consummantes;</seg>
          <seg type="verse" n="7">in secundum autem semel in anno solus pontifex, non sine sanguine, quem offert pro suis et populi ignorantiis;</seg>
          <seg type="verse" n="8">hoc significante Spiritu Sancto, nondum propalatam esse sanctorum viam, adhuc priore tabernaculo habente statum;</seg>
          <seg type="verse" n="9">quae parabola est temporis instantis, iuxta quam munera et hostiae offeruntur, quae non possunt iuxta conscientiam perfectum facere servientem,</seg>
          <seg type="verse" n="10">solummodo in cibis et in potibus et variis baptismis, quae sunt praecepta carnis usque ad tempus correctionis imposita.</seg>
          <seg type="verse" n="11">Christus autem cum advenit pontifex futurorum bonorum, per amplius et perfectius tabernaculum, non manufactum, id est non huius creationis,</seg>
          <seg type="verse" n="12">neque per sanguinem hircorum et vitulorum sed per proprium sanguinem introivit semel in Sancta, aeterna redemptione inventa.</seg>
          <seg type="verse" n="13">Si enim sanguis hircorum et taurorum et cinis vitulae aspersus inquinatos sanctificat ad emundationem carnis,</seg>
          <seg type="verse" n="14">quanto magis sanguis Christi, qui per Spiritum aeternum semetipsum obtulit immaculatum Deo, emundabit conscientiam nostram ab operibus mortuis ad serviendum Deo viventi.</seg>
          <seg type="verse" n="15">Et ideo novi testamenti mediator est, ut, morte intercedente in redemptionem earum praevaricationum, quae erant sub priore testamento, repromissionem accipiant, qui vocati sunt aeternae hereditatis.</seg>
          <seg type="verse" n="16">Ubi enim testamentum, mors necesse est afferatur testatoris;</seg>
          <seg type="verse" n="17">testamentum autem in mortuis est confirmatum, nondum enim valet, dum vivit, qui testatus est.</seg>
          <seg type="verse" n="18">Unde ne prius quidem sine sanguine dedicatum est;</seg>
          <seg type="verse" n="19">enuntiato enim omni mandato secundum legem a Moyse universo populo, accipiens sanguinem vitulorum et hircorum cum aqua et lana coccinea et hyssopo, ipsum librum et omnem populum aspersit</seg>
          <seg type="verse" n="20">dicens: " Hic sanguis testamenti, quod mandavit ad vos Deus ";</seg>
          <seg type="verse" n="21">etiam tabernaculum et omnia vasa ministerii sanguine similiter aspersit.</seg>
          <seg type="verse" n="22">Et omnia paene in sanguine mundantur secundum legem, et sine sanguinis effusione non fit remissio.</seg>
          <seg type="verse" n="23">Necesse erat ergo figuras quidem caelestium his mundari, ipsa autem caelestia melioribus hostiis quam istis.</seg>
          <seg type="verse" n="24">Non enim in manufacta Sancta Christus introivit, quae sunt similitudo verorum, sed in ipsum caelum, ut appareat nunc vultui Dei pro nobis;</seg>
          <seg type="verse" n="25">neque ut saepe offerat semetipsum, quemadmodum pontifex intrat in Sancta per singulos annos in sanguine alieno.</seg>
          <seg type="verse" n="26">Alioquin oportebat eum frequenter pati ab origine mundi; nunc autem semel in consummatione saeculorum ad destitutionem peccati per sacrificium sui manifestatus est.</seg>
          <seg type="verse" n="27">Et quemadmodum statutum est hominibus semel mori, post hoc autem iudicium,</seg>
          <seg type="verse" n="28">sic et Christus, semel oblatus ad multorum auferenda peccata, secundo sine peccato apparebit exspectantibus se in salutem.</seg>
        </div>
        <div type="chapter" n="10">
          <seg type="verse" n="1">Umbram enim habens lex bonorum futurorum, non ip sam imaginem rerum, per singulos annos iisdem ipsis hostiis, quas offerunt indesinenter, numquam potest accedentes perfectos facere.</seg>
          <seg type="verse" n="2">Alioquin nonne cessassent offerri, ideo quod nullam haberent ultra conscientiam peccatorum cultores semel mundati?</seg>
          <seg type="verse" n="3">Sed in ipsis commemoratio peccatorum per singulos annos fit.</seg>
          <seg type="verse" n="4">Impossibile enim est sanguinem taurorum et hircorum auferre peccata.</seg>
          <seg type="verse" n="5">Ideo ingrediens mundum dicit: Hostiam et oblationem noluisti,corpus autem aptasti mihi;</seg>
          <seg type="verse" n="6">holocautomata et sacrificia pro peccatonon tibi placuerunt.</seg>
          <seg type="verse" n="7">Tunc dixi: Ecce venio,in capitulo libri scriptum est de me,ut faciam, Deus, voluntatem tuam ".</seg>
          <seg type="verse" n="8">Superius dicens: " Hostias et oblationes et holocautomata et sacrificia pro peccato noluisti, nec placuerunt tibi ", quae secundum legem offeruntur,</seg>
          <seg type="verse" n="9">tunc dixit: " Ecce venio, ut faciam voluntatem tuam ". Aufert primum, ut secundum statuat;</seg>
          <seg type="verse" n="10">in qua voluntate sanctificati sumus per oblationem corporis Christi Iesu in semel.</seg>
          <seg type="verse" n="11">Et omnis quidem sacerdos stat cotidie ministrans et easdem saepe offerens hostias, quae numquam possunt auferre peccata.</seg>
          <seg type="verse" n="12">Hic autem, una pro peccatis oblata hostia, in sempiternum consedit in dextera Dei,</seg>
          <seg type="verse" n="13">de cetero exspectans, donec ponantur inimici eius scabellum pedum eius;</seg>
          <seg type="verse" n="14">una enim oblatione consummavit in sempiternum eos, qui sanctificantur.</seg>
          <seg type="verse" n="15">Testificatur autem nobis et Spiritus Sanctus; postquam enim dixit:</seg>
          <seg type="verse" n="16">" Hoc est testamentum, quod testabor ad illos post dies illos, dicit Dominus, dando leges meas in cordibus eorum, et in mente eorum superscribam eas;</seg>
          <seg type="verse" n="17">et peccatorum eorum et iniquitatum eorum iam non recordabor amplius ".</seg>
          <seg type="verse" n="18">Ubi autem horum remissio, iam non oblatio pro peccato.</seg>
          <seg type="verse" n="19">Habentes itaque, fratres, fiduciam in introitum Sanctorum in sanguine Iesu,</seg>
          <seg type="verse" n="20">quam initiavit nobis viam novam et viventem per velamen, id est carnem suam,</seg>
          <seg type="verse" n="21">et sacerdotem magnum super domum Dei,</seg>
          <seg type="verse" n="22">accedamus cum vero corde in plenitudine fidei, aspersi corda a conscientia mala et abluti corpus aqua munda;</seg>
          <seg type="verse" n="23">teneamus spei confessionem indeclinabilem, fidelis enim est, qui repromisit;</seg>
          <seg type="verse" n="24">et consideremus invicem in provocationem caritatis et bonorum operum,</seg>
          <seg type="verse" n="25">non deserentes congregationem nostram, sicut est consuetudinis quibusdam, sed exhortantes, et tanto magis quanto videtis appropinquantem diem.</seg>
          <seg type="verse" n="26">Voluntarie enim peccantibus nobis, post acceptam notitiam veritatis, iam non relinquitur pro peccatis hostia,</seg>
          <seg type="verse" n="27">terribilis autem quaedam exspectatio iudicii, et ignis aemulatio, quae consumptura est adversarios.</seg>
          <seg type="verse" n="28">Irritam quis faciens legem Moysis, sine ulla miseratione duobus vel tribus testibus moritur;</seg>
          <seg type="verse" n="29">quanto deteriora putatis merebitur supplicia, qui Filium Dei conculcaverit et sanguinem testamenti communem duxerit, in quo sanctificatus est, et Spiritui gratiae contumeliam fecerit?</seg>
          <seg type="verse" n="30">Scimus enim eum, qui dixit: " Mihi vindicta, ego retribuam "; et iterum: " Iudicabit Dominus populum suum ".</seg>
          <seg type="verse" n="31">Horrendum est incidere in manus Dei viventis.</seg>
          <seg type="verse" n="32">Rememoramini autem pristinos dies, in quibus illuminati magnum certamen sustinuistis passionum,</seg>
          <seg type="verse" n="33">in altero quidem opprobriis et tribulationibus spectaculum facti, in altero autem socii taliter conversantium effecti;</seg>
          <seg type="verse" n="34">nam et vinctis compassi estis et rapinam bonorum vestrorum cum gaudio suscepistis, cognoscentes vos habere meliorem substantiam et manentem.</seg>
          <seg type="verse" n="35">Nolite itaque abicere confidentiam vestram, quae magnam habet remunerationem;</seg>
          <seg type="verse" n="36">patientia enim vobis necessaria est, ut voluntatem Dei facientes reportetis promissionem.</seg>
          <seg type="verse" n="37">Adhuc enim modicum quantulum,qui venturus est, veniet et non tardabit.</seg>
          <seg type="verse" n="38">Iustus autem meus ex fide vivet;quod si subtraxerit se,non sibi complacet in eo anima mea.</seg>
          <seg type="verse" n="39">Nos autem non sumus subtractionis in perditionem, sed fidei in acquisitionem animae.</seg>
        </div>
        <div type="chapter" n="11">
          <seg type="verse" n="1">Est autem fides sperando rum substantia, rerum argu mentum non apparentium.</seg>
          <seg type="verse" n="2">In hac enim testimonium consecuti sunt seniores.</seg>
          <seg type="verse" n="3">Fide intellegimus aptata esse saecula verbo Dei, ut ex invisibilibus visibilia facta sint.</seg>
          <seg type="verse" n="4">Fide ampliorem hostiam Abel quam Cain obtulit Deo, per quam testimonium consecutus est esse iustus, testimonium perhibente muneribus eius Deo; et per illam defunctus adhuc loquitur.</seg>
          <seg type="verse" n="5">Fide Henoch translatus est, ne videret mortem, et non inveniebatur, quia transtulit illum Deus; ante translationem enim testimonium accepit placuisse Deo.</seg>
          <seg type="verse" n="6">Sine fide autem impossibile placere; credere enim oportet accedentem ad Deum quia est et inquirentibus se remunerator fit.</seg>
          <seg type="verse" n="7">Fide Noe, responso accepto de his, quae adhuc non videbantur, reveritus aptavit arcam in salutem domus suae; per quam damnavit mundum, et iustitiae, quae secundum fidem est, heres est institutus.</seg>
          <seg type="verse" n="8">Fide vocatus Abraham oboedivit in locum exire, quem accepturus erat in hereditatem; et exivit nesciens quo iret.</seg>
          <seg type="verse" n="9">Fide peregrinatus est in terra promissionis tamquam in aliena, in casulis habitando cum Isaac et Iacob, coheredibus promissionis eiusdem;</seg>
          <seg type="verse" n="10">exspectabat enim fundamenta habentem civitatem, cuius artifex et conditor Deus.</seg>
          <seg type="verse" n="11">Fide - et ipsa Sara sterilis - virtutem in conceptionem seminis accepit etiam praeter tempus aetatis, quoniam fidelem credidit esse, qui promiserat;</seg>
          <seg type="verse" n="12">propter quod et ab uno orti sunt, et hoc emortuo, tamquam sidera caeli in multitudine, et sicut arena, quae est ad oram maris, innumerabilis.</seg>
          <seg type="verse" n="13">Iuxta fidem defuncti sunt omnes isti, non acceptis promissionibus, sed a longe eas aspicientes et salutantes, et confitentes quia peregrini et hospites sunt supra terram;</seg>
          <seg type="verse" n="14">qui enim haec dicunt, significant se patriam inquirere.</seg>
          <seg type="verse" n="15">Et si quidem illius meminissent, de qua exierant, habebant utique tempus revertendi;</seg>
          <seg type="verse" n="16">nunc autem meliorem appetunt, id est caelestem. Ideo non confunditur Deus vocari Deus eorum, paravit enim illis civitatem.</seg>
          <seg type="verse" n="17">Fide obtulit Abraham Isaac, cum tentaretur; et unigenitum offerebat ille, qui susceperat promissiones,</seg>
          <seg type="verse" n="18">ad quem dictum erat: " In Isaac vocabitur tibi semen ",</seg>
          <seg type="verse" n="19">arbitratus quia et a mortuis suscitare potens est Deus; unde eum et in parabola reportavit.</seg>
          <seg type="verse" n="20">Fide et de futuris benedixit Isaac Iacob et Esau.</seg>
          <seg type="verse" n="21">Fide Iacob moriens singulis filiorum Ioseph benedixit et adoravit super fastigium virgae suae.</seg>
          <seg type="verse" n="22">Fide Ioseph moriens de profectione filiorum Israel memoratus est et de ossibus suis mandavit.</seg>
          <seg type="verse" n="23">Fide Moyses natus occultatus est mensibus tribus a parentibus suis, eo quod vidissent formosum infantem et non timuerunt regis edictum.</seg>
          <seg type="verse" n="24">Fide Moyses grandis factus negavit se dici filium filiae pharaonis,</seg>
          <seg type="verse" n="25">magis eligens affligi cum populo Dei quam temporalem peccati habere iucunditatem,</seg>
          <seg type="verse" n="26">maiores divitias aestimans thesauris Aegypti improperium Christi; aspiciebat enim in remunerationem.</seg>
          <seg type="verse" n="27">Fide reliquit Aegyptum non veritus animositatem regis, invisibilem enim tamquam videns sustinuit.</seg>
          <seg type="verse" n="28">Fide celebravit Pascha et sanguinis effusionem, ne, qui vastabat primogenita, tangeret ea.</seg>
          <seg type="verse" n="29">Fide transierunt mare Rubrum tamquam per aridam terram, quod experti Aegyptii devorati sunt.</seg>
          <seg type="verse" n="30">Fide muri Iericho ruerunt circuiti diebus septem.</seg>
          <seg type="verse" n="31">Fide Rahab meretrix non periit cum incredulis, quia exceperat exploratores cum pace.</seg>
          <seg type="verse" n="32">Et quid adhuc dicam? Deficiet enim me tempus enarrantem de Gedeon, Barac, Samson, Iephte, David et Samuel atque prophetis,</seg>
          <seg type="verse" n="33">qui per fidem devicerunt regna, operati sunt iustitiam, adepti sunt repromissiones, obturaverunt ora leonum,</seg>
          <seg type="verse" n="34">exstinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum;</seg>
          <seg type="verse" n="35">acceperunt mulieres de resurrectione mortuos suos; alii autem distenti sunt, non suscipientes redemptionem, ut meliorem invenirent resurrectionem;</seg>
          <seg type="verse" n="36">alii vero ludibria et verbera experti sunt, insuper et vincula et carcerem;</seg>
          <seg type="verse" n="37">lapidati sunt, secti sunt, in occisione gladii mortui sunt, circumierunt in melotis, in pellibus caprinis, egentes, angustiati, afflicti,</seg>
          <seg type="verse" n="38">quibus dignus non erat mundus, in solitudinibus errantes et montibus et speluncis et in cavernis terrae.</seg>
          <seg type="verse" n="39">Et hi omnes testimonium per fidem consecuti non reportaverunt promissionem,</seg>
          <seg type="verse" n="40">Deo pro nobis melius aliquid providente, ut ne sine nobis consummarentur.</seg>
        </div>
        <div type="chapter" n="12">
          <seg type="verse" n="1">Ideoque et nos tantam ha bentes circumpositam nobis nubem testium, deponentes omne pondus et circumstans nos peccatum, per patientiam curramus propositum nobis certamen,</seg>
          <seg type="verse" n="2">aspicientes in ducem fidei et consummatorem Iesum, qui pro gaudio sibi proposito sustinuit crucem, confusione contempta, atque in dextera throni Dei sedet.</seg>
          <seg type="verse" n="3">Recogitate enim eum, qui talem sustinuit a peccatoribus adversum semetipsum contradictionem, ut ne fatigemini animis vestris deficientes.</seg>
          <seg type="verse" n="4">Nondum usque ad sanguinem restitistis adversus peccatum repugnantes;</seg>
          <seg type="verse" n="5">et obliti estis exhortationis, quae vobis tamquam filiis loquitur: Fili mi, noli neglegere disciplinam Dominineque deficias, dum ab eo argueris:</seg>
          <seg type="verse" n="6">quem enim diligit, Dominus castigat,flagellat autem omnem filium, quem recipit ".</seg>
          <seg type="verse" n="7">Ad disciplinam suffertis; tamquam filios vos tractat Deus. Quis enim filius, quem non corripit pater?</seg>
          <seg type="verse" n="8">Quod si extra disciplinam estis, cuius participes facti sunt omnes, ergo adulterini et non filii estis!</seg>
          <seg type="verse" n="9">Deinde patres quidem carnis nostrae habebamus eruditores et reverebamur; non multo magis obtemperabimus Patri spirituum et vivemus?</seg>
          <seg type="verse" n="10">Et illi quidem ad tempus paucorum dierum, secundum quod videbatur illis, castigabant; hic autem ad id, quod utile est ad participandam sanctitatem eius.</seg>
          <seg type="verse" n="11">Omnis autem disciplina in praesenti quidem videtur non esse gaudii sed maeroris; postea autem fructum pacificum exercitatis per eam reddit iustitiae.</seg>
          <seg type="verse" n="12">Propter quod remissas manus et soluta genua erigite</seg>
          <seg type="verse" n="13">et gressus rectos facite pedibus vestris, ut, quod claudum est, non extorqueatur, magis autem sanetur.</seg>
          <seg type="verse" n="14">Pacem sectamini cum omnibus et sanctificationem, sine qua nemo videbit Dominum,</seg>
          <seg type="verse" n="15">providentes, ne quis desit gratiae Dei, ne qua radix amaritudinis sursum germinans perturbet, et per illam inquinentur multi;</seg>
          <seg type="verse" n="16">ne quis fornicator aut profanus ut Esau, qui propter unam escam vendidit primogenita sua.</seg>
          <seg type="verse" n="17">Scitis enim quoniam et postea cupiens hereditare benedictionem reprobatus est; non enim invenit paenitentiae locum, quamquam cum lacrimis inquisisset eam.</seg>
          <seg type="verse" n="18">Non enim accessistis ad tractabilem et ardentem ignem et turbinem et caliginem et procellam</seg>
          <seg type="verse" n="19">et tubae sonum et vocem verborum, quam qui audierunt, recusaverunt, ne ultra eis fieret verbum;</seg>
          <seg type="verse" n="20">non enim portabant mandatum: " Et si bestia tetigerit montem, lapidabitur";</seg>
          <seg type="verse" n="21">et ita terribile erat, quod videbatur, Moyses dixit: " Exterritus sum et tremebundus ".</seg>
          <seg type="verse" n="22">Sed accessistis ad Sion montem et civitatem Dei viventis, Ierusalem caelestem, et multa milia angelorum, frequentiam</seg>
          <seg type="verse" n="23">et ecclesiam primogenitorum, qui conscripti sunt in caelis, et iudicem Deum omnium et spiritus iustorum, qui consummati sunt,</seg>
          <seg type="verse" n="24">et testamenti novi mediatorem Iesum et sanguinem aspersionis, melius loquentem quam Abel.</seg>
          <seg type="verse" n="25">Videte, ne recusetis loquentem; si enim illi non effugerunt recusantes eum, qui super terram loquebatur, multo magis nos, qui de caelis loquentem avertimus;</seg>
          <seg type="verse" n="26">cuius vox movit terram tunc, modo autem pronuntiavit dicens: " Adhuc semel ego movebo non solum terram sed et caelum ".</seg>
          <seg type="verse" n="27">Hoc autem " adhuc semel " declarat mobilium translationem tamquam factorum, ut maneant ea, quae sunt immobilia.</seg>
          <seg type="verse" n="28">Itaque, regnum immobile suscipientes, habeamus gratiam, per quam serviamus placentes Deo cum reverentia et metu;</seg>
          <seg type="verse" n="29">etenim Deus noster ignis consumens est.</seg>
        </div>
        <div type="chapter" n="13">
          <seg type="verse" n="1">Caritas fraternitatis maneat.</seg>
          <seg type="verse" n="2">Hospitalitatem nolite obli visci; per hanc enim quidam nescientes hospitio receperunt angelos.</seg>
          <seg type="verse" n="3">Mementote vinctorum tamquam simul vincti, laborantium tamquam et ipsi in corpore morantes.</seg>
          <seg type="verse" n="4">Honorabile conubium in omnibus, et torus immaculatus; fornicatores enim et adulteros iudicabit Deus.</seg>
          <seg type="verse" n="5">Sint mores sine avaritia; contenti praesentibus. Ipse enim dixit: " Non te deseram neque derelinquam ",</seg>
          <seg type="verse" n="6">ita ut confidenter dicamus: Dominus mihi adiutor est, non timebo; quid faciet mihi homo? ".</seg>
          <seg type="verse" n="7">Mementote praepositorum vestrorum, qui vobis locuti sunt verbum Dei; quorum intuentes exitum conversationis, imitamini fidem.</seg>
          <seg type="verse" n="8">Iesus Christus heri et hodie idem, et in saecula!</seg>
          <seg type="verse" n="9">Doctrinis variis et peregrinis nolite abduci; optimum enim est gratia stabiliri cor, non escis, quae non profuerunt ambulantibus in eis.</seg>
          <seg type="verse" n="10">Habemus altare, de quo edere non habent potestatem, qui tabernaculo deserviunt.</seg>
          <seg type="verse" n="11">Quorum enim animalium infertur sanguis pro peccato in Sancta per pontificem, horum corpora cremantur extra castra.</seg>
          <seg type="verse" n="12">Propter quod et Iesus, ut sanctificaret per suum sanguinem populum, extra portam passus est.</seg>
          <seg type="verse" n="13">Exeamus igitur ad eum extra castra, improperium eius portantes;</seg>
          <seg type="verse" n="14">non enim habemus hic manentem civitatem, sed futuram inquirimus.</seg>
          <seg type="verse" n="15">Per ipsum ergo offeramus hostiam laudis semper Deo, id est fructum labiorum confitentium nomini eius.</seg>
          <seg type="verse" n="16">Beneficientiae autem et communionis nolite oblivisci; talibus enim hostiis oblectatur Deus.</seg>
          <seg type="verse" n="17">Oboedite praepositis vestris et subiacete eis; ipsi enim pervigilant pro animabus vestris quasi rationem reddituri, ut cum gaudio hoc faciant et non gementes; hoc enim non expedit vobis.</seg>
          <seg type="verse" n="18">Orate pro nobis; confidimus enim quia bonam conscientiam habemus, in omnibus bene volentes conversari.</seg>
          <seg type="verse" n="19">Amplius autem deprecor vos hoc facere, ut quo celerius restituar vobis.</seg>
          <seg type="verse" n="20">Deus autem pacis, qui eduxit de mortuis pastorem magnum ovium in sanguine testamenti aeterni, Dominum nostrum Iesum,</seg>
          <seg type="verse" n="21">aptet vos in omni bono, ut faciatis voluntatem eius, faciens in nobis, quod placeat coram se per Iesum Christum, cui gloria in saecula saeculorum. Amen.</seg>
          <seg type="verse" n="22">Rogo autem vos, fratres, sufferte sermonem exhortationis; etenim perpaucis scripsi vobis.</seg>
          <seg type="verse" n="23">Cognoscite fratrem nostrum Timotheum dimissum esse; cum quo, si celerius venerit, videbo vos.</seg>
          <seg type="verse" n="24">Salutate omnes praepositos vestros et omnes sanctos. Salutant vos, qui de Italia sunt.</seg>
          <seg type="verse" n="25">Gratia cum omnibus vobis.</seg>
        </div>
      </div>
    </body>
  </text>
</cesDoc>
