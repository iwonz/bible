<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="1John">
        <div type="chapter" n="1">
          <seg type="verse" n="1">Quod fuit ab initio, quod audi vimus, quod vidimus oculis no stris, quod perspeximus, et manus nostrae contrectaverunt de verbo vitae</seg>
          <seg type="verse" n="2">- et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis -</seg>
          <seg type="verse" n="3">quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo.</seg>
          <seg type="verse" n="4">Et haec scribimus nos, ut gaudium nostrum sit plenum.</seg>
          <seg type="verse" n="5">Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.</seg>
          <seg type="verse" n="6">Si dixerimus quoniam communionem habemus cum eo, et in tenebris ambulamus, mentimur et non facimus veritatem;</seg>
          <seg type="verse" n="7">si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.</seg>
          <seg type="verse" n="8">Si dixerimus quoniam peccatum non habemus, nosmetipsos seducimus, et veritas in nobis non est.</seg>
          <seg type="verse" n="9">Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia.</seg>
          <seg type="verse" n="10">Si dixerimus quoniam non peccavimus, mendacem facimus eum, et verbum eius non est in nobis.</seg>
        </div>
        <div type="chapter" n="2">
          <seg type="verse" n="1">Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum;</seg>
          <seg type="verse" n="2">et ipse est propitiatio pro peccatis nostris, non pro nostris autem tantum sed etiam pro totius mundi.</seg>
          <seg type="verse" n="3">Et in hoc cognoscimus quoniam novimus eum: si mandata eius servemus.</seg>
          <seg type="verse" n="4">Qui dicit: " Novi eum ", et mandata eius non servat, mendax est, et in isto veritas non est;</seg>
          <seg type="verse" n="5">qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus.</seg>
          <seg type="verse" n="6">Qui dicit se in ipso manere, debet, sicut ille ambulavit, et ipse ambulare.</seg>
          <seg type="verse" n="7">Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis.</seg>
          <seg type="verse" n="8">Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet.</seg>
          <seg type="verse" n="9">Qui dicit se in luce esse, et fratrem suum odit, in tenebris est usque adhuc.</seg>
          <seg type="verse" n="10">Qui diligit fratrem suum, in lumine manet, et scandalum ei non est;</seg>
          <seg type="verse" n="11">qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.</seg>
          <seg type="verse" n="12">Scribo vobis, filioli: Remissa sunt vobis peccata propter nomen eius.</seg>
          <seg type="verse" n="13">Scribo vobis, patres: Nostis eum, qui ab initio est. Scribo vobis, adulescentes: Vicistis Malignum.</seg>
          <seg type="verse" n="14">Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.</seg>
          <seg type="verse" n="15">Nolite diligere mundum neque ea, quae in mundo sunt. Si quis diligit mundum, non est caritas Patris in eo;</seg>
          <seg type="verse" n="16">quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est.</seg>
          <seg type="verse" n="17">Et mundus transit, et concupiscentia eius; qui autem facit voluntatem Dei, manet in aeternum.</seg>
          <seg type="verse" n="18">Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est.</seg>
          <seg type="verse" n="19">Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis.</seg>
          <seg type="verse" n="20">Sed vos unctionem habetis a Sancto et scitis omnes.</seg>
          <seg type="verse" n="21">Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est.</seg>
          <seg type="verse" n="22">Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium.</seg>
          <seg type="verse" n="23">Omnis, qui negat Filium, nec Patrem habet; qui confitetur Filium, et Patrem habet.</seg>
          <seg type="verse" n="24">Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis.</seg>
          <seg type="verse" n="25">Et haec est repromissio, quam ipse pollicitus est nobis: vitam aeternam.</seg>
          <seg type="verse" n="26">Haec scripsi vobis de eis, qui seducunt vos.</seg>
          <seg type="verse" n="27">Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.</seg>
          <seg type="verse" n="28">Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius.</seg>
          <seg type="verse" n="29">Si scitis quoniam iustus est, scitote quoniam et omnis, qui facit iustitiam, ex ipso natus est.</seg>
        </div>
        <div type="chapter" n="3">
          <seg type="verse" n="1">Videte qualem caritatem dedit nobis Pater, ut filii Dei nomine mur, et sumus! Propter hoc mundus non cognoscit nos, quia non cognovit eum.</seg>
          <seg type="verse" n="2">Carissimi, nunc filii Dei sumus, et nondum manifestatum est quid erimus; scimus quoniam, cum ipse apparuerit, similes ei erimus, quoniam videbimus eum, sicuti est.</seg>
          <seg type="verse" n="3">Et omnis, qui habet spem hanc in eo, purificat se, sicut ille purus est.</seg>
          <seg type="verse" n="4">Omnis, qui facit peccatum, et iniquitatem facit, quia peccatum est iniquitas.</seg>
          <seg type="verse" n="5">Et scitis quoniam ille apparuit, ut peccata tolleret, et peccatum in eo non est.</seg>
          <seg type="verse" n="6">Omnis, qui in eo manet, non peccat; omnis, qui peccat, non vidit eum nec novit eum.</seg>
          <seg type="verse" n="7">Filioli, nemo vos seducat. Qui facit iustitiam, iustus est, sicut ille iustus est;</seg>
          <seg type="verse" n="8">qui facit peccatum, ex Diabolo est, quoniam a principio Diabolus peccat. Propter hoc apparuit Filius Dei, ut dissolvat opera Diaboli.</seg>
          <seg type="verse" n="9">Omnis, qui natus est ex Deo, peccatum non facit, quoniam semen ipsius in eo manet; et non potest peccare, quoniam ex Deo natus est.</seg>
          <seg type="verse" n="10">In hoc manifesti sunt filii Dei et filii Diaboli: omnis, qui non facit iustitiam, non est ex Deo, et qui non diligit fratrem suum.</seg>
          <seg type="verse" n="11">Quoniam haec est annuntiatio, quam audistis ab initio, ut diligamus alterutrum.</seg>
          <seg type="verse" n="12">Non sicut Cain: ex Maligno erat et occidit fratrem suum. Et propter quid occidit eum? Quoniam opera eius maligna erant, fratris autem eius iusta.</seg>
          <seg type="verse" n="13">Nolite mirari, fratres, si odit vos mundus.</seg>
          <seg type="verse" n="14">Nos scimus quoniam transivimus de morte in vitam, quoniam diligimus fratres; qui non diligit, manet in morte.</seg>
          <seg type="verse" n="15">Omnis, qui odit fratrem suum, homicida est, et scitis quoniam omnis homicida non habet vitam aeternam in semetipso manentem.</seg>
          <seg type="verse" n="16">In hoc novimus caritatem, quoniam ille pro nobis animam suam posuit; et nos debemus pro fratribus animas ponere.</seg>
          <seg type="verse" n="17">Qui habuerit substantiam mundi et viderit fratrem suum necesse habere et clauserit viscera sua ab eo, quomodo caritas Dei manet in eo?</seg>
          <seg type="verse" n="18">Filioli, non diligamus verbo nec lingua sed in opere et veritate.</seg>
          <seg type="verse" n="19">In hoc cognoscemus quoniam ex veritate sumus, et in conspectu eius placabimus corda nostra,</seg>
          <seg type="verse" n="20">quoniam si reprehenderit nos cor, maior est Deus corde nostro et cognoscit omnia.</seg>
          <seg type="verse" n="21">Carissimi, si cor nostrum non reprehenderit nos, fiduciam habemus ad Deum</seg>
          <seg type="verse" n="22">et, quodcumque petierimus, accipimus ab eo, quoniam mandata eius custodimus et ea, quae sunt placita coram eo, facimus.</seg>
          <seg type="verse" n="23">Et hoc est mandatum eius, ut credamus nomini Filii eius Iesu Christi et diligamus alterutrum, sicut dedit mandatum nobis.</seg>
          <seg type="verse" n="24">Et, qui servat mandata eius, in ipso manet, et ipse in eo; et in hoc cognoscimus quoniam manet in nobis, ex Spiritu, quem nobis dedit.</seg>
        </div>
        <div type="chapter" n="4">
          <seg type="verse" n="1">Carissimi, nolite omni spiritui credere, sed probate spiritus si ex Deo sint, quoniam multi pseudoprophetae prodierunt in mundum.</seg>
          <seg type="verse" n="2">In hoc cognoscitis Spiritum Dei: omnis spiritus, qui confitetur Iesum Christum in carne venisse, ex Deo est.</seg>
          <seg type="verse" n="3">Et omnis spiritus, qui non confitetur Iesum, ex Deo non est; et hoc est antichristi, quod audistis quoniam venit, et nunc iam in mundo est.</seg>
          <seg type="verse" n="4">Vos ex Deo estis, filioli, et vicistis eos, quoniam maior est, qui in vobis est, quam qui in mundo.</seg>
          <seg type="verse" n="5">Ipsi ex mundo sunt; ideo ex mundo loquuntur, et mundus eos audit.</seg>
          <seg type="verse" n="6">Nos ex Deo sumus. Qui cognoscit Deum, audit nos; qui non est ex Deo, non audit nos. Ex hoc cognoscimus Spiritum veritatis et spiritum erroris.</seg>
          <seg type="verse" n="7">Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum.</seg>
          <seg type="verse" n="8">Qui non diligit, non cognovit Deum, quoniam Deus caritas est.</seg>
          <seg type="verse" n="9">In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.</seg>
          <seg type="verse" n="10">In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.</seg>
          <seg type="verse" n="11">Carissimi, si sic Deus dilexit nos, et nos debemus alterutrum diligere.</seg>
          <seg type="verse" n="12">Deum nemo vidit umquam; si diligamus invicem, Deus in nobis manet, et caritas eius in nobis consummata est.</seg>
          <seg type="verse" n="13">In hoc cognoscimus quoniam in ipso manemus, et ipse in nobis, quoniam de Spiritu suo dedit nobis.</seg>
          <seg type="verse" n="14">Et nos vidimus et testificamur quoniam Pater misit Filium salvatorem mundi.</seg>
          <seg type="verse" n="15">Quisque confessus fuerit: " Iesus est Filius Dei ", Deus in ipso manet, et ipse in Deo.</seg>
          <seg type="verse" n="16">Et nos, qui credidimus, novimus caritatem, quam habet Deus in nobis. Deus caritas est; et, qui manet in caritate, in Deo manet, et Deus in eo manet.</seg>
          <seg type="verse" n="17">In hoc consummata est caritas nobiscum, ut fiduciam habeamus in die iudicii; quia sicut ille est, et nos sumus in hoc mundo.</seg>
          <seg type="verse" n="18">Timor non est in caritate, sed perfecta caritas foras mittit timorem, quoniam timor poenam habet; qui autem timet, non est consummatus in caritate.</seg>
          <seg type="verse" n="19">Nos diligimus, quoniam ipse prior dilexit nos.</seg>
          <seg type="verse" n="20">Si quis dixerit: " Diligo Deum ", et fratrem suum oderit, mendax est; qui enim non diligit fratrem suum, quem videt, Deum, quem non videt, non potest diligere.</seg>
          <seg type="verse" n="21">Et hoc mandatum habemus ab eo, ut, qui diligit Deum, diligat et fratrem suum.</seg>
        </div>
        <div type="chapter" n="5">
          <seg type="verse" n="1">Omnis, qui credit quoniam Iesus est Christus, ex Deo natus est; et omnis, qui diligit Deum, qui genuit, diligit et eum, qui natus est ex eo.</seg>
          <seg type="verse" n="2">In hoc cognoscimus quoniam diligimus natos Dei, cum Deum diligamus et mandata eius faciamus.</seg>
          <seg type="verse" n="3">Haec est enim caritas Dei, ut mandata eius servemus; et mandata eius gravia non sunt,</seg>
          <seg type="verse" n="4">quoniam omne, quod natum est ex Deo, vincit mundum; et haec est victoria, quae vicit mundum: fides nostra.</seg>
          <seg type="verse" n="5">Quis est qui vincit mundum, nisi qui credit quoniam Iesus est Filius Dei?</seg>
          <seg type="verse" n="6">Hic est, qui venit per aquam et sanguinem, Iesus Christus; non in aqua solum sed in aqua et in sanguine. Et Spiritus est, qui testificatur, quoniam Spiritus est veritas.</seg>
          <seg type="verse" n="7">Quia tres sunt, qui testificantur:</seg>
          <seg type="verse" n="8">Spiritus et aqua et sanguis; et hi tres in unum sunt.</seg>
          <seg type="verse" n="9">Si testimonium hominum accipimus, testimonium Dei maius est, quoniam hoc est testimonium Dei, quia testificatus est de Filio suo.</seg>
          <seg type="verse" n="10">Qui credit in Filium Dei, habet testimonium in se. Qui non credit Deo, mendacem facit eum, quoniam non credidit in testimonium, quod testificatus est Deus de Filio suo.</seg>
          <seg type="verse" n="11">Et hoc est testimonium, quoniam vitam aeternam dedit nobis Deus, et haec vita in Filio eius est.</seg>
          <seg type="verse" n="12">Qui habet Filium, habet vitam; qui non habet Filium Dei, vitam non habet.</seg>
          <seg type="verse" n="13">Haec scripsi vobis, ut sciatis quoniam vitam habetis aeternam, qui creditis in nomen Filii Dei.</seg>
          <seg type="verse" n="14">Et haec est fiducia, quam habemus ad eum, quia si quid petierimus secundum voluntatem eius, audit nos.</seg>
          <seg type="verse" n="15">Et si scimus quoniam audit nos, quidquid petierimus, scimus quoniam habemus petitiones, quas postulavimus ab eo.</seg>
          <seg type="verse" n="16">Si quis videt fratrem suum peccare peccatum non ad mortem, petet, et dabit ei Deus vitam, peccantibus non ad mortem. Est peccatum ad mortem; non pro illo dico, ut roget.</seg>
          <seg type="verse" n="17">Omnis iniustitia peccatum est, et est peccatum non ad mortem.</seg>
          <seg type="verse" n="18">Scimus quoniam omnis, qui natus est ex Deo, non peccat, sed ille, qui genitus est ex Deo, conservat eum, et Malignus non tangit eum.</seg>
          <seg type="verse" n="19">Scimus quoniam ex Deo sumus, et mundus totus in Maligno positus est.</seg>
          <seg type="verse" n="20">Et scimus quoniam Filius Dei venit et dedit nobis sensum, ut cognoscamus eum, qui verus est; et sumus in eo, qui verus est, in Filio eius Iesu Christo. Hic est qui verus est, Deus et vita aeterna.</seg>
          <seg type="verse" n="21">Filioli, custodite vos a simulacris!</seg>
        </div>
      </div>
    </body>
  </text>
</cesDoc>
