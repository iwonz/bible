<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Song">
        <div type="chapter" n="1">
          <seg type="verse" n="1">Canticum Canticorum Salomonis.</seg>
          <seg type="verse" n="2">Osculetur me osculo oris sui!Nam meliores sunt amores tui vino:</seg>
          <seg type="verse" n="3">in fragrantiam unguentorum tuorum optimorum.Oleum effusum nomen tuum;ideo adulescentulae dilexerunt te.</seg>
          <seg type="verse" n="4">Trahe me post te. Curramus!Introducat me rex in cellaria sua;exsultemus et laetemur in tememores amorum tuorum super vinum;recte diligunt te.</seg>
          <seg type="verse" n="5">Nigra sum sed formosa,filiae Ierusalem,sicut tabernacula Cedar,sicut pelles Salma.</seg>
          <seg type="verse" n="6">Nolite me considerare quod fusca sim,quia decoloravit me sol.Filii matris meae irati sunt mihi;posuerunt me custodem in vineis,vineam meam non custodivi.</seg>
          <seg type="verse" n="7">Indica mihi, tu, quem diligit anima mea,ubi pascas,ubi cubes in meridie,ne vagari incipiampost greges sodalium tuorum.</seg>
          <seg type="verse" n="8">Si ignoras,o pulcherrima inter mulieres,egredere et abi post vestigia gregumet pasce haedos tuosiuxta tabernacula pastorum.</seg>
          <seg type="verse" n="9">Equae in curribus pharaonisassimilavi te, amica mea.</seg>
          <seg type="verse" n="10">Pulchrae sunt genae tuae inter inaures,collum tuum inter monilia.</seg>
          <seg type="verse" n="11">Inaures aureas faciemus tibivermiculatas argento.</seg>
          <seg type="verse" n="12">Dum esset rex in accubitu suo,nardus mea dedit odorem suum.</seg>
          <seg type="verse" n="13">Fasciculus myrrhae dilectus meus mihi,qui inter ubera mea commoratur.</seg>
          <seg type="verse" n="14">Botrus cypri dilectus meus mihiin vineis Engaddi.</seg>
          <seg type="verse" n="15">Ecce tu pulchra es, amica mea,ecce tu pulchra es:oculi tui columbarum.</seg>
          <seg type="verse" n="16">Ecce tu pulcher es, dilecte mi,et decorus.Lectulus noster floridus,</seg>
          <seg type="verse" n="17">tigna domorum nostrarum cedrina,laquearia nostra cupressina.</seg>
        </div>
        <div type="chapter" n="2">
          <seg type="verse" n="1">Ego flos campiet lilium convallium.</seg>
          <seg type="verse" n="2">Sicut lilium inter spinas,sic amica mea inter filias.</seg>
          <seg type="verse" n="3">Sicut malus inter ligna silvarum,sic dilectus meus inter filios.Sub umbra illius, quem desideraveram, sedi,et fructus eius dulcis gutturi meo.</seg>
          <seg type="verse" n="4">Introduxit me in cellam vinariam,et vexillum eius super me est caritas.</seg>
          <seg type="verse" n="5">Fulcite me uvarum placentis,stipate me malis,quia amore langueo.</seg>
          <seg type="verse" n="6">Laeva eius sub capite meo,et dextera illius amplexatur me.</seg>
          <seg type="verse" n="7">Adiuro vos, filiae Ierusalem,per capreas cervasque camporum,ne suscitetis neque evigilare faciatis dilectam,quoadusque ipsa velit.</seg>
          <seg type="verse" n="8">Vox dilecti mei!Ecce iste venitsaliens in montibus,transiliens colles.</seg>
          <seg type="verse" n="9">Similis est dilectus meus capreaehinnuloque cervorum.En ipse statpost parietem nostrumrespiciens per fenestras,prospiciens per cancellos.</seg>
          <seg type="verse" n="10">En dilectus meus loquitur mihi: Surge, amica mea,columba mea, formosa mea, et veni.</seg>
          <seg type="verse" n="11">Iam enim hiems transiit,imber abiit et recessit.</seg>
          <seg type="verse" n="12">Flores apparuerunt in terra,tempus putationis advenit;vox turturis audita estin terra nostra,</seg>
          <seg type="verse" n="13">ficus protulit grossos suos,vineae florentes dederunt odorem suum;surge, amica mea,speciosa mea, et veni,</seg>
          <seg type="verse" n="14">columba mea, in foraminibus petrae,in caverna abrupta.Ostende mihi faciem tuam,sonet vox tua in auribus meis;vox enim tua dulcis,et facies tua decora ".</seg>
          <seg type="verse" n="15">Capite nobis vulpes, vulpes parvulas,quae demoliuntur vineas,nam vineae nostrae florescunt.</seg>
          <seg type="verse" n="16">Dilectus meus mihi, et ego illi,qui pascitur inter lilia,</seg>
          <seg type="verse" n="17">antequam aspiret dies,et festinent umbrae.Revertere; similis esto,dilecte mi, capreaehinnuloque cervorum super montes Bether.</seg>
        </div>
        <div type="chapter" n="3">
          <seg type="verse" n="1">In lectulo meo per noctesquaesivi, quem diligit anima mea;quaesivi illum et non inveni.</seg>
          <seg type="verse" n="2">" Surgam et circuibo civitatem;per vicos et plateasquaeram, quem diligit anima mea".Quaesivi illum et non inveni.</seg>
          <seg type="verse" n="3">Invenerunt me vigiles,qui circumeunt civitatem: Num, quem diligit anima mea, vidistis? ".</seg>
          <seg type="verse" n="4">Paululum cum pertransissem eos,inveni, quem diligit anima mea;tenui eum nec dimittam,donec introducam illum in domum matris meaeet in cubiculum genetricis meae.</seg>
          <seg type="verse" n="5">Adiuro vos, filiae Ierusalem,per capreas cervasque camporum,ne suscitetis neque evigilare faciatis dilectam,donec ipsa velit.</seg>
          <seg type="verse" n="6">Quid hoc, quod ascendit per desertumsicut virgula fumi,aromatizans tus et myrrhamet universum pulverem pigmentarii?</seg>
          <seg type="verse" n="7">En lectulum Salomonis.Sexaginta fortes ambiunt illumex fortissimis Israel,</seg>
          <seg type="verse" n="8">omnes tenentes gladioset ad bella doctissimi,uniuscuiusque ensis super femur suumpropter timores nocturnos.</seg>
          <seg type="verse" n="9">Ferculum fecit sibi rex Salomonde lignis Libani;</seg>
          <seg type="verse" n="10">columnas eius fecit argenteas,reclinatorium aureum,sedile purpureum:medium eius stratum ebeneum.Filiae Ierusalem,</seg>
          <seg type="verse" n="11">egredimini et videte,filiae Sion,regem Salomonemin diademate, quo coronavit illum mater suain die desponsationis illiuset in die laetitiae cordis eius.</seg>
        </div>
        <div type="chapter" n="4">
          <seg type="verse" n="1">Quam pulchra es, amica mea,quam pulchra es:oculi tui columbarumper velamen tuum.Capilli tui sicut grex caprarum,quae descenderunt de monte Galaad;</seg>
          <seg type="verse" n="2">dentes tui sicut grex tonsarum,quae ascenderunt de lavacro:omnes gemellis fetibus,et sterilis non est inter eas.</seg>
          <seg type="verse" n="3">Sicut vitta coccinea labia tua,et eloquium tuum dulce;sicut fragmen mali punici, ita genae tuaeper velamen tuum.</seg>
          <seg type="verse" n="4">Sicut turris David collum tuum,quae aedificata est cum propugnaculis:mille clipei pendent ex ea,omnis armatura fortium.</seg>
          <seg type="verse" n="5">Duo ubera tua sicut duo hinnuli,capreae gemelli,qui pascuntur in liliis.</seg>
          <seg type="verse" n="6">Antequam aspiret dies,et festinent umbrae,vadam ad montem myrrhaeet ad collem turis.</seg>
          <seg type="verse" n="7">Tota pulchra es, amica mea,et macula non est in te.</seg>
          <seg type="verse" n="8">Veni de Libano, sponsa,veni de Libano,ingredere;respice de capite Amana,de vertice Sanir et Hermon,de cubilibus leonum,de montibus pardorum.</seg>
          <seg type="verse" n="9">Vulnerasti cor meum, soror mea, sponsa,vulnerasti cor meum in uno oculorum tuorumet in uno monili torquis tui.</seg>
          <seg type="verse" n="10">Quam pulchri sunt amores tui, soror, mea sponsa;meliores sunt amores tui vino,et odor unguentorum tuorum super omnia aromata.</seg>
          <seg type="verse" n="11">Favus distillans labia tua, sponsa;mel et lac sub lingua tua,et odor vestimentorum tuorumsicut odor Libani.</seg>
          <seg type="verse" n="12">Hortus conclusus, soror mea, sponsa,hortus conclusus, fons signatus;</seg>
          <seg type="verse" n="13">propagines tuae paradisus malorum punicorumcum optimis fructibus,cypri cum nardo.</seg>
          <seg type="verse" n="14">Nardus et crocus,fistula et cinnamomumcum universis lignis turiferis,myrrha et aloecum omnibus primis unguentis.</seg>
          <seg type="verse" n="15">Fons hortorum,puteus aquarum viventium,quae fluunt impetu de Libano.</seg>
          <seg type="verse" n="16">Surge, aquilo,et veni, auster;perfla hortum meum,et fluant aromata illius.</seg>
        </div>
        <div type="chapter" n="5">
          <seg type="verse" n="1">Veniat dilectus meus in hortum suumet comedat fructus eius optimos.Veni in hortum meum, soror mea, sponsa;messui myrrham meam cum aromatibus meis,comedi favum cum melle,bibi vinum cum lacte meo.Comedite, amici, et bibiteet inebriamini, carissimi.</seg>
          <seg type="verse" n="2">Ego dormio, et cor meum vigilat.Vox dilecti mei pulsantis: Aperi mihi, soror mea, amica mea,columba mea, immaculata mea,quia caput meum plenum est rore, et cincinni mei guttis noctium ".</seg>
          <seg type="verse" n="3">" Exspoliavi me tunica mea,quomodo induar illa?Lavi pedes meos,quomodo inquinabo illos?".</seg>
          <seg type="verse" n="4">Dilectus meus misit manum suam per foramen,et venter meus ilico intremuit.</seg>
          <seg type="verse" n="5">Surrexi, ut aperirem dilecto meo;manus meae stillaverunt myrrham,et digiti mei pleni myrrha probatissimasuper ansam pessuli.</seg>
          <seg type="verse" n="6">Aperui dilecto meo;at ille declinaverat atque transierat.Anima mea liquefacta est, quia discesserat.Quaesivi et non inveni illum;vocavi, et non respondit mihi.</seg>
          <seg type="verse" n="7">Invenerunt me custodes,qui circumeunt civitatem;percusserunt me et vulneraverunt me,tulerunt pallium meum mihicustodes murorum.</seg>
          <seg type="verse" n="8">Adiuro vos, filiae Ierusalem:si inveneritis dilectum meum,quid nuntietis ei? Quia amore langueo ".</seg>
          <seg type="verse" n="9">Quid est dilecto tuo prae ceteris,o pulcherrima mulierum?Quid est dilecto tuo prae ceteris,quia sic adiurasti nos?</seg>
          <seg type="verse" n="10">Dilectus meus candidus et rubicundusdignoscitur ex milibus.</seg>
          <seg type="verse" n="11">Caput eius aurum optimum,cincinni eius sicut racemi palmarum,nigri quasi corvus.</seg>
          <seg type="verse" n="12">Oculi eius sicut columbaesuper rivulos aquarum,quae lacte sunt lotaeet resident iuxta fluenta plenissima.</seg>
          <seg type="verse" n="13">Genae illius sicut areolae aromatum,turriculae unguentorum;labia eius liliadistillantia myrrham primam.</seg>
          <seg type="verse" n="14">Manus illius tornatiles aureae,plenae hyacinthis;venter eius opus eburneumdistinctum sapphiris.</seg>
          <seg type="verse" n="15">Crura illius columnae marmoreae,quae fundatae sunt super bases aureas;species eius ut Libani,electus ut cedri.</seg>
          <seg type="verse" n="16">Guttur illius suavissimum,et totus desiderabilis.Talis est dilectus meus, et ipse est amicus meus,filiae Ierusalem.</seg>
        </div>
        <div type="chapter" n="6">
          <seg type="verse" n="1">Quo abiit dilectus tuus,o pulcherrima mulierum?Quo declinavit dilectus tuus,et quaeremus eum tecum?</seg>
          <seg type="verse" n="2">Dilectus meus descendit in hortum suumad areolam aromatum,ut pascatur in hortiset lilia colligat.</seg>
          <seg type="verse" n="3">Ego dilecto meo, et dilectus meus mihi,qui pascitur inter lilia.</seg>
          <seg type="verse" n="4">Pulchra es, amica mea, sicut Thersa,decora sicut Ierusalem,terribilis ut castrorum acies ordinata.</seg>
          <seg type="verse" n="5">Averte oculos tuos a me,quia ipsi me conturbant.Capilli tui sicut grex caprarum,quae descenderunt de Galaad.</seg>
          <seg type="verse" n="6">Dentes tui sicut grex ovium,quae ascenderunt de lavacro:omnes gemellis fetibus,et sterilis non est in eis.</seg>
          <seg type="verse" n="7">Sicut fragmen mali punici, sic genae tuaeper velamen tuum.</seg>
          <seg type="verse" n="8">Sexaginta sunt reginae,et octoginta concubinae,et adulescentularum non est numerus;</seg>
          <seg type="verse" n="9">una est columba mea, perfecta mea,una est matri suae,electa genetrici suae.Viderunt eam filiae et beatissimam praedicaverunt;reginae et concubinae, et laudaverunt eam:</seg>
          <seg type="verse" n="10">" Quae est ista, quae progreditur quasi aurora consurgens,pulchra ut luna,electa ut sol,terribilis ut castrorum acies ordinata? ".</seg>
          <seg type="verse" n="11">Descendi in hortum nucum,ut viderem poma convalliumet inspicerem, si floruisset vinea,et germinassent mala punica.</seg>
          <seg type="verse" n="12">Non advertit animus meus,cum posuit me in quadrigas principis populi mei.</seg>
        </div>
        <div type="chapter" n="7">
          <seg type="verse" n="1">Convertere, convertere, Sula mitis;convertere, convertere, ut intueamur te.Quid aspicitis in Sulamitem,cum saltat inter binos choros?</seg>
          <seg type="verse" n="2">Quam pulchri sunt pedes tui in calceamentis,filia principis!Flexurae femorum tuorum sicut monilia,quae fabricata sunt manu artificis.</seg>
          <seg type="verse" n="3">Gremium tuum crater tornatilis:numquam indigeat vino mixto;venter tuus sicut acervus triticivallatus liliis.</seg>
          <seg type="verse" n="4">Duo ubera tua sicut duo hinnuli,gemelli capreae,</seg>
          <seg type="verse" n="5">collum tuum sicut turris eburnea.Oculi tui sicut piscinae in Hesebon,quae sunt ad portam Bathrabbim;nasus tuus sicut turris Libani,quae respicit contra Damascum.</seg>
          <seg type="verse" n="6">Caput tuum ut Carmelus,et comae capitis tui sicut purpura;rex vincitur cincinnis.</seg>
          <seg type="verse" n="7">Quam pulchra es et quam decora,carissima, in deliciis!</seg>
          <seg type="verse" n="8">Statura tua assimilata est palmae,et ubera tua botris.</seg>
          <seg type="verse" n="9">Dixi: " Ascendam in palmamet apprehendam fructus eius ".Et erunt ubera tua sicut botri vineae,et odor oris tui sicut malorum.</seg>
          <seg type="verse" n="10">Guttur tuum sicut vinum optimum,dignum dilecto meo ad potandum,labiisque et dentibus illius ad ruminandum.</seg>
          <seg type="verse" n="11">Ego dilecto meo,et ad me appetitus eius.</seg>
          <seg type="verse" n="12">Veni, dilecte mi, egrediamur in agrum,commoremur in villis;</seg>
          <seg type="verse" n="13">mane properabimus ad vineas,videbimus; si floruit vinea,si flores aperiuntur,si floruerunt mala punica;ibi dabo tibi amores meos.</seg>
          <seg type="verse" n="14">Mandragorae dederunt odorem;in portis nostris omnia poma optima,nova et vetera,dilecte mi, servavi tibi.</seg>
        </div>
        <div type="chapter" n="8">
          <seg type="verse" n="1">Quis mihi det te fratrem meum,sugentem ubera matris meae,ut inveniam te foris et deosculer te,et iam me nemo despiciat?</seg>
          <seg type="verse" n="2">Apprehenderem te et ducerem in domum matris meae;ibi me doceres,et darem tibi poculum ex vino conditoet mustum malorum granatorum meorum.</seg>
          <seg type="verse" n="3">Laeva eius sub capite meo,et dextera illius amplexatur me.</seg>
          <seg type="verse" n="4">Adiuro vos, filiae Ierusalem,ne suscitetis neque evigilare faciatis dilectam,donec ipsa velit.</seg>
          <seg type="verse" n="5">Quae est ista, quae ascendit de desertoinnixa super dilectum suum?Sub arbore malo suscitavi te;ibi parturivit te mater tua,ibi parturivit te genetrix tua.</seg>
          <seg type="verse" n="6">Pone me ut signaculum super cor tuum,ut signaculum super brachium tuum,quia fortis est ut mors dilectio,dura sicut infernus aemulatio;lampades eius lampades ignisatque flammae divinae.</seg>
          <seg type="verse" n="7">Aquae multae non potuerunt exstinguere caritatem,nec flumina obruent illam;si dederit homo omnem substantiam domus suae pro dilectione,quasi nihil despicient eum.</seg>
          <seg type="verse" n="8">Soror nostra parvaet ubera non habet;quid faciemus sorori nostraein die, quando alloquenda est?</seg>
          <seg type="verse" n="9">Si murus est,aedificemus super eum propugnacula argentea;si ostium est,compingamus illud tabulis cedrinis.</seg>
          <seg type="verse" n="10">Ego murus,et ubera mea sicut turris;ex quo facta sum coram eoquasi pacem reperiens.</seg>
          <seg type="verse" n="11">Vinea fuit Salomoniin Baalhamon.Tradidit eam custodibus;vir affert pro fructu eiusmille argenteos.</seg>
          <seg type="verse" n="12">Vinea mea coram me est;mille tibi, Salomon,et ducenti his, qui custodiunt fructus eius.</seg>
          <seg type="verse" n="13">Quae habitas in hortis,amici auscultant,fac me audire vocem tuam.</seg>
          <seg type="verse" n="14">Fuge, dilecte mi,et assimilare capreaehinnuloque cervorumsuper montes aromatum.</seg>
        </div>
      </div>
    </body>
  </text>
</cesDoc>
