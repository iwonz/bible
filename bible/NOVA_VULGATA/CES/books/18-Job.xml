<?xml version="1.0" encoding="UTF-8"?>
<cesDoc>
  <cesHeader/>
  <text>
    <body>
      <div type="book" n="Job">
        <div type="chapter" n="1">
          <seg type="verse" n="1">Vir erat in terra Us nomine Iob, et erat vir ille simplex et rectus ac timens Deum et recedens a malo.</seg>
          <seg type="verse" n="2">Natique sunt ei septem filii et tres filiae.</seg>
          <seg type="verse" n="3">Et fuit possessio eius septem milia ovium et tria milia camelorum, quingenta quoque iuga boum et quingentae asinae ac familia multa nimis; eratque vir ille magnus inter omnes Orientales.</seg>
          <seg type="verse" n="4">Et ibant filii eius et faciebant convivium per domos unusquisque in die suo; et mittentes vocabant tres sorores suas, ut comederent et biberent cum eis.</seg>
          <seg type="verse" n="5">Cumque in orbem transissent dies convivii, mittebat ad eos Iob et sanctificabat illos; consurgensque diluculo offerebat holocausta pro singulis. Dicebat enim: " Ne forte peccaverint filii mei et benedixerint Deo in cordibus suis ". Sic faciebat Iob cunctis diebus.</seg>
          <seg type="verse" n="6">Quadam autem die, cum venissent filii Dei, ut assisterent coram Domino, affuit inter eos etiam Satan.</seg>
          <seg type="verse" n="7">Cui dixit Dominus: " Unde venis? ". Qui respondens ait: " Circuivi terram et perambulavi eam ".</seg>
          <seg type="verse" n="8">Dixitque Dominus ad eum: " Numquid considerasti servum meum Iob, quod non sit ei similis in terra, homo simplex et rectus ac timens Deum et recedens a malo? ".</seg>
          <seg type="verse" n="9">Cui respondens Satan ait: " Numquid Iob frustra timet Deum?</seg>
          <seg type="verse" n="10">Nonne tu vallasti eum ac domum eius universamque substantiam per circuitum, operibus manuum eius benedixisti, et possessio eius crevit in terra?</seg>
          <seg type="verse" n="11">Sed extende paululum manum tuam et tange cuncta, quae possidet, nisi in faciem benedixerit tibi ".</seg>
          <seg type="verse" n="12">Dixit ergo Dominus ad Satan: " Ecce, universa, quae habet, in manu tua sunt; tantum in eum ne extendas manum tuam ". Egressusque est Satan a facie Domini.</seg>
          <seg type="verse" n="13">Cum autem quadam die filii et filiae eius comederent et biberent vinum in domo fratris sui primogeniti,</seg>
          <seg type="verse" n="14">nuntius venit ad Iob, qui diceret: " Boves arabant, et asinae pascebantur iuxta eos;</seg>
          <seg type="verse" n="15">et irruerunt Sabaei tuleruntque eos et pueros percusserunt gladio, et evasi ego solus, ut nuntiarem tibi ".</seg>
          <seg type="verse" n="16">Cumque adhuc ille loqueretur, venit alter et dixit: " Ignis Dei cecidit e caelo et ussit oves puerosque consumpsit, et effugi ego solus, ut nuntiarem tibi ".</seg>
          <seg type="verse" n="17">Sed et illo adhuc loquente, venit alius et dixit: " Chaldaei fecerunt tres turmas et invaserunt camelos et tulerunt eos necnon et pueros percusserunt gladio, et ego fugi solus, ut nuntiarem tibi ".</seg>
          <seg type="verse" n="18">Adhuc loquebatur ille, et ecce alius intravit et dixit: " Filiis tuis et filiabus vescentibus et bibentibus vinum in domo fratris sui primogeniti,</seg>
          <seg type="verse" n="19">repente ventus vehemens irruit a regione deserti et concussit quattuor angulos domus; quae corruens oppressit liberos tuos, et mortui sunt, et effugi ego solus, ut nuntiarem tibi ".</seg>
          <seg type="verse" n="20">Tunc surrexit Iob et scidit vestimenta sua et, tonso capite, corruens in terram adoravit</seg>
          <seg type="verse" n="21">et dixit: Nudus egressus sum de utero matris meaeet nudus revertar illuc.Dominus dedit, Dominus abstulit; sicut Domino placuit, ita factum est:sit nomen Domini benedictum ".</seg>
          <seg type="verse" n="22">In omnibus his non peccavit Iob labiis suis neque stultum quid contra Deum locutus est.</seg>
        </div>
        <div type="chapter" n="2">
          <seg type="verse" n="1">Factum est autem, cum quadam die venissent filii Dei, ut starent coram Domino, venit quoque Satan inter eos, ut staret in conspectu eius.</seg>
          <seg type="verse" n="2">Dixit Dominus ad Satan: " Unde venis? ". Qui respondens ait: " Circuivi terram et perambulavi eam ".</seg>
          <seg type="verse" n="3">Et dixit Dominus ad Satan: " Numquid considerasti servum meum Iob, quod non sit ei similis in terra, vir simplex et rectus ac timens Deum et recedens a malo et adhuc retinens innocentiam? Tu autem commovisti me adversus eum, ut affligerem eum frustra ".</seg>
          <seg type="verse" n="4">Cui respondens Satan ait: " Pellem pro pelle et cuncta, quae habet, homo dabit pro anima sua.</seg>
          <seg type="verse" n="5">Alioquin mitte manum tuam et tange os eius et carnem; et tunc videbis, si in faciem benedicet tibi ".</seg>
          <seg type="verse" n="6">Dixit ergo Dominus ad Satan: " Ecce, in manu tua est; verumtamen animam illius serva ".</seg>
          <seg type="verse" n="7">Egressus igitur Satan a facie Domini, percussit Iob ulcere pessimo a planta pedis usque ad verticem eius.</seg>
          <seg type="verse" n="8">Qui testa saniem radebat, sedens in sterquilinio.</seg>
          <seg type="verse" n="9">Dixit autem illi uxor sua: Adhuctu permanes in simplicitate tua?Benedic Deo et morere ".</seg>
          <seg type="verse" n="10">Qui ait ad illam: Quasi una de stultis mulieribuslocuta es!Si bona suscepimus de manu Dei,mala quare non suscipiamus? ".In omnibus his non peccavit Iob labiis suis.</seg>
          <seg type="verse" n="11">Igitur, audientes tres amici Iob omne malum, quod accidisset ei, venerunt singuli de loco suo, Eliphaz Themanites et Baldad Suhites et Sophar Naamathites. Condixerant enim, ut pariter venientes visitarent eum et consolarentur.</seg>
          <seg type="verse" n="12">Cumque elevassent procul oculos suos, non cognoverunt eum et exclamantes ploraverunt; scissisque vestibus, sparserunt pulverem super caput suum in caelum.</seg>
          <seg type="verse" n="13">Et sederunt cum eo in terra septem diebus et septem noctibus, et nemo loquebatur ei verbum; videbant enim dolorem esse vehementem.</seg>
        </div>
        <div type="chapter" n="3">
          <seg type="verse" n="1">Post haec aperuit Iob os suum et maledixit diei suo</seg>
          <seg type="verse" n="2">et locutus est:</seg>
          <seg type="verse" n="3">" Pereat dies, in qua natus sum,et nox, in qua dictum est: "Conceptus est homo".</seg>
          <seg type="verse" n="4">Dies ille vertatur in tenebras;non requirat eum Deus desuper,et non illustretur lumine.</seg>
          <seg type="verse" n="5">Obscurent eum tenebrae et umbra mortis;occupet eum caligo,et involvatur amaritudine.</seg>
          <seg type="verse" n="6">Noctem illam tenebrosus turbo possideat;non computetur in diebus anninec numeretur in mensibus.</seg>
          <seg type="verse" n="7">Sit nox illa solitaria nec laude digna;</seg>
          <seg type="verse" n="8">maledicant ei, qui maledicunt diei,qui parati sunt suscitare Leviathan.</seg>
          <seg type="verse" n="9">Obtenebrentur stellae crepusculi eius;exspectet lucem, et non sit,nec videat palpebras aurorae,</seg>
          <seg type="verse" n="10">quia non conclusit ostia ventris, qui portavit me,nec abstulit mala ab oculis meis.</seg>
          <seg type="verse" n="11">Quare non in vulva mortuus sum?Egressus ex utero non statim perii?</seg>
          <seg type="verse" n="12">Quare exceptus genibus?Cur lactatus uberibus?</seg>
          <seg type="verse" n="13">Nunc enim dormiens sileremet somno meo requiescerem</seg>
          <seg type="verse" n="14">cum regibus et consulibus terrae,qui aedificant sibi solitudines,</seg>
          <seg type="verse" n="15">aut cum principibus, qui possident aurumet replent domos suas argento.</seg>
          <seg type="verse" n="16">Aut sicut abortivum absconditum non subsisterem,vel qui concepti non viderunt lucem.</seg>
          <seg type="verse" n="17">Ibi impii cessaverunt a tumultu,et ibi requieverunt fessi robore.</seg>
          <seg type="verse" n="18">Et quondam vincti pariter sine molestianon audierunt vocem exactoris.</seg>
          <seg type="verse" n="19">Parvus et magnus ibi sunt,et servus liber a domino suo.</seg>
          <seg type="verse" n="20">Quare misero data est lux,et vita his, qui in amaritudine animae sunt?</seg>
          <seg type="verse" n="21">Qui exspectant mortem, et non venit,et effodiunt quaerentes illam magis quam thesauros;</seg>
          <seg type="verse" n="22">gaudentque vehementeret laetantur sepulcro.</seg>
          <seg type="verse" n="23">Viro, cuius abscondita est via,et circumdedit eum Deus tenebris.</seg>
          <seg type="verse" n="24">Antequam comedam, suspiro,et quasi inundantes aquae sic rugitus meus.</seg>
          <seg type="verse" n="25">Quia timor, quem timebam, evenit mihi,et, quod verebar, accidit.</seg>
          <seg type="verse" n="26">Non dissimulavi, non silui, non quievi,et venit super me indignatio ".</seg>
        </div>
        <div type="chapter" n="4">
          <seg type="verse" n="1">Respondens autem Eliphaz Themanites dixit:</seg>
          <seg type="verse" n="2">" Si coeperimus loqui tibi, forsitan moleste accipies;sed conceptum sermonem tenere quis poterit?</seg>
          <seg type="verse" n="3">Ecce, docuisti multoset manus lassas roborasti;</seg>
          <seg type="verse" n="4">vacillantes confirmaverunt sermones tui,et genua trementia confortasti.</seg>
          <seg type="verse" n="5">Nunc autem venit super te plaga, et defecisti;tetigit te, et conturbatus es.</seg>
          <seg type="verse" n="6">Nonne timor tuus est fiducia tua,spes tua est perfectio viarum tuarum?</seg>
          <seg type="verse" n="7">Recordare, obsecro te, quis umquam innocens periit,aut quando recti deleti sunt?</seg>
          <seg type="verse" n="8">quin potius vidi eos, qui operantur iniquitatemet seminant dolores et metunt eos,</seg>
          <seg type="verse" n="9">flante Deo perisse,et spiritu irae eius esse consumptos.</seg>
          <seg type="verse" n="10">Rugitus leonis et vox leaenaeet dentes catulorum leonum contriti sunt.</seg>
          <seg type="verse" n="11">Leo periit, eo quod non haberet praedam,et catuli leonis dissipati sunt.</seg>
          <seg type="verse" n="12">Porro ad me furtive verbum delatum est,et suscepit auris mea sussurrum eius.</seg>
          <seg type="verse" n="13">In horrore visionis nocturnae,quando solet sopor occupare homines,</seg>
          <seg type="verse" n="14">pavor tenuit me et tremor,et omnia ossa mea perterrita sunt.</seg>
          <seg type="verse" n="15">Et cum spiritus, me praesente, transiret,inhorruerunt pili carnis meae.</seg>
          <seg type="verse" n="16">Stetit quidam, cuius non agnoscebam vultum,imago coram oculis meis,et vocem quasi aurae lenis audivi:</seg>
          <seg type="verse" n="17">"Numquid homo Dei comparatione iustificabitur,aut factore suo purior erit vir?".</seg>
          <seg type="verse" n="18">Ecce, in servis suis fiduciam non habetet in angelis suis reperit pravitatem.</seg>
          <seg type="verse" n="19">Quanto magis hi, qui habitant domos luteas,quorum fundamentum est in pulvere.Consumentur velut tinea!</seg>
          <seg type="verse" n="20">De mane usque ad vesperam succidenturet, quia nullus intellegit, in aeternum peribunt.</seg>
          <seg type="verse" n="21">Nonne evulsum est reliquum eorum ab eis?Morientur, et non in sapientia.</seg>
        </div>
        <div type="chapter" n="5">
          <seg type="verse" n="1">Voca ergo, si est qui tibi re spondeat!Ad quem sanctorum converteris?</seg>
          <seg type="verse" n="2">Vere stultum interficit iracundia,et fatuum occidit invidia.</seg>
          <seg type="verse" n="3">Ego vidi stultum firma radiceet maledixi sedi eius statim.</seg>
          <seg type="verse" n="4">Longe fient filii eius a saluteet conterentur in porta, et non erit qui eruat.</seg>
          <seg type="verse" n="5">Cuius messem famelicus comedet,et ipsum rapiet armatus, et bibent sitientes divitias eius.</seg>
          <seg type="verse" n="6">Quia non egreditur ex pulvere nequitia,et de humo non oritur dolor.</seg>
          <seg type="verse" n="7">Sed homo generat laborem,et aves elevant volatum.</seg>
          <seg type="verse" n="8">Quam ob rem ego deprecabor Dominumet ad Deum ponam eloquium meum,</seg>
          <seg type="verse" n="9">qui facit magna et inscrutabiliaet mirabilia absque numero;</seg>
          <seg type="verse" n="10">qui dat pluviam super faciem terraeet irrigat aquis rura;</seg>
          <seg type="verse" n="11">qui ponit humiles in sublimeet maerentes erigit sospitate;</seg>
          <seg type="verse" n="12">qui dissipat cogitationes malignorum,ne possint implere manus eorum, quod coeperant;</seg>
          <seg type="verse" n="13">qui apprehendit sapientes in astutia eorumet consilium pravorum dissipat.</seg>
          <seg type="verse" n="14">Per diem incurrent tenebraset, quasi in nocte, sic palpabunt in meridie.</seg>
          <seg type="verse" n="15">Porro salvum faciet egenum a gladio oris eorumet de manu violenti pauperem;</seg>
          <seg type="verse" n="16">et erit egeno spes,iniquitas autem contrahet os suum.</seg>
          <seg type="verse" n="17">Beatus homo, qui corripitur a Deo;increpationem ergo Omnipotentis ne reprobes.</seg>
          <seg type="verse" n="18">Quia ipse vulnerat et medetur,percutit, et manus eius sanabunt.</seg>
          <seg type="verse" n="19">In sex tribulationibus liberabit te,et in septem non tanget te malum.</seg>
          <seg type="verse" n="20">In fame eruet te de morteet in bello de manu gladii.</seg>
          <seg type="verse" n="21">A flagello linguae absconderiset non timebis vastationem, cum venerit.</seg>
          <seg type="verse" n="22">In vastitate et fame ridebiset bestias terrae non formidabis.</seg>
          <seg type="verse" n="23">Sed cum lapidibus campi pactum tuum,et bestiae terrae pacificae erunt tibi.</seg>
          <seg type="verse" n="24">Et scies quod pacem habeat tabernaculum tuum,et visitans habitationem tuam non falleris.</seg>
          <seg type="verse" n="25">Scies quoque quoniam multiplex erit semen tuum,et progenies tua quasi herba terrae.</seg>
          <seg type="verse" n="26">Ingredieris in abundantia sepulcrum,sicut infertur acervus tritici in tempore suo.</seg>
          <seg type="verse" n="27">Ecce hoc, ut investigavimus, ita est;oboedi illi et tu sapias tibi ".</seg>
        </div>
        <div type="chapter" n="6">
          <seg type="verse" n="1">Respondens autem Iob dixit:</seg>
          <seg type="verse" n="2">" Utinam appenderetur aegritu do mea,et calamitatem meam assumerent in statera!</seg>
          <seg type="verse" n="3">Nunc vero arena maris haec gravior apparet,inde verbis meis haesito.</seg>
          <seg type="verse" n="4">Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.</seg>
          <seg type="verse" n="5">Numquid rugiet onager, cum habuerit herbam?Aut mugiet bos, cum ante praesepe plenum steterit?</seg>
          <seg type="verse" n="6">Aut poterit comedi insulsum, quod non est sale conditum?Aut poterit gustari herba insulsa?</seg>
          <seg type="verse" n="7">Quae prius nolebat tangere anima mea,nunc prae angustia cibi mei sunt.</seg>
          <seg type="verse" n="8">Quis det, ut veniat petitio mea,et, quod exspecto, tribuat mihi Deus?</seg>
          <seg type="verse" n="9">Utinam Deus me conterat;solvat manum suam et succidat me!</seg>
          <seg type="verse" n="10">Et haec mihi sit consolatio,et exsultabo vel in pavore, qui non parcat,nec celabo sermones Sancti.</seg>
          <seg type="verse" n="11">Quae est enim fortitudo mea, ut sustineam?Aut quis finis meus, ut patienter agam?</seg>
          <seg type="verse" n="12">Num fortitudo lapidum, fortitudo mea?Num caro mea aenea est?</seg>
          <seg type="verse" n="13">An non est auxilium mihi in me,et virtus quoque remota est a me?</seg>
          <seg type="verse" n="14">Qui tollit ab amico suo misericordiam,timorem Omnipotentis derelinquit.</seg>
          <seg type="verse" n="15">Fratres mei mentiti sunt mesicut alveus torrentium, qui evanescunt</seg>
          <seg type="verse" n="16">nigrescentes glacie,cum ingruit super eos nix.</seg>
          <seg type="verse" n="17">Tempore, quo diffluunt, arescuntet, ut incaluerit, solvuntur de loco suo.</seg>
          <seg type="verse" n="18">Deflectunt viatorum turmae de viis suis,ascendentes per desertum pereunt.</seg>
          <seg type="verse" n="19">Commeatus Thema consideraverunt,viatores Saba speraverunt in eis.</seg>
          <seg type="verse" n="20">Confusi sunt, quia speraverunt;venerunt eo usque, et pudore cooperti sunt.</seg>
          <seg type="verse" n="21">Ita nunc vos facti estis mihi;videntes plagam meam, timetis.</seg>
          <seg type="verse" n="22">Numquid dixi: Afferte mihiet de substantia vestra donate mihi?</seg>
          <seg type="verse" n="23">vel: Liberate me de manu hostiset de manu robustorum eruite me?</seg>
          <seg type="verse" n="24">Docete me, et ego tacebo,et, si quid forte ignoravi, instruite me.</seg>
          <seg type="verse" n="25">Quare detraxistis sermonibus veritatis,cum e vobis nullus sit, qui possit arguere me?</seg>
          <seg type="verse" n="26">Ad increpandum tantum eloquia concinnatis,sed in ventum verba desperati.</seg>
          <seg type="verse" n="27">Super pupillum irruitiset subvertere nitimini amicum vestrum.</seg>
          <seg type="verse" n="28">Nunc, quaeso, convertimini ad me,et in faciem vestram non mentiar.</seg>
          <seg type="verse" n="29">Revertite! Nulla erit improbitas.Revertite! Adhuc praesens adest iustitia mea.</seg>
          <seg type="verse" n="30">Estne in lingua mea improbitas?An palatum meum non discernit nequitiam?</seg>
        </div>
        <div type="chapter" n="7">
          <seg type="verse" n="1">Nonne militia est vita hominis super terram,et sicut dies mercennarii dies eius?</seg>
          <seg type="verse" n="2">Sicut servus desiderat umbram,et sicut mercennarius praestolatur mercedem suam,</seg>
          <seg type="verse" n="3">sic et ego habui menses vacuoset noctes laboriosas enumeravi mihi.</seg>
          <seg type="verse" n="4">Si dormiero, dicam: Quando consurgam?Et rursum exspectabo vesperamet replebor doloribus usque crepusculum.</seg>
          <seg type="verse" n="5">Induta est caro mea putredine et sordibus pulveris;cutis mea scinditur et diffluit.</seg>
          <seg type="verse" n="6">Dies mei velocius transierunt quam navicula texentiset consumpti sunt deficiente filo.</seg>
          <seg type="verse" n="7">Memento quia ventus est vita mea,et non revertetur oculus meus, ut videat bona.</seg>
          <seg type="verse" n="8">Nec aspiciet me visus hominis;oculi tui in me, et non subsistam.</seg>
          <seg type="verse" n="9">Sicut consumitur nubes et pertransit,sic, qui descenderit ad inferos, non ascendet</seg>
          <seg type="verse" n="10">nec revertetur ultra in domum suam,neque cognoscet eum amplius locus eius.</seg>
          <seg type="verse" n="11">Quapropter et ego non parcam ori meo;loquar in tribulatione spiritus mei, confabulabor cum amaritudine animae meae.</seg>
          <seg type="verse" n="12">Numquid mare ego sum aut cetus,quia posuisti super me custodiam?</seg>
          <seg type="verse" n="13">Si dixero: Consolabitur me lectulus meus,et assumet stratum meum querelam meam,</seg>
          <seg type="verse" n="14">terrebis me per somniaet per visiones horrore concuties.</seg>
          <seg type="verse" n="15">Quam ob rem eligit suspendium anima mea,et mortem ossa mea.</seg>
          <seg type="verse" n="16">Desperavi; nequaquam ultra iam vivam.Parce mihi, nihil enim sunt dies mei.</seg>
          <seg type="verse" n="17">Quid est homo, quia magnificas eum?Aut quid apponis erga eum cor tuum?</seg>
          <seg type="verse" n="18">Visitas eum diluculoet singulis momentis probas illum.</seg>
          <seg type="verse" n="19">Usquequo non avertes oculos a me?Nec dimittis me, ut glutiam salivam meam?</seg>
          <seg type="verse" n="20">Peccavi; quid faciam tibi,o custos hominum?Quare posuisti me contrarium tibi, et factus sum mihimetipsi gravis?</seg>
          <seg type="verse" n="21">Cur non tollis peccatum meumet quare non aufers iniquitatem meam?Ecce, nunc in pulvere dormiam;et, si mane me quaesieris, non subsistam! ".</seg>
        </div>
        <div type="chapter" n="8">
          <seg type="verse" n="1">Respondens autem Baldad Suhites dixit:</seg>
          <seg type="verse" n="2">" Usquequo loqueris talia,et spiritus vehemens sermones oris tui?</seg>
          <seg type="verse" n="3">Numquid Deus supplantat iudicium,aut Omnipotens subvertit, quod iustum est?</seg>
          <seg type="verse" n="4">Et si filii tui peccaverunt ei,et dimisit eos in manu iniquitatis suae,</seg>
          <seg type="verse" n="5">tu tamen, si diluculo consurrexeris ad Deumet Omnipotentem fueris deprecatus,</seg>
          <seg type="verse" n="6">si mundus et rectus incesseris,statim evigilabit ad teet pacatum reddet habitaculum iustitiae tuae;</seg>
          <seg type="verse" n="7">in tantum ut, si priora tua fuerint parva,et novissima tua multiplicentur nimis.</seg>
          <seg type="verse" n="8">Interroga enim generationem pristinamet diligenter investiga patrum memoriam.</seg>
          <seg type="verse" n="9">Hesterni quippe sumus et ignoramus,quoniam sicut umbra dies nostri sunt super terram.</seg>
          <seg type="verse" n="10">Nonne ipsi docebunt te, loquentur tibiet de corde suo proferent eloquia?</seg>
          <seg type="verse" n="11">Numquid virere potest scirpus absque umore,aut crescere carectum sine aqua?</seg>
          <seg type="verse" n="12">Cum adhuc sit in flore, nec carpatur manu,ante omnes herbas arescit.</seg>
          <seg type="verse" n="13">Sic viae omnium, qui obliviscuntur Deum,et spes impii peribit.</seg>
          <seg type="verse" n="14">Cuius spes filum tenue,et sicut tela aranearum fiducia eius.</seg>
          <seg type="verse" n="15">Innitetur super domum suam et non stabit;fulciet eam et non consurget.</seg>
          <seg type="verse" n="16">Umectus videtur, antequam veniat sol,et in horto suo germen eius egredietur.</seg>
          <seg type="verse" n="17">Super acervum petrarum radices eius densabuntur,et inter lapides commorabitur.</seg>
          <seg type="verse" n="18">Si absorbuerit eum de loco suo,negabit eum et dicet: "Non novi te".</seg>
          <seg type="verse" n="19">Haec est enim laetitia viae eius,ut rursum de terra alii germinentur.</seg>
          <seg type="verse" n="20">Deus non proiciet simplicemnec porriget manum malignis,</seg>
          <seg type="verse" n="21">donec impleatur risu os tuum,et labia tua iubilo.</seg>
          <seg type="verse" n="22">Qui oderunt te, induentur confusione,et tabernaculum impiorum non subsistet ".</seg>
        </div>
        <div type="chapter" n="9">
          <seg type="verse" n="1">Et respondens Iob ait:</seg>
          <seg type="verse" n="2">" Vere scio quod ita sit,et quomodo iustificabitur homo compositus Deo?</seg>
          <seg type="verse" n="3">Si voluerit contendere cum eo,non poterit ei respondere unum pro mille.</seg>
          <seg type="verse" n="4">Sapiens corde est et fortis robore;quis restitit ei, et pacem habuit?</seg>
          <seg type="verse" n="5">Qui transtulit montes, et nescierunt hi, quos subvertit in furore suo.</seg>
          <seg type="verse" n="6">Qui commovet terram de loco suo,et columnae eius concutiuntur.</seg>
          <seg type="verse" n="7">Qui praecipit soli, et non oritur,et stellas claudit quasi sub signaculo.</seg>
          <seg type="verse" n="8">Qui extendit caelos soluset graditur super fluctus maris.</seg>
          <seg type="verse" n="9">Qui facit Arcturum et Orionaet Hyadas et interiora austri.</seg>
          <seg type="verse" n="10">Qui facit magna et incomprehensibiliaet mirabilia, quorum non est numerus.</seg>
          <seg type="verse" n="11">Si venerit ad me, non videbo eum;si abierit, non intellegam.</seg>
          <seg type="verse" n="12">Si repente arripiet, quis eum impediet?Vel quis dicere potest: "Quid facis?".</seg>
          <seg type="verse" n="13">Deus non retinet iram suam,et sub eo curvantur auxilia Rahab.</seg>
          <seg type="verse" n="14">Quantus ergo sum ego, ut respondeam eiet loquar delectis verbis cum eo?</seg>
          <seg type="verse" n="15">Quia, etiamsi iustus essem, non responderem,sed meum iudicem deprecarer;</seg>
          <seg type="verse" n="16">et, cum invocantem exaudierit me,non credam quod audierit vocem meam.</seg>
          <seg type="verse" n="17">In turbine enim conteret meet multiplicabit vulnera mea etiam sine causa.</seg>
          <seg type="verse" n="18">Non concedit requiescere spiritum meumet implet me amaritudinibus.</seg>
          <seg type="verse" n="19">Si fortitudo quaeritur, robustissimus est;si iudicium, quis eum arcesserit?</seg>
          <seg type="verse" n="20">Si iustificare me voluero, os meum condemnabit me;si innocentem ostendero, pravum me comprobabit.</seg>
          <seg type="verse" n="21">Etiamsi simplex fuero, hoc ipsum ignorabit anima mea,et contemnam vitam meam.</seg>
          <seg type="verse" n="22">Unum est, quod locutus sum:Et innocentem et impium ipse consumit.</seg>
          <seg type="verse" n="23">Si subito flagellum occidat,de afflictione innocentium ridebit.</seg>
          <seg type="verse" n="24">Terra data est in manus impii,vultum iudicum eius operit;quod si non ille est, quis ergo est?</seg>
          <seg type="verse" n="25">Dies mei velociores fuerunt cursore:fugerunt et non viderunt bonum;</seg>
          <seg type="verse" n="26">pertransierunt quasi naves arundineae,sicut aquila volans ad escam.</seg>
          <seg type="verse" n="27">Cum dixero: Obliviscar maerorem meum,commutabo faciem meam et hilaris fiam,</seg>
          <seg type="verse" n="28">vereor omnes dolores meos,sciens quod non iustificaveris me.</seg>
          <seg type="verse" n="29">Si autem et sic impius sum,quare frustra laboravi?</seg>
          <seg type="verse" n="30">Si lotus fuero quasi aquis nivis,et lixivo mundavero manus meas,</seg>
          <seg type="verse" n="31">tamen sordibus intinges me,et abominabuntur me vestimenta mea.</seg>
          <seg type="verse" n="32">Neque enim viro, qui similis mei est, respondebo;nec vir, quocum in iudicio contendam.</seg>
          <seg type="verse" n="33">Non est qui utrumque valeat arguereet ponere manum suam in ambobus.</seg>
          <seg type="verse" n="34">Auferat a me virgam suam,et pavor eius non me terreat.</seg>
          <seg type="verse" n="35">Loquar et non timebo eum;quia sic non mecum ipse sum.</seg>
        </div>
        <div type="chapter" n="10">
          <seg type="verse" n="1">Taedet animam meam vitae meae;dimittam adversum me eloquium meum,loquar in amaritudine animae meae.</seg>
          <seg type="verse" n="2">Dicam Deo: Noli me condemnare,indica mihi cur me ita iudices.</seg>
          <seg type="verse" n="3">Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?</seg>
          <seg type="verse" n="4">Numquid oculi carnei tibi sunt,aut, sicut videt homo, et tu videbis?</seg>
          <seg type="verse" n="5">Numquid sicut dies hominis dies tui,et anni tui sicut humana sunt tempora,</seg>
          <seg type="verse" n="6">ut quaeras iniquitatem meamet peccatum meum scruteris,</seg>
          <seg type="verse" n="7">cum scias quia nihil impium fecerim,et sit nemo, qui de manu tua possit eruere?</seg>
          <seg type="verse" n="8">Manus tuae fecerunt meet plasmaverunt me totum in circuitu;et sic repente praecipitas me?</seg>
          <seg type="verse" n="9">Memento, quaeso, quod sicut lutum feceris meet in pulverem reduces me.</seg>
          <seg type="verse" n="10">Nonne sicut lac mulsisti meet sicut caseum me coagulasti?</seg>
          <seg type="verse" n="11">Pelle et carnibus vestisti me;ossibus et nervis compegisti me.</seg>
          <seg type="verse" n="12">Vitam et misericordiam tribuisti mihi,et visitatio tua custodivit spiritum meum.</seg>
          <seg type="verse" n="13">Licet haec celes in corde tuo,tamen scio haec in animo tuo versari.</seg>
          <seg type="verse" n="14">Si peccaverim, observas meet ab iniquitate mea mundum me esse non pateris.</seg>
          <seg type="verse" n="15">Et si impius fuero, vae mihi est;et si iustus, non levabo caput,saturatus afflictione et miseria.</seg>
          <seg type="verse" n="16">Si superbia extollar, quasi catulum leonis capies meet iterum mirabilem te exhibebis in me.</seg>
          <seg type="verse" n="17">Instauras testes tuos contra meet multiplicas iram tuam adversum me,et poenae militant in me.</seg>
          <seg type="verse" n="18">Quare de vulva eduxisti me?Qui utinam consumptus essem, ne oculus me videret!</seg>
          <seg type="verse" n="19">Fuissem quasi non essem,de utero translatus ad tumulum.</seg>
          <seg type="verse" n="20">Numquid non paucitas dierum meorum finietur brevi?Dimitte ergo me, ut refrigerem paululum dolorem meum,</seg>
          <seg type="verse" n="21">antequam vadam, et non revertar,ad terram tenebrarum et umbrae mortis,</seg>
          <seg type="verse" n="22">terram caliginis et tenebrarum,ubi umbra mortis et nullus ordo,sed sempiternus horror inhabitat ".</seg>
        </div>
        <div type="chapter" n="11">
          <seg type="verse" n="1">Respondens autem Sophar Naamathites dixit:</seg>
          <seg type="verse" n="2">" Numquid illi, qui multa loquitur, non et respondetur?Aut vir verbosus iustificabitur?</seg>
          <seg type="verse" n="3">Vaniloquium tuum viros tacere faciet,et, cum ceteros irriseris, a nullo confutaberis?</seg>
          <seg type="verse" n="4">Dixisti enim: "Purus est sermo meus,et mundus sum in conspectu tuo".</seg>
          <seg type="verse" n="5">Atque utinam Deus ipse loqueretur tecumet aperiret labia sua tibi,</seg>
          <seg type="verse" n="6">ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.</seg>
          <seg type="verse" n="7">Forsitan vestigia Dei comprehendeset usque ad perfectum Omnipotentem reperies?</seg>
          <seg type="verse" n="8">Excelsior caelo est, et quid facies?Profundior inferno, et quid cognosces?</seg>
          <seg type="verse" n="9">Longior terra mensura eiuset latior mari.</seg>
          <seg type="verse" n="10">Si subverterit vel concluserit et coarctaverit,quis contradicet ei?</seg>
          <seg type="verse" n="11">Ipse enim novit hominum vanitatem;et videns iniquitatem nonne considerat?</seg>
          <seg type="verse" n="12">Sed et vir vacuus cordatus fit,et homo tamquam pullum onagri nascitur.</seg>
          <seg type="verse" n="13">Tu autem, si cor tuum firmaveriset expanderis ad eum manus tuas,</seg>
          <seg type="verse" n="14">si iniquitatem, quae est in manu tua, abstuleris a te,et non manserit in tabernaculo tuo iniustitia,</seg>
          <seg type="verse" n="15">tunc levare poteris faciem tuam absque maculaet eris stabilis et non timebis.</seg>
          <seg type="verse" n="16">Miseriae quoque oblivisceriset quasi aquarum, quae praeterierunt, recordaberis.</seg>
          <seg type="verse" n="17">Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.</seg>
          <seg type="verse" n="18">Et habebis fiduciam, proposita tibi spe,et defossus securus dormies.</seg>
          <seg type="verse" n="19">Requiesces, et non erit qui te exterreat;et deprecabuntur faciem tuam plurimi.</seg>
          <seg type="verse" n="20">Oculi autem impiorum deficient,et effugium peribit ab eis;et spes illorum exhalatio animae ".</seg>
        </div>
        <div type="chapter" n="12">
          <seg type="verse" n="1">Respondens autem Iob dixit:</seg>
          <seg type="verse" n="2">" Ergo vos estis soli homines,et vobiscum morietur sapientia.</seg>
          <seg type="verse" n="3">Et mihi est cor sicut et vobis,nec inferior vestri sum;quis enim haec, quae nostis, ignorat?</seg>
          <seg type="verse" n="4">Qui deridetur ab amico suo sicut ego,invocabit Deum, et exaudiet eum; deridetur enim iusti integritas.</seg>
          <seg type="verse" n="5">Lampas contempta apud cogitationes eorum, qui securi sunt,parata iis, qui vacillant pede.</seg>
          <seg type="verse" n="6">Tranquilla sunt tabernacula praedonumet secura iis, qui provocant Deum, iis, qui Deum tenent manu sua.</seg>
          <seg type="verse" n="7">Nimirum interroga iumenta, et docebunt te,et volatilia caeli, et indicabunt tibi.</seg>
          <seg type="verse" n="8">Loquere terrae, et docebit te;et narrabunt pisces maris.</seg>
          <seg type="verse" n="9">Quis ignorat in omnibus hisquod manus Domini hoc fecerit?</seg>
          <seg type="verse" n="10">In cuius manu anima omnis viventiset spiritus universae carnis hominis.</seg>
          <seg type="verse" n="11">Nonne auris verba diiudicat,et palatum cibum sibi gustat?</seg>
          <seg type="verse" n="12">In senibus est sapientia,et in longaevis prudentia.</seg>
          <seg type="verse" n="13">Apud ipsum est sapientia et fortitudo;ipse habet consilium et intellegentiam.</seg>
          <seg type="verse" n="14">Si destruxerit, nemo est, qui aedificet;si incluserit hominem, nullus est, qui aperiat.</seg>
          <seg type="verse" n="15">Si continuerit aquas, arescent;et, si emiserit eas, subvertent terram.</seg>
          <seg type="verse" n="16">Apud ipsum est fortitudo et sapientia;ipse novit et decipientem et eum qui decipitur.</seg>
          <seg type="verse" n="17">Inducit consiliarios spoliatoset iudices in stuporem.</seg>
          <seg type="verse" n="18">Balteum regum dissolvitet praecingit fune renes eorum.</seg>
          <seg type="verse" n="19">Inducit sacerdotes spoliatoset optimates supplantat,</seg>
          <seg type="verse" n="20">commutans labium veraciumet doctrinam senum auferens.</seg>
          <seg type="verse" n="21">Effundit despectionem super principeset cingulum fortium relaxat.</seg>
          <seg type="verse" n="22">Qui revelat profunda de tenebriset producit in lucem umbram mortis.</seg>
          <seg type="verse" n="23">Qui multiplicat gentes et perdit easet subversas in integrum restituit.</seg>
          <seg type="verse" n="24">Qui immutat cor principum populi terrae et decipit eoset errare eos faciet per invium desertum.</seg>
          <seg type="verse" n="25">Palpabunt quasi in tenebris et non in luce,et errare eos faciet quasi ebrios.</seg>
        </div>
        <div type="chapter" n="13">
          <seg type="verse" n="1">Ecce, omnia haec vidit oculus meus,et audivit auris mea, et intellexi singula.</seg>
          <seg type="verse" n="2">Secundum scientiam vestram, et ego novi;nec inferior vestri sum.</seg>
          <seg type="verse" n="3">Sed tamen ad Omnipotentem loquaret disputare cum Deo cupio;</seg>
          <seg type="verse" n="4">vos autem ostendam fabricatores mendacii,medicos vanos vos omnes.</seg>
          <seg type="verse" n="5">Atque utinam taceretis,ut sit vobis in sapientiam!</seg>
          <seg type="verse" n="6">Audite ergo correptionem meamet contentiones labiorum meorum attendite.</seg>
          <seg type="verse" n="7">Numquid pro Deo profertis mendaciumet pro illo loquimini dolos?</seg>
          <seg type="verse" n="8">Numquid faciem eius accipitiset pro Deo in iudicio contendere nitimini?</seg>
          <seg type="verse" n="9">Aut bonum est quod vos excutiat?Aut, ut illuditur homini, illudetis ei?</seg>
          <seg type="verse" n="10">Ipse vos arguet,cum in abscondito faciem accipitis.</seg>
          <seg type="verse" n="11">Nonne maiestas eius turbabit vos,et terror eius irruet super vos?</seg>
          <seg type="verse" n="12">Sententiae vestrae sunt proverbia cineris;thoraces lutei thoraces vestri.</seg>
          <seg type="verse" n="13">Tacete paulisper, ut loquar ipse,et transeat super me quodcumque.</seg>
          <seg type="verse" n="14">Quare sumam carnes meas dentibus meiset animam meam ponam in manibus meis?</seg>
          <seg type="verse" n="15">Etiamsi occiderit me, in ipso sperabo; verumtamen vias meas in conspectu eius arguam.</seg>
          <seg type="verse" n="16">Et hoc erit salus mea:non enim veniet in conspectu eius omnis impius.</seg>
          <seg type="verse" n="17">Audite sermonem meumet explicationem meam percipite auribus vestris.</seg>
          <seg type="verse" n="18">Ecce iudicium paravi;scio quod iustus inveniar.</seg>
          <seg type="verse" n="19">Quis est qui contendat mecum?Tunc enim tacebo et consummabor.</seg>
          <seg type="verse" n="20">Duo tantum ne facias mihi,et tunc a facie tua non abscondar:</seg>
          <seg type="verse" n="21">Manum tuam longe fac a me,et formido tua non me terreat.</seg>
          <seg type="verse" n="22">Voca me, et ego respondebo tibi;aut ipse loquar, et tu respondebis mihi.</seg>
          <seg type="verse" n="23">Quantas habeo iniquitates et peccata?Scelera mea et delicta ostende mihi.</seg>
          <seg type="verse" n="24">Cur faciem tuam abscondiset arbitraris me inimicum tuum?</seg>
          <seg type="verse" n="25">Contra folium, quod vento rapitur, dure agiset stipulam siccam persequeris.</seg>
          <seg type="verse" n="26">Scribis enim contra me amaritudineset occupatum me vis peccatis adulescentiae meae.</seg>
          <seg type="verse" n="27">Posuisti in nervo pedem meumet observasti omnes semitas measet vestigia pedum meorum considerasti.</seg>
          <seg type="verse" n="28">Qui quasi uter consumendus sum,et quasi vestimentum, quod comeditur a tinea.</seg>
        </div>
        <div type="chapter" n="14">
          <seg type="verse" n="1">Homo natus de muliere,brevi vivens tempore, commotione satiatur.</seg>
          <seg type="verse" n="2">Qui quasi flos egreditur et arescitet fugit velut umbra et non permanet.</seg>
          <seg type="verse" n="3">Et dignum ducis super huiuscemodi aperire oculos tuoset adducere eum tecum in iudicium?</seg>
          <seg type="verse" n="4">Quis potest facere mundum de immundo?Ne unus quidem!</seg>
          <seg type="verse" n="5">Si statuti dies hominis sunt,et numerus mensium eius apud te est,et constituti sunt termini eius, quos non praeteribit,</seg>
          <seg type="verse" n="6">averte oculos tuos ab eo, ut quiescat,donec solvat, sicut mercennarius, dies suos.</seg>
          <seg type="verse" n="7">Nam lignum habet spem;si praecisum fuerit, rursum virescet,et rami eius non deficient.</seg>
          <seg type="verse" n="8">Si senuerit in terra radix eius,et in pulvere emortuus fuerit truncus illius,</seg>
          <seg type="verse" n="9">ad odorem aquae germinabitet faciet comam quasi novellae.</seg>
          <seg type="verse" n="10">Homo vero cum mortuus fuerit et debilitatur,exspirat homo et, ubi, quaeso, est?</seg>
          <seg type="verse" n="11">Recedent aquae de mari,et fluvius vacuefactus arescet;</seg>
          <seg type="verse" n="12">sic homo, cum dormierit, non resurget:donec atteratur caelum, non evigilabitnec consurget de somno suo.</seg>
          <seg type="verse" n="13">Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?</seg>
          <seg type="verse" n="14">Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.</seg>
          <seg type="verse" n="15">Vocares me, et ego responderem tibi;opus manuum tuarum requireres.</seg>
          <seg type="verse" n="16">Tu quidem nunc gressus meos dinumerares,sed parceres peccatis meis.</seg>
          <seg type="verse" n="17">Signares quasi in sacculo delicta mea,sed dealbares iniquitatem meam.</seg>
          <seg type="verse" n="18">Mons cadens decidit,et saxum transfertur de loco suo;</seg>
          <seg type="verse" n="19">lapides excavant aquae,et alluvione terra inundatur:et spem hominis perdes.</seg>
          <seg type="verse" n="20">Praevales adversus eum, et in perpetuum transiet;immutas faciem eius et emittis eum.</seg>
          <seg type="verse" n="21">Sive nobiles fuerint filii eius, non novit;sive ignobiles, non intellegit.</seg>
          <seg type="verse" n="22">Attamen caro eius, dum vivet, dolet,et anima illius super semetipso luget ".</seg>
        </div>
        <div type="chapter" n="15">
          <seg type="verse" n="1">Respondens autem Eliphaz Themanites dixit:</seg>
          <seg type="verse" n="2">" Numquid sapiens respondebit sapientia ventosaet implebit vento urente stomachum suum?</seg>
          <seg type="verse" n="3">Arguens verbis, quae nihil prosunt,et sententiis, quae nihil iuvant?</seg>
          <seg type="verse" n="4">Tu autem pietatem dissolviset detrahis meditationi coram Deo.</seg>
          <seg type="verse" n="5">Docet enim iniquitas tua os tuum,et assumis linguam callidorum.</seg>
          <seg type="verse" n="6">Condemnabit te os tuum et non ego,et labia tua respondebunt tibi.</seg>
          <seg type="verse" n="7">Numquid primus homo tu natus eset ante colles formatus?</seg>
          <seg type="verse" n="8">Numquid consilium Dei audistiet tibi attrahis sapientiam?</seg>
          <seg type="verse" n="9">Quid nosti, quod nos ignoremus?Quid intellegis, quod nos nesciamus?</seg>
          <seg type="verse" n="10">Et senes et antiqui sunt inter nos,multo vetustiores quam pater tuus.</seg>
          <seg type="verse" n="11">Numquid parum tibi sunt consolationes Dei?Et verbum lene tecum factum?</seg>
          <seg type="verse" n="12">Quid te elevat cor tuum,et cur attonitos habes oculos?</seg>
          <seg type="verse" n="13">Quid vertis contra Deum spiritum tuumet profers de ore tuo huiuscemodi sermones?</seg>
          <seg type="verse" n="14">Quid est homo, ut immaculatus sit,et ut iustus appareat natus de muliere?</seg>
          <seg type="verse" n="15">Ecce, sanctis suis non fidit,et caeli non sunt mundi in conspectu eius;</seg>
          <seg type="verse" n="16">quanto magis abominabilis et corruptus homo,qui bibit quasi aquam iniquitatem.</seg>
          <seg type="verse" n="17">Ostendam tibi, audi me;quod vidi, narrabo tibi,</seg>
          <seg type="verse" n="18">quod sapientes confitentur,et non celaverunt eos patres eorum:</seg>
          <seg type="verse" n="19">quibus solis data est terra,et non transivit alienus per eos.</seg>
          <seg type="verse" n="20">Cunctis diebus suis impius cruciatur,et numerus annorum incertus est tyranno.</seg>
          <seg type="verse" n="21">Sonitus terroris semper in auribus illius,quasi, cum pax sit, vastator irruat in eum.</seg>
          <seg type="verse" n="22">Non credit quod reverti possit de tenebris,cum sit destinatus gladio.</seg>
          <seg type="verse" n="23">Cum se moverit ad quaerendum panem: "Ubinam?",novit quod paratus sit in manu eius tenebrarum dies.</seg>
          <seg type="verse" n="24">Terrebit eum tribulatio et angustia,vallabit eum sicut regem, qui praeparatur ad proelium.</seg>
          <seg type="verse" n="25">Tetendit enim adversus Deum manum suam,et contra Omnipotentem roboratus est.</seg>
          <seg type="verse" n="26">Cucurrit adversus eum erecto collo,spisso scuto armatus.</seg>
          <seg type="verse" n="27">Operuit faciem eius crassitudo,et de lateribus eius arvina dependet.</seg>
          <seg type="verse" n="28">Habitavit in civitatibus desolatiset in domibus desertis, quae in tumulos sunt redactae.</seg>
          <seg type="verse" n="29">Non ditabitur, nec perseverabit substantia eius;nec mittet in terra radicem suam.</seg>
          <seg type="verse" n="30">Non recedet de tenebris;ramos eius arefaciet flamma,et auferet ventus florem eius.</seg>
          <seg type="verse" n="31">Ne credat vanitati errore deceptus,quia vanitas erit remuneratio eius.</seg>
          <seg type="verse" n="32">Antequam dies eius impleantur, abscindentur,et ramus eius non virescet.</seg>
          <seg type="verse" n="33">Laedetur quasi vinea in primo flore botrus eius,et quasi oliva proiciens florem suum.</seg>
          <seg type="verse" n="34">Cangregatio enim impii sterilis,et ignis devorabit tabernacula eorum, qui munera libenter accipiunt.</seg>
          <seg type="verse" n="35">Concepit dolorem et peperit iniquitatem,et venter eius praeparat dolos.</seg>
        </div>
        <div type="chapter" n="16">
          <seg type="verse" n="1">Respondens autem Iob dixit:</seg>
          <seg type="verse" n="2">" Audivi frequenter talia!onsolatores molesti omnes vos estis.</seg>
          <seg type="verse" n="3">Numquid habebunt finem verba ventosa,aut quid te exacerbat, ut respondeas?</seg>
          <seg type="verse" n="4">Poteram et ego similia vestri loqui,si esset anima vestra pro anima mea!Concinnarem super vos sermoneset moverem caput meum super vos.</seg>
          <seg type="verse" n="5">Roborarem vos ore meoet motum labiorum meorum non cohiberem.</seg>
          <seg type="verse" n="6">Si locutus fuero, non quiescet dolor meuset, si tacuero, non recedet a me;</seg>
          <seg type="verse" n="7">nunc autem defatigavit me dolor meus,et tu vastasti omnem coetum meum.</seg>
          <seg type="verse" n="8">Rugae meae testimonium dicunt contra me;et suscitatur falsiloquus adversus faciem meam contradicens mihi,</seg>
          <seg type="verse" n="9">Ira eius discerpsit me et adversata est mihi,et infremuit contra me dentibus suis.Hostis meus acuit oculos suos in me.</seg>
          <seg type="verse" n="10">Aperuerunt super me ora suaet exprobrantes percusserunt maxillam meam,simul conferti contra me.</seg>
          <seg type="verse" n="11">Concludit me Deus apud iniquumet manibus impiorum me tradit.</seg>
          <seg type="verse" n="12">Ego, ille quondam tranquillus, repente contritus sum.Tenuit cervicem meam, confregit meet posuit me sibi quasi in signum.</seg>
          <seg type="verse" n="13">Circumdedit me lanceis suis,scidit lumbos meos, non pepercitet effudit in terra iecur meum.</seg>
          <seg type="verse" n="14">Dirupit me rumpens et diruens,irruit in me quasi gigas.</seg>
          <seg type="verse" n="15">Saccum consui super cutem meamet dimisi in terram cornu meum.</seg>
          <seg type="verse" n="16">Facies mea rubuit a fletu,et palpebrae meae caligaverunt;</seg>
          <seg type="verse" n="17">attamen absque iniquitate manus meae,cum haberem mundas preces.</seg>
          <seg type="verse" n="18">Terra, ne operias sanguinem meum,neque inveniat in te locum latendi clamor meus.</seg>
          <seg type="verse" n="19">Ecce enim in caelo testis meus,et conscius meus in excelsis.</seg>
          <seg type="verse" n="20">Interpretes mei sunt cogitationes meae:ad Deum stillat oculus meus.</seg>
          <seg type="verse" n="21">Atque utinam sic iudicaretur vir cum Deo,sicut iudicatur filius hominis cum collega suo.</seg>
          <seg type="verse" n="22">Ecce enim breves anni transeunt,et semitam, per quam non revertar, ambulo.</seg>
        </div>
        <div type="chapter" n="17">
          <seg type="verse" n="1">Spiritus meus attenuatus est,dies mei exstincti,et solum mihi superest sepulcrum.</seg>
          <seg type="verse" n="2">Nonne irrisiones circumdant me,et in amaritudinibus moratur oculus meus?</seg>
          <seg type="verse" n="3">Pone pignus pro me iuxta te;et quis umquam spondens percutiet manum meam?</seg>
          <seg type="verse" n="4">Cor eorum longe fecisti a disciplina;propterea non exaltabuntur.</seg>
          <seg type="verse" n="5">Praedam pollicetur sociis,sed oculi filiorum eius deficient.</seg>
          <seg type="verse" n="6">Posuit me quasi in proverbium vulgiet conspuendum in faciem.</seg>
          <seg type="verse" n="7">Caligavit ab indignatione oculus meus,et membra mea quasi in umbram redacta sunt.</seg>
          <seg type="verse" n="8">Stupebunt iusti super hoc,et innocens contra impium excitabitur.</seg>
          <seg type="verse" n="9">Et tenebit iustus viam suam,et mundus manibus addet fortitudinem.</seg>
          <seg type="verse" n="10">Igitur omnes vos convertimini et venite,et non inveniam in vobis ullum sapientem.</seg>
          <seg type="verse" n="11">Dies mei transierunt, cogitationes meae dissipatae suntet desideria cordis mei.</seg>
          <seg type="verse" n="12">Noctem verterunt in diem;et rursum post tenebras properat lux.</seg>
          <seg type="verse" n="13">Si sustinuero, infernus domus mea est;et in tenebris stravi lectulum meum.</seg>
          <seg type="verse" n="14">Putredini dixi: Pater meus es!;Mater mea et soror mea! vermibus.</seg>
          <seg type="verse" n="15">Ubi est ergo nunc praestolatio mea,et patientiam meam quis considerat?</seg>
          <seg type="verse" n="16">In profundissimum infernum descendent omnia mea;simul in pulvere erit requies mihi? ".</seg>
        </div>
        <div type="chapter" n="18">
          <seg type="verse" n="1">Respondens autem Baldad Suhites dixit:</seg>
          <seg type="verse" n="2">" Usque ad quem finem verba iactabitis?Intellegite prius, et sic loquamur.</seg>
          <seg type="verse" n="3">Quare reputati sumus ut iumentaet sorduimus coram vobis?</seg>
          <seg type="verse" n="4">Qui perdis animam tuam in furore tuo,numquid propter te derelinquetur terra,et transferentur rupes de loco suo?</seg>
          <seg type="verse" n="5">Etenim lux impii exstinguetur,nec splendebit flamma ignis eius.</seg>
          <seg type="verse" n="6">Lux obtenebrescet in tabernaculo illius,et lucerna, quae super eum est, exstinguetur.</seg>
          <seg type="verse" n="7">Arctabuntur gressus virtutis eius,et praecipitabit eum consilium suum.</seg>
          <seg type="verse" n="8">Immissi sunt in rete pedes eius,et in reticulo ambulat.</seg>
          <seg type="verse" n="9">Tenet plantam illius laqueus,et firmatur super eum tendiculum.</seg>
          <seg type="verse" n="10">Abscondita est in terra pedica eius,et decipula illius super semitam.</seg>
          <seg type="verse" n="11">Undique terrent eum formidineset involvunt pedes eius.</seg>
          <seg type="verse" n="12">Attenuatur fame robur eius,et pernicies parata costis illius.</seg>
          <seg type="verse" n="13">Devorat partes cutis eius,consumat membra illius primogenitus mortis.</seg>
          <seg type="verse" n="14">Avellitur de tabernaculo suo fiducia eius,et urges eum ad regem formidinum.</seg>
          <seg type="verse" n="15">Habitas in tabernaculo, quod iam non est ei;aspergitur in habitatione eius sulphur.</seg>
          <seg type="verse" n="16">Deorsum radices eius siccantur,sursum autem atteruntur rami eius.</seg>
          <seg type="verse" n="17">Memoria illius periit de terra,et non celebrabitur nomen eius in plateis.</seg>
          <seg type="verse" n="18">Expellent eum de luce in tenebraset de orbe transferent eum.</seg>
          <seg type="verse" n="19">Non erit semen eius neque progenies in populo suo,nec ullae reliquiae in commoratione eius.</seg>
          <seg type="verse" n="20">In die eius stupebunt novissimi,et primos invadet horror.</seg>
          <seg type="verse" n="21">Haec sunt ergo tabernacula iniqui;et iste locus eius, qui ignorat Deum ".</seg>
        </div>
        <div type="chapter" n="19">
          <seg type="verse" n="1">Respondens autem Iob dixit:</seg>
          <seg type="verse" n="2">" Usquequo affligitis ani mam meamet atteritis me sermonibus?</seg>
          <seg type="verse" n="3">En decies obiurgatis meet non erubescitis opprimentes me.</seg>
          <seg type="verse" n="4">Nempe, etsi erravi,mecum erit error meus.</seg>
          <seg type="verse" n="5">Si vos contra me erigiminiet arguitis me opprobriis meis,</seg>
          <seg type="verse" n="6">saltem nunc intellegite quia Deus non aequo iudicio afflixerit meet rete suo me cinxerit.</seg>
          <seg type="verse" n="7">Etsi clamo: Vim patior!, non exaudior;si vociferor, non est qui iudicet.</seg>
          <seg type="verse" n="8">Semitam meam circumsaepsit, et transire non possum;et in calle meo tenebras posuit.</seg>
          <seg type="verse" n="9">Spoliavit me gloria meaet abstulit coronam de capite meo.</seg>
          <seg type="verse" n="10">Destruxit me undique, et pereo,et evellit quasi arborem spem meam.</seg>
          <seg type="verse" n="11">Iratus est contra me furor eius,et sic me habuit quasi hostem suum.</seg>
          <seg type="verse" n="12">Simul venerunt turmae eiuset fecerunt sibi viam adversus meet obsederunt in gyro tabernaculum meum.</seg>
          <seg type="verse" n="13">Fratres meos longe fecit a me,et noti mei quasi alieni recesserunt a me.</seg>
          <seg type="verse" n="14">Dereliquerunt me propinqui mei,et, qui me noverant, obliti sunt mei.</seg>
          <seg type="verse" n="15">Inquilini domus meae et ancillae meae sicut alienum habuerunt me,et quasi peregrinus fui in oculis eorum.</seg>
          <seg type="verse" n="16">Servum meum vocavi, et non respondit;ore proprio deprecabar illum.</seg>
          <seg type="verse" n="17">Halitum meum exhorruit uxor mea,et fetui filiis uteri mei.</seg>
          <seg type="verse" n="18">Vel infantes despiciebant meet, cum surgerem, detrahebant mihi.</seg>
          <seg type="verse" n="19">Abominati sunt me quondam consiliarii mei;et, quem maxime diligebam, aversatus est me.</seg>
          <seg type="verse" n="20">Pelli meae, consumptis carnibus, adhaesit os meum,et evanuit cutis mea circa dentes meos.</seg>
          <seg type="verse" n="21">Miseremini mei, miseremini mei, saltem vos, amici mei,quia manus Domini tetigit me.</seg>
          <seg type="verse" n="22">Quare persequimini me sicut Deuset carnibus meis non saturamini?</seg>
          <seg type="verse" n="23">Quis mihi tribuat, ut scribantur sermones mei?Quis mihi det, ut exarentur in libro</seg>
          <seg type="verse" n="24">stilo ferreo et plumbeo,in aeternum sculpantur in silice?</seg>
          <seg type="verse" n="25">Scio enim quod redemptor meus vivitet in novissimo super pulvere stabit;</seg>
          <seg type="verse" n="26">et post pellem meam hanc, quam abstraxerunt,et de carne mea videbo Deum.</seg>
          <seg type="verse" n="27">Quem visurus sum ego ipse,et oculi mei conspecturi sunt, et non alienum.Consumpti sunt renes mei in sinu meo.</seg>
          <seg type="verse" n="28">Si ergo nunc dicitis: "Quomodo persequemur eumet radicem verbi inveniemus contra eum?",</seg>
          <seg type="verse" n="29">timete a facie gladii,quoniam ultor iniquitatum gladius est;et scitote esse iudicium ".</seg>
        </div>
        <div type="chapter" n="20">
          <seg type="verse" n="1">Respondens autem Sophar Naamathites dixit:</seg>
          <seg type="verse" n="2">" Idcirco cogitationes meae reducunt me,eo quod intellectus effulsit in me.</seg>
          <seg type="verse" n="3">Doctrinam, qua me arguis, audiam,at spiritus intellegentiae meae respondebit mihi.</seg>
          <seg type="verse" n="4">Scisne hoc a principio,ex quo positus est homo super terram,</seg>
          <seg type="verse" n="5">quod exsultatio iniquorum brevis sit,et gaudium impiorum ad instar puncti?</seg>
          <seg type="verse" n="6">si ascenderit usque ad caelum superbia eius,et caput eius nubes tetigerit,</seg>
          <seg type="verse" n="7">quasi sterquilinium in finem perdetur,et, qui eum viderant, dicent: "Ubi est?".</seg>
          <seg type="verse" n="8">Velut somnium avolans non invenietur,transiet sicut visio nocturna.</seg>
          <seg type="verse" n="9">Oculus, qui eum viderat, non videbit,neque ultra intuebitur eum locus suus.</seg>
          <seg type="verse" n="10">Filii eius satagent complacere pauperibus,et manus illius reddent ei possessionem suam.</seg>
          <seg type="verse" n="11">Ossa eius, quae implebantur adulescentia,cum eo in pulvere dormient.</seg>
          <seg type="verse" n="12">Cum enim dulce fuerit in ore eius malum,abscondet illud sub lingua sua.</seg>
          <seg type="verse" n="13">Parcet illi et non derelinquet illudet celabit in gutture suo.</seg>
          <seg type="verse" n="14">Panis eius in visceribus illiusvertetur in fel aspidum intrinsecus.</seg>
          <seg type="verse" n="15">Divitias, quas devoravit, evomet,et de ventre illius extrahet eas Deus.</seg>
          <seg type="verse" n="16">Venenum aspidum sugebat,et occidet eum lingua viperae.</seg>
          <seg type="verse" n="17">Non videat rivulos olei,torrentes mellis et butyri.</seg>
          <seg type="verse" n="18">Restituet quaestum suum nec deglutiet,de opibus venditionum non laetabitur.</seg>
          <seg type="verse" n="19">Quoniam confringens deseruit pauperes,domum rapuit et non aedificavit eam.</seg>
          <seg type="verse" n="20">Nec est satiatus venter eius;et cum desideriis suis evadere non potuit.</seg>
          <seg type="verse" n="21">Non fuerunt reliquiae de cibo eius,et propterea nihil permanebit de bonis eius.</seg>
          <seg type="verse" n="22">Cum satiatus fuerit, arctabitur;et omnis dolor irruet super eum.</seg>
          <seg type="verse" n="23">Impleat ventrem suum:emittet Deus in eum iram furoris suiet pluet super illum bellum suum.</seg>
          <seg type="verse" n="24">Fugiet arma ferreaet irruet in arcum aereum.</seg>
          <seg type="verse" n="25">Sagitta transverberabit corpus eius,et fulgur iecur eius;vadent et venient super eum horribilia.</seg>
          <seg type="verse" n="26">Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.</seg>
          <seg type="verse" n="27">Revelabunt caeli iniquitatem eius,et terra consurget adversus eum.</seg>
          <seg type="verse" n="28">Auferetur germen domus illius,detrahetur in die furoris Dei.</seg>
          <seg type="verse" n="29">Haec est pars hominis impii a Deo,et hereditas verborum eius a Domino ".</seg>
        </div>
        <div type="chapter" n="21">
          <seg type="verse" n="1">Respondens autem Iob dixit:</seg>
          <seg type="verse" n="2">" Audite, quaeso, sermonesmeos,et sint haec consolationes vestrae.</seg>
          <seg type="verse" n="3">Sustinete me, et ego loquar;et post verba mea ridebitis.</seg>
          <seg type="verse" n="4">Numquid contra hominem disputatio mea est,ut merito non debeam impatiens fieri?</seg>
          <seg type="verse" n="5">Attendite me et obstupesciteet superponite digitum ori vestro.</seg>
          <seg type="verse" n="6">Et ego, quando recordatus fuero, pertimesco,et concutit carnem meam tremor.</seg>
          <seg type="verse" n="7">Quare ergo impii vivunt,senuerunt confortatique sunt divitiis?</seg>
          <seg type="verse" n="8">Semen eorum permanet coram eis,et progenies eorum in conspectu eorum.</seg>
          <seg type="verse" n="9">Domus eorum securae sunt et pacatae,et non est virga Dei super illos.</seg>
          <seg type="verse" n="10">Bos eorum concepit et non abortivit,vacca peperit et non est privata fetu suo.</seg>
          <seg type="verse" n="11">Egrediuntur quasi greges parvuli eorum,et infantes eorum exsultant lusibus.</seg>
          <seg type="verse" n="12">Tenent tympanum et citharamet gaudent ad sonitum organi.</seg>
          <seg type="verse" n="13">Ducunt in bonis dies suoset in puncto ad inferna descendunt.</seg>
          <seg type="verse" n="14">Qui dixerant Deo: "Recede a nobis!Scientiam viarum tuarum nolumus.</seg>
          <seg type="verse" n="15">Quis est Omnipotens, ut serviamus ei,et quid nobis prodest, si oraverimus illum?".</seg>
          <seg type="verse" n="16">Sint in manu eorum bona sua;consilium vero impiorum longe sit a me.</seg>
          <seg type="verse" n="17">Quam saepe lucerna impiorum exstinguitur,et superveniet eis pernicies,et dolores dividet in furore suo?</seg>
          <seg type="verse" n="18">Erunt sicut paleae ante faciem venti,et sicut favilla, quam turbo dispergit.</seg>
          <seg type="verse" n="19">"Servabitne Deus filiis iniquitatem eius?".Retribuat illi, ut sciat.</seg>
          <seg type="verse" n="20">Videbunt oculi eius interfectionem suam,et de furore Omnipotentis bibet.</seg>
          <seg type="verse" n="21">Quid enim ad eum pertinet de domo sua post se,et si numerus mensium eius recidetur?</seg>
          <seg type="verse" n="22">Numquid Deum docebit quispiam scientiam,qui excelsos iudicat?</seg>
          <seg type="verse" n="23">Iste moritur robustus et sanus,dives et felix;</seg>
          <seg type="verse" n="24">viscera eius plena sunt adipe,et medullis ossa illius irrigantur.</seg>
          <seg type="verse" n="25">Alius vero moritur in amaritudine animaeabsque ullis opibus;</seg>
          <seg type="verse" n="26">et tamen simul in pulvere dormient,et vermes operient eos.</seg>
          <seg type="verse" n="27">Certe novi cogitationes vestraset sententias contra me iniquas.</seg>
          <seg type="verse" n="28">Dicitis enim: "Ubi est domus principis,et ubi tabernacula impiorum?".</seg>
          <seg type="verse" n="29">Nonne interrogastis quemlibet de viatoribuset signa eorum non agnovistis?</seg>
          <seg type="verse" n="30">Quia in diem perditionis servatur maluset ad diem furoris abducetur.</seg>
          <seg type="verse" n="31">Quis arguet coram eo viam eius,et, quae fecit, quis reddet illi?</seg>
          <seg type="verse" n="32">Ipse ad sepulcra ducetur,et super tumulum vigilabunt.</seg>
          <seg type="verse" n="33">Dulces erunt ei glebae vallis,et post se omnem hominem trahetet ante se innumerabiles.</seg>
          <seg type="verse" n="34">Quomodo igitur consolamini me frustra,et responsionis vestrae restat perfidia? ".</seg>
        </div>
        <div type="chapter" n="22">
          <seg type="verse" n="1">Respondens autem Eliphaz Themanites dixit:</seg>
          <seg type="verse" n="2">" Numquid Deo prodesse potest homo,cum vix intellegens sibi ipse proderit?</seg>
          <seg type="verse" n="3">Quid prodest Omnipotenti, si iustus fueris,aut quid ei confers, si immaculatam feceris viam tuam?</seg>
          <seg type="verse" n="4">Numquid pro tua pietate arguet teet veniet tecum in iudicium?</seg>
          <seg type="verse" n="5">Et non propter malitiam tuam plurimamet infinitas iniquitates tuas?</seg>
          <seg type="verse" n="6">Sumpsisti enim pignori fratres tuos sine causaet nudos spoliasti vestibus.</seg>
          <seg type="verse" n="7">Aquam lasso non dedistiet esurienti cohibuisti panem.</seg>
          <seg type="verse" n="8">Numquid viro forti brachio erit terra,et acceptus sedebit in ea?</seg>
          <seg type="verse" n="9">Viduas dimisisti vacuaset lacertos pupillorum comminuisti.</seg>
          <seg type="verse" n="10">Propterea circumdatus es laqueis,et conturbat te subita formido.</seg>
          <seg type="verse" n="11">Vel tenebras non vides,et impetus aquarum opprimit te.</seg>
          <seg type="verse" n="12">"Nonne Deus excelsior caelo?Et inspice stellarum verticem: quam sublimis!".</seg>
          <seg type="verse" n="13">Et dicis: "Quid enim novit Deuset quasi per caliginem iudicat?</seg>
          <seg type="verse" n="14">Nubes latibulum eius, nec nostra considerat;et circa orbem caeli perambulat".</seg>
          <seg type="verse" n="15">Numquid semitam saeculorum custodire cupis,quam calcaverunt viri iniqui?</seg>
          <seg type="verse" n="16">Qui sublati ante tempus suum,et fluvius subvertit fundamentum eorum.</seg>
          <seg type="verse" n="17">Qui dicebant Deo: "Recede a nobis!"et "Quid faciet Omnipotens nobis?".</seg>
          <seg type="verse" n="18">Cum ille implesset domos eorum bonis,quorum sententia procul erat ab eo.</seg>
          <seg type="verse" n="19">Videbunt iusti et laetabuntur,et innocens subsannabit eos:</seg>
          <seg type="verse" n="20">"Vere succisus est status eorum,et reliquias eorum devoravit ignis".</seg>
          <seg type="verse" n="21">Acquiesce igitur ei, et habeto pacem;et per haec habebis fructus optimos.</seg>
          <seg type="verse" n="22">Suscipe ex ore illius legemet pone sermones eius in corde tuo.</seg>
          <seg type="verse" n="23">Si reversus fueris ad Omnipotentem, aedificaberiset longe facies iniquitatem a tabernaculo tuo.</seg>
          <seg type="verse" n="24">Comparabis tamquam terram aurumet tamquam glaream torrentis Ophir.</seg>
          <seg type="verse" n="25">Eritque Omnipotens metallum tuum,et argentum coacervabitur tibi.</seg>
          <seg type="verse" n="26">Tunc super Omnipotentem deliciis afflueset elevabis ad Deum faciem tuam.</seg>
          <seg type="verse" n="27">Supplex rogabis eum, et exaudiet te,et vota tua reddes.</seg>
          <seg type="verse" n="28">Decernes rem, et veniet tibi,et in viis tuis splendebit lumen.</seg>
          <seg type="verse" n="29">Quia humiliat eum, qui loquitur superba,et demissus oculis ipse salvabitur.</seg>
          <seg type="verse" n="30">Eripiet innocentem,eripietur autem in munditia manuum suarum ".</seg>
        </div>
        <div type="chapter" n="23">
          <seg type="verse" n="1">Respondens autem Iob ait:</seg>
          <seg type="verse" n="2">" Nunc quoque in amaritu tudine est querela mea,et manus eius aggravata est super gemitum meum.</seg>
          <seg type="verse" n="3">Quis mihi tribuat, ut cognoscam et inveniam illumet veniam usque ad solium eius?</seg>
          <seg type="verse" n="4">Ponam coram eo iudiciumet os meum replebo increpationibus,</seg>
          <seg type="verse" n="5">ut sciam verba, quae mihi respondeat,et intellegam quid loquatur mihi.</seg>
          <seg type="verse" n="6">Num multa fortitudine contendet mecum?Non! Ipse tantum audiat!</seg>
          <seg type="verse" n="7">Tunc iustus disceptabit cum illo,et ego evaderem in perpetuo a iudice meo.</seg>
          <seg type="verse" n="8">Si ad orientem iero, non apparet;si ad occidentem, non intellegam eum.</seg>
          <seg type="verse" n="9">Si ad sinistram pergam, non apprehendam eum;si me vertam ad dexteram, non videbo illum.</seg>
          <seg type="verse" n="10">Ipse vero scit viam meam,et, si probaverit me, quasi aurum egrediar.</seg>
          <seg type="verse" n="11">Vestigia eius secutus est pes meus,viam eius custodivi et non declinavi ex ea.</seg>
          <seg type="verse" n="12">A mandatis labiorum eius non recessiet in sinu meo abscondi verba oris eius.</seg>
          <seg type="verse" n="13">Ipse enim solus est, et quis repellet eum?Et anima eius, quodcumque voluit, hoc fecit.</seg>
          <seg type="verse" n="14">Cum expleverit in me voluntatem suam,et alia multa similia praesto sunt ei;</seg>
          <seg type="verse" n="15">et idcirco a facie eius turbatus sumet considerans eum timore sollicitor.</seg>
          <seg type="verse" n="16">Deus mollivit cor meum,et Omnipotens conturbavit me.</seg>
          <seg type="verse" n="17">Non enim perii propter imminentes tenebras,nec faciem meam operuit caligo.</seg>
        </div>
        <div type="chapter" n="24">
          <seg type="verse" n="1">Cur ab Omnipotente non sunt abscondita tempora,qui autem noverunt eum, ignorant dies illius?</seg>
          <seg type="verse" n="2">Alii terminos transtulerunt,diripuerunt greges et paverunt eos.</seg>
          <seg type="verse" n="3">Asinum pupillorum abegeruntet abstulerunt pro pignore bovem viduae.</seg>
          <seg type="verse" n="4">Subverterunt pauperum viam,et simul se occultare coacti sunt mansueti terrae.</seg>
          <seg type="verse" n="5">Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.</seg>
          <seg type="verse" n="6">Agrum non suum demetuntet vineam peccatoris vindemiant.</seg>
          <seg type="verse" n="7">Nudi pernoctant sine indumento,nec est eis operimentum in frigore.</seg>
          <seg type="verse" n="8">Imbre montium riganturet non habentes refugium adhaerent rupibus.</seg>
          <seg type="verse" n="9">Abripuerunt pupillum ab ubereet pauperem pignori sumpserunt;</seg>
          <seg type="verse" n="10">nudi et incedentes absque vestituet esurientes portant spicas.</seg>
          <seg type="verse" n="11">Inter muros oleum expresseruntet calcatis torcularibus sitiunt.</seg>
          <seg type="verse" n="12">De civitatibus morientes ingemuerunt,et anima vulneratorum clamavit,et Deus non ponit aurem ad precem.</seg>
          <seg type="verse" n="13">Ipsi fuerunt rebelles lumini,nescierunt vias eiusnec morati sunt in semitis eius.</seg>
          <seg type="verse" n="14">Mane primo consurgit homicida,interficit egenum et pauperem;per noctem vero erit quasi fur.</seg>
          <seg type="verse" n="15">Oculus adulteri observat caliginemdicens: "Non me videbit oculus";et operiet vultum suum.</seg>
          <seg type="verse" n="16">Perfodit in tenebris domos, interdiu sese abdideruntet ignoraverunt lucem.</seg>
          <seg type="verse" n="17">Si subito apparuerit aurora, arbitrantur umbram mortis,nam sunt assueti terroribus umbrae mortis.</seg>
          <seg type="verse" n="18">"Levis est super faciem aquae;maledicta est pars eius in terra,nec est qui se dirigat ad vineas eius.</seg>
          <seg type="verse" n="19">Siccitas et calor abstulerunt aquas nivium,et inferi eos, qui peccaverunt.</seg>
          <seg type="verse" n="20">Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.</seg>
          <seg type="verse" n="21">Male egit cum sterili, quae non parit,et viduae bene non fecit.</seg>
          <seg type="verse" n="22">Detraxit fortes in fortitudine suaet, cum steterit, ille non credet vitae suae.</seg>
          <seg type="verse" n="23">Dedit ei locum securitatis, quo sustentetur;oculi autem eius sunt in viis illius.</seg>
          <seg type="verse" n="24">Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".</seg>
          <seg type="verse" n="25">Quod si non est ita, quis me potest arguere esse mentitumet ponere in nihilum verba mea? ".</seg>
        </div>
        <div type="chapter" n="25">
          <seg type="verse" n="1">Respondens autem Baldad Suhites dixit:</seg>
          <seg type="verse" n="2">" Potestas et terror apud eum est,qui facit pacem in sublimibus suis.</seg>
          <seg type="verse" n="3">Numquid est numerus militum eius?Et super quem non surget lumen illius?</seg>
          <seg type="verse" n="4">Numquid iustificari potest homo comparatus Deo,aut apparere mundus natus de muliere?</seg>
          <seg type="verse" n="5">Ecce luna etiam non splendet,et stellae non sunt mundae in conspectu eius;</seg>
          <seg type="verse" n="6">quanto magis homo putredo,et filius hominis vermis ".</seg>
        </div>
        <div type="chapter" n="26">
          <seg type="verse" n="1">Respondens autem Iob dixit:</seg>
          <seg type="verse" n="2">" Quomodo adiuvisti imbecillem?Et sustentas brachium eius, qui non est fortis?</seg>
          <seg type="verse" n="3">Quod dedisti illi consilium, qui non habet sapientiam?Et prudentiam tuam ostendisti plurimam!</seg>
          <seg type="verse" n="4">Quem docere voluisti?Et cuius est spiritus, qui egreditur ex te?</seg>
          <seg type="verse" n="5">Ecce umbrae gemunt sub aquis,et qui habitant cum eis.</seg>
          <seg type="verse" n="6">Nudus est infernus coram illo,et nullum est operimentum Perditioni.</seg>
          <seg type="verse" n="7">Qui extendit aquilonem super vacuumet appendit terram super nihilum.</seg>
          <seg type="verse" n="8">Qui ligat aquas in nubibus suis,ut non erumpant pariter deorsum.</seg>
          <seg type="verse" n="9">Qui operit faciem solii suiexpandens super illud nebulam suam.</seg>
          <seg type="verse" n="10">Terminum circumdedit aquis,usque dum finiantur lux et tenebrae.</seg>
          <seg type="verse" n="11">Columnae caeli contremiscuntet pavent ab increpatione eius.</seg>
          <seg type="verse" n="12">In fortitudine sua terruit mareet prudentia sua percussit Rahab.</seg>
          <seg type="verse" n="13">Spiritus eius serenavit caelos,et manus eius confodit colubrum fugientem.</seg>
          <seg type="verse" n="14">Ecce haec sunt termini viarum eius;et, cum vix parvam stillam sermonis eius audierimus,quis poterit tonitruum magnitudinis illius intueri? ".</seg>
        </div>
        <div type="chapter" n="27">
          <seg type="verse" n="1">Addidit quoque Iob assu mens parabolam suam et dixit:</seg>
          <seg type="verse" n="2">" Vivit Deus, qui abstulit ius meum, et Omnipotens, qui ad amaritudinem adduxit animam meam,</seg>
          <seg type="verse" n="3">quia, donec superest halitus in me,et spiritus Dei in naribus meis,</seg>
          <seg type="verse" n="4">non loquentur labia mea iniquitatem,nec lingua mea meditabitur mendacium!</seg>
          <seg type="verse" n="5">Absit a me, ut iustos vos esse iudicem;donec exspirem, non recedam ab innocentia mea.</seg>
          <seg type="verse" n="6">Iustificationem meam, quam coepi tenere, non deseram,neque enim reprehendit me cor meum in omni vita mea.</seg>
          <seg type="verse" n="7">Sit ut impius inimicus meus,et adversarius meus quasi iniquus.</seg>
          <seg type="verse" n="8">Quae est enim spes impii, cum secet,cum rapiat Deus animam eius?</seg>
          <seg type="verse" n="9">Numquid Deus audiet clamorem eius,cum venerit super eum angustia?</seg>
          <seg type="verse" n="10">Aut poterit in Omnipotente delectariet invocare Deum omni tempore?</seg>
          <seg type="verse" n="11">Docebo vos manum Dei,quae Omnipotens habeat, nec abscondam.</seg>
          <seg type="verse" n="12">Ecce vos omnes observastis,et quid sine causa vana loquimini?</seg>
          <seg type="verse" n="13">Haec est pars hominis impii apud Deum,et hereditas violentorum, quam ab Omnipotente suscipient.</seg>
          <seg type="verse" n="14">Si multiplicati fuerint filii eius, in gladio erunt,et nepotes eius non saturabuntur pane.</seg>
          <seg type="verse" n="15">Qui reliqui fuerint ex eo, sepelientur in interitu,et viduae illius non plorabunt.</seg>
          <seg type="verse" n="16">Si comportaverit quasi terram argentumet sicut lutum praeparaverit vestimenta,</seg>
          <seg type="verse" n="17">praeparabit quidem, sed iustus vestietur illis,et argentum innocens dividet.</seg>
          <seg type="verse" n="18">Aedificavit sicut aranea domum suam,et sicut custos fecit umbraculum.</seg>
          <seg type="verse" n="19">Dives, cum dormierit, nihil secum auferet;aperiet oculos suos et nihil inveniet.</seg>
          <seg type="verse" n="20">Apprehendet eum quasi aqua inopia,nocte opprimet eum tempestas.</seg>
          <seg type="verse" n="21">Tollet eum ventus urens et auferet,et velut turbo rapiet eum de loco suo.</seg>
          <seg type="verse" n="22">Et mittet super eum et non parcet;de manu eius fugiens fugiet.</seg>
          <seg type="verse" n="23">Complodet super eum manus suaset sibilabit eum de loco suo.</seg>
        </div>
        <div type="chapter" n="28">
          <seg type="verse" n="1">Habet argentum venarum principiaet auro locus est, in quo conflatur.</seg>
          <seg type="verse" n="2">Ferrum de terra tollitur,et lapis solutus calore in aes vertitur.</seg>
          <seg type="verse" n="3">Terminum posuit tenebriset universorum finem ipse scrutatur,lapidem quoque caliginis et umbrae.</seg>
          <seg type="verse" n="4">Aperuit cuniculos gens peregrina,ipsique obliti sunt pedes,penduli haerent plus quam vir nutans.</seg>
          <seg type="verse" n="5">Terra, de qua oriebatur panis,in profundo subversa est sicut per ignem.</seg>
          <seg type="verse" n="6">Locus sapphiri lapides eius,et glebae illius aurum.</seg>
          <seg type="verse" n="7">Semitam ignoravit avis rapax,nec intuitus est eam oculus vulturis.</seg>
          <seg type="verse" n="8">Non calcaverunt eam filii superbiae,nec pertransivit per eam leaena.</seg>
          <seg type="verse" n="9">Ad silicem extendit manum suam,subvertit a radicibus montes.</seg>
          <seg type="verse" n="10">In petris canales excidit,et omne pretiosum vidit oculus eius.</seg>
          <seg type="verse" n="11">Profunda quoque fluviorum scrutatus estet abscondita in lucem produxit.</seg>
          <seg type="verse" n="12">Sapientia vero ubi invenitur?Et quis est locus intellegentiae?</seg>
          <seg type="verse" n="13">Nescit homo structuram eius,nec invenitur in terra viventium.</seg>
          <seg type="verse" n="14">Abyssus dicit: "Non est in me";et mare loquitur: "Non est mecum".</seg>
          <seg type="verse" n="15">Non dabitur aurum obryzum pro ea,nec appendetur argentum in commutatione eius.</seg>
          <seg type="verse" n="16">Non appendetur auro Ophirnec lapidi sardonycho pretiosissimo vel sapphiro.</seg>
          <seg type="verse" n="17">Non adaequabitur ei aurum vel vitrum,nec commutabuntur pro ea vasa auri.</seg>
          <seg type="verse" n="18">Corallia et crystallum non memorabuntur comparatione eius;et possessio sapientiae potior margaritis.</seg>
          <seg type="verse" n="19">Non adaequabitur ei topazius de Aethiopianec auro mundissimo componetur.</seg>
          <seg type="verse" n="20">Unde ergo sapientia venit,et quis est locus intellegentiae?</seg>
          <seg type="verse" n="21">Abscondita est ab oculis omnium viventium,volucres quoque caeli latet.</seg>
          <seg type="verse" n="22">Perditio et mors dixerunt:Auribus nostris audivimus famam eius".</seg>
          <seg type="verse" n="23">Deus intellegit viam eius,et ipse novit locum illius.</seg>
          <seg type="verse" n="24">Ipse enim fines mundi intueturet omnia, quae sub caelo sunt, respicit.</seg>
          <seg type="verse" n="25">Qui fecit ventis ponduset aquas appendit in mensura,</seg>
          <seg type="verse" n="26">quando ponebat pluviis legemet viam procellis sonantibus,</seg>
          <seg type="verse" n="27">tunc vidit illam et enarravitet praeparavit et investigavit.</seg>
          <seg type="verse" n="28">Et dixit homini: "Ecce timor Domini, ipsa est sapientia;et recedere a malo intellegentia" ".</seg>
        </div>
        <div type="chapter" n="29">
          <seg type="verse" n="1">Addidit quoque Iob assumens parabolam suam et di xit:</seg>
          <seg type="verse" n="2">" Quis mihi tribuat, ut sim iuxta menses pristinos,secundum dies, quibus Deus custodiebat me?</seg>
          <seg type="verse" n="3">Quando splendebat lucerna eius super caput meum,et ad lumen eius ambulabam in tenebris.</seg>
          <seg type="verse" n="4">Sicut fui in diebus adulescentiae meae,quando familiaris Deus erat in tabernaculo meo,</seg>
          <seg type="verse" n="5">quando erat Omnipotens mecum,et in circuitu meo pueri mei,</seg>
          <seg type="verse" n="6">quando lavabam pedes meos lacte,et petra fundebat mihi rivos olei.</seg>
          <seg type="verse" n="7">Quando procedebam ad portam civitatiset in platea parabam cathedram mihi,</seg>
          <seg type="verse" n="8">videbant me iuvenes et abscondebantur,et senes assurgentes stabant.</seg>
          <seg type="verse" n="9">Principes cessabant loquiet digitum superponebant ori suo.</seg>
          <seg type="verse" n="10">Vocem suam cohibebant duces,et lingua eorum palato suo adhaerebat.</seg>
          <seg type="verse" n="11">Auris audiens beatificabat me,et oculus videns testimonium reddebat mihi,</seg>
          <seg type="verse" n="12">eo quod liberassem pauperem vociferantemet pupillum, cui non esset adiutor.</seg>
          <seg type="verse" n="13">Benedictio perituri super me veniebat,et cor viduae iubilare feci.</seg>
          <seg type="verse" n="14">Iustitia indutus sum et vestivi me,sicut vestimento et diademate, iudicio meo.</seg>
          <seg type="verse" n="15">Oculus fui caecoet pes claudo;</seg>
          <seg type="verse" n="16">pater eram pauperumet causam viri ignoti diligentissime investigabam.</seg>
          <seg type="verse" n="17">Conterebam molas iniquiet de dentibus illius auferebam praedam.</seg>
          <seg type="verse" n="18">Dicebamque: In nidulo meo moriaret sicut palma multiplicabo dies.</seg>
          <seg type="verse" n="19">Radix mea aperta est secus aquas,et ros morabitur in ramis meis.</seg>
          <seg type="verse" n="20">Gloria mea semper innovabitur,et arcus meus in manu mea instaurabitur.</seg>
          <seg type="verse" n="21">Qui me audiebant, blandiebanturet intenti tacebant ad consilium meum.</seg>
          <seg type="verse" n="22">Verbis meis addere nihil audebant,et super illos stillabat eloquium meum.</seg>
          <seg type="verse" n="23">Exspectabant me sicut pluviamet os suum aperiebant quasi ad imbrem serotinum.</seg>
          <seg type="verse" n="24">Si quando ridebam ad eos, non credebant,et lux vultus mei non cadebat in terram.</seg>
          <seg type="verse" n="25">Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.</seg>
        </div>
        <div type="chapter" n="30">
          <seg type="verse" n="1">Nunc autem derident meiuniores tempore,quorum non dignabar patresponere cum canibus gregis mei;</seg>
          <seg type="verse" n="2">quorum virtus manuum mihi erat pro nihilo,et robur iuvenile perierat totum.</seg>
          <seg type="verse" n="3">Egestate et fame steriles, qui rodebant in solitudine,serotino tempore fiebant turbo et vastatio;</seg>
          <seg type="verse" n="4">et mandebant herbas et arborum frutices,et radix iuniperorum erat cibus eorum.</seg>
          <seg type="verse" n="5">De medio eiciebantur,clamabant contra eos tamquam fures;</seg>
          <seg type="verse" n="6">ad ripas habitabant torrentiumet in cavernis terrae et petrarum;</seg>
          <seg type="verse" n="7">inter frutices rudebant,sub sentibus se congerebant;</seg>
          <seg type="verse" n="8">filii stultorum et ignobiliumet de terra penitus exturbati.</seg>
          <seg type="verse" n="9">Nunc in eorum canticum versus sumet factus sum eis in proverbium.</seg>
          <seg type="verse" n="10">Abominantur me et longe fugiunt a meet faciem meam conspuere non verentur.</seg>
          <seg type="verse" n="11">Pharetram enim suam aperuit et afflixit meet frenum in os meum immisit.</seg>
          <seg type="verse" n="12">Ad dexteram progenies surrexerunt;pedes meos subverteruntet complanaverunt contra me semitas ruinae.</seg>
          <seg type="verse" n="13">Dissipaverunt itinera mea,insidiati sunt mihi et praevaluerunt,et non fuit qui ferret auxilium.</seg>
          <seg type="verse" n="14">Quasi rupto muro et aperto irruerunt super meet sub ruinis devoluti sunt.</seg>
          <seg type="verse" n="15">Versi sunt contra me in terrores,persequitur quasi ventus principatum meum,et velut nubes pertransiit salus mea.</seg>
          <seg type="verse" n="16">Nunc autem in memetipso effunditur anima mea;et possident me dies afflictionis.</seg>
          <seg type="verse" n="17">Nocte os meum perforatur doloribus;et, qui me comedunt, non dormiunt.</seg>
          <seg type="verse" n="18">In multitudine roboris tenent vestimentum meumet quasi capitio tunicae succinxerunt me.</seg>
          <seg type="verse" n="19">Proiecit me in lutum,et assimilatus sum favillae et cineri.</seg>
          <seg type="verse" n="20">Clamo ad te, et non exaudis me;sto, et non respicis me.</seg>
          <seg type="verse" n="21">Mutatus es mihi in crudelemet in duritia manus tuae adversaris mihi.</seg>
          <seg type="verse" n="22">Elevasti meet quasi super ventum ponens dissolvisti me.</seg>
          <seg type="verse" n="23">Scio quia morti trades me,ubi constituta est domus omni viventi.</seg>
          <seg type="verse" n="24">Verumtamen non ad ruinam mittit manum;et in exitio eius erit salvatio.</seg>
          <seg type="verse" n="25">An non flebam quondam super eo, qui afflictus erat,et compatiebatur anima mea pauperi?</seg>
          <seg type="verse" n="26">Exspectabam bona, et venerunt mihi mala;praestolabar lucem, et eruperunt tenebrae.</seg>
          <seg type="verse" n="27">Interiora mea efferbuerunt absque ulla requie;praevenerunt me dies afflictionis.</seg>
          <seg type="verse" n="28">Taetro vultu incedebam sine consolatione,consurgens in turba clamabam.</seg>
          <seg type="verse" n="29">Frater fui draconumet socius struthionum.</seg>
          <seg type="verse" n="30">Cutis mea denigrata est super me,et ossa mea aruerunt prae caumate.</seg>
          <seg type="verse" n="31">Versa est in luctum cithara mea,et organum meum in vocem flentium.</seg>
        </div>
        <div type="chapter" n="31">
          <seg type="verse" n="1">Pepigi foedus cum oculis meisut ne cogitarem quidem de virgine.</seg>
          <seg type="verse" n="2">Quae enim pars mea apud Deum desuper,et quae hereditas apud Omnipotentem in excelsis?</seg>
          <seg type="verse" n="3">Numquid non perditio est iniquo,et alienatio operantibus iniustitiam?</seg>
          <seg type="verse" n="4">Nonne ipse considerat vias measet cunctos gressus meos dinumerat?</seg>
          <seg type="verse" n="5">Si ambulavi in vanitate,et festinavit in dolo pes meus,</seg>
          <seg type="verse" n="6">appendat me in statera iustaet sciat Deus integritatem meam.</seg>
          <seg type="verse" n="7">Si declinavit gressus meus de via,et si secutum est oculos meos cor meum,et si manibus meis adhaesit macula,</seg>
          <seg type="verse" n="8">seram, et alius comedat,et progenies mea eradicetur.</seg>
          <seg type="verse" n="9">Si deceptum est cor meum super muliere,et si ad ostium amici mei insidiatus sum,</seg>
          <seg type="verse" n="10">molat pro alio uxor mea,et super illam incurventur alii.</seg>
          <seg type="verse" n="11">Hoc enim nefas estet iniquitas iudicialis;</seg>
          <seg type="verse" n="12">ignis est usque ad perditionem devoranset omnia eradicans genimina.</seg>
          <seg type="verse" n="13">Si contempsi subire iudicium cum servo meo et ancilla mea,cum disceptarent adversum me,</seg>
          <seg type="verse" n="14">quid enim faciam, cum surrexerit ad iudicandum Deus;et, cum quaesierit, quid respondebo illi?</seg>
          <seg type="verse" n="15">Numquid non in ventre fecit me,qui et illum operatus est,et formavit me in visceribus unus?</seg>
          <seg type="verse" n="16">Si negavi, quod volebant, pauperibuset oculos viduae languescere feci;</seg>
          <seg type="verse" n="17">si comedi buccellam meam solus,et non comedit pupillus ex ea,</seg>
          <seg type="verse" n="18">quia ab infantia mea educavi eum ut pateret de ventre matris meae direxi eam;</seg>
          <seg type="verse" n="19">si despexi pereuntem, eo quod non habuerit indumentum,et absque operimento pauperem;</seg>
          <seg type="verse" n="20">si non benedixerunt mihi latera eius,et de velleribus ovium mearum calefactus est;</seg>
          <seg type="verse" n="21">si levavi super pupillum manum meam,cum viderem in porta adiutorium mihi,</seg>
          <seg type="verse" n="22">umerus meus a iunctura sua cadat,et brachium meum cum ossibus lacertorum confringatur,</seg>
          <seg type="verse" n="23">quia timor super me calamitas a Deo,et contra maiestatem eius nihil valerem!</seg>
          <seg type="verse" n="24">Si putavi aurum securitatem meamet obryzo dixi: Fiducia mea!;</seg>
          <seg type="verse" n="25">si laetatus sum super multis divitiis meis,et quia plurima repperit manus mea;</seg>
          <seg type="verse" n="26">si vidi solem, cum fulgeret,et lunam incedentem clare,</seg>
          <seg type="verse" n="27">et decepit me in abscondito cor meum,et osculatus sum manum meam ore meo,</seg>
          <seg type="verse" n="28">quae est iniquitas iudicialis,eo quod negassem Deum desuper;</seg>
          <seg type="verse" n="29">si gavisus sum ad ruinam eius, qui me oderat,et exsultavi quod invenisset eum malum,</seg>
          <seg type="verse" n="30">cum non dederim ad peccandum guttur meum,ut expeterem maledicens animam eius;</seg>
          <seg type="verse" n="31">si non dixerunt viri tabernaculi mei: "Quis det, qui de carnibus eius non saturatus sit?";</seg>
          <seg type="verse" n="32">foris non mansit peregrinus,ostium meum viatori patuit;</seg>
          <seg type="verse" n="33">si abscondi quasi homo peccatum meumet celavi in sinu meo iniquitatem meam;</seg>
          <seg type="verse" n="34">si expavi ad multitudinem nimiam,et despectio propinquorum terruit me,et magis tacui nec egressus sum ostium.</seg>
          <seg type="verse" n="35">Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,</seg>
          <seg type="verse" n="36">ut in umero meo portem illumet alligem illum quasi coronam mihi.</seg>
          <seg type="verse" n="37">Numerum graduum meorum pronuntiabo illiet quasi principem adibo eum.</seg>
          <seg type="verse" n="38">Si adversum me terra mea clamat,et cum ipsa sulci eius deflent;</seg>
          <seg type="verse" n="39">si fructus eius comedi absque pecuniaet animam agricolarum eius afflixi,</seg>
          <seg type="verse" n="40">pro frumento oriatur mihi tribulus,et pro hordeo herba foetida! ".Finita sunt verba Iob.</seg>
        </div>
        <div type="chapter" n="32">
          <seg type="verse" n="1">Omiserunt autem tres viri isti respondere Iob, eo quod iustus sibi videretur.</seg>
          <seg type="verse" n="2">Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.</seg>
          <seg type="verse" n="3">Porro adversum amicos eius indignatus est, eo quod non invenissent responsionem, sed tantummodo condemnassent Iob.</seg>
          <seg type="verse" n="4">Igitur Eliu exspectavit Iob loquentem, eo quod seniores essent, qui loquebantur;</seg>
          <seg type="verse" n="5">cum autem vidisset Eliu quod tres respondere non potuissent, iratus est vehementer.</seg>
          <seg type="verse" n="6">Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.</seg>
          <seg type="verse" n="7">Dixi: Aetas loquetur,et annorum multitudo docebit sapientiam.</seg>
          <seg type="verse" n="8">Sed, ut video, spiritus est in hominibus,et inspiratio Omnipotentis dat intellegentiam.</seg>
          <seg type="verse" n="9">Non sunt longaevi sapientes,nec senes intellegunt iudicium.</seg>
          <seg type="verse" n="10">Ideo dicam: Audite me,ostendam vobis etiam ego meam sapientiam.</seg>
          <seg type="verse" n="11">Exspectavi enim sermones vestros,intendi aurem in prudentiam vestram, donec investigaretis,</seg>
          <seg type="verse" n="12">et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.</seg>
          <seg type="verse" n="13">Ne forte dicatis: "Invenimus sapientiam;Deus proiecit eum, non homo".</seg>
          <seg type="verse" n="14">Non parabo mihi verba,et ego non secundum sermones vestros respondebo illi.</seg>
          <seg type="verse" n="15">Extimuerunt nec responderunt ultra;abstuleruntque a se eloquia.</seg>
          <seg type="verse" n="16">Quoniam igitur exspectavi, et non sunt locuti,steterunt, nec ultra responderunt,</seg>
          <seg type="verse" n="17">respondebo et ego partem meamet ostendam scientiam meam.</seg>
          <seg type="verse" n="18">Plenus sum enim sermonibus,et coarctat me spiritus pectoris mei;</seg>
          <seg type="verse" n="19">en venter meus quasi mustum absque spiraculo,quod lagunculas novas disrumpit.</seg>
          <seg type="verse" n="20">Loquar et respirabo paululum,aperiam labia mea et respondebo.</seg>
          <seg type="verse" n="21">Non accipiam personam viriet nulli homini blandiar.</seg>
          <seg type="verse" n="22">Nescio enim blandiri,quia in brevi tolleret me Factor meus.</seg>
        </div>
        <div type="chapter" n="33">
          <seg type="verse" n="1">Audi igitur, Iob, eloquia meaet omnes sermones meos ausculta.</seg>
          <seg type="verse" n="2">Ecce aperui os meum,loquatur lingua mea in faucibus meis.</seg>
          <seg type="verse" n="3">Ex recto corde sermones mei sunt,et sententiam puram labia mea loquentur.</seg>
          <seg type="verse" n="4">Spiritus Dei fecit me,et spiraculum Omnipotentis vivificavit me.</seg>
          <seg type="verse" n="5">Si potes, responde mihi,praepara te coram me et consiste.</seg>
          <seg type="verse" n="6">Ecce ego sicut tu coram Deo sumet de eodem luto abscissus sum et ego.</seg>
          <seg type="verse" n="7">Verumtamen terror meus non te terreat,et onus meum non sit tibi grave.</seg>
          <seg type="verse" n="8">Dixisti ergo in auribus meis,et vocem verborum tuorum audivi:</seg>
          <seg type="verse" n="9">"Mundus sum ego et absque delicto;immaculatus, et non est iniquitas in me.</seg>
          <seg type="verse" n="10">Quia querelas in me repperit,ideo arbitratus est me inimicum sibi;</seg>
          <seg type="verse" n="11">posuit in nervo pedes meos,custodivit omnes semitas meas".</seg>
          <seg type="verse" n="12">Hoc est ergo, in quo non es iustificatus, respondebo tibi,quia maior est Deus homine.</seg>
          <seg type="verse" n="13">Quare adversus eum contendis,quod non ad omnia verba responderit tibi?</seg>
          <seg type="verse" n="14">Semel loquitur Deus,et secundo idipsum non repetit.</seg>
          <seg type="verse" n="15">Per somnium in visione nocturna,quando irruit sopor super homines,et dormiunt in lectulo,</seg>
          <seg type="verse" n="16">tunc aperit aures virorumet in visionibus terret eos,</seg>
          <seg type="verse" n="17">ut avertat hominem ab his, quae facit,et liberet eum de superbia,</seg>
          <seg type="verse" n="18">eruens animam eius a foveaet vitam illius, ut non transeat canalem mortis.</seg>
          <seg type="verse" n="19">Increpat quoque per dolorem in lectulo,et tremitus ossium eius continuus.</seg>
          <seg type="verse" n="20">Abominabilis ei fit in vita sua panis,et animae illius cibus ante desiderabilis.</seg>
          <seg type="verse" n="21">Tabescet caro eius in conspectu,et ossa, quae non videbantur, nudabuntur.</seg>
          <seg type="verse" n="22">Appropinquavit corruptioni foveae,et vita illius mortiferis sedibus.</seg>
          <seg type="verse" n="23">Si fuerit apud eum angelus, unus de milibus interpres,ut annuntiet homini aequitatem,</seg>
          <seg type="verse" n="24">miserebitur eius et dicet:Libera eum, ut non descendat in foveam;inveni, in quo ei propitier".</seg>
          <seg type="verse" n="25">Revirescet caro eius plus quam in iuventute,revertetur ad dies adulescentiae suae.</seg>
          <seg type="verse" n="26">Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.</seg>
          <seg type="verse" n="27">Canit ad homines et dicit: "Peccavi et iustitiam pervertiet non debui satisfacere.</seg>
          <seg type="verse" n="28">Liberavit animam suam, ne pergeret in foveam,sed vivens lucem videret".</seg>
          <seg type="verse" n="29">Ecce haec omnia operatur Deusduobus, tribus vicibus cum homine,</seg>
          <seg type="verse" n="30">ut revocet animas eorum a foveaet illuminet luce viventium.</seg>
          <seg type="verse" n="31">Attende, Iob, et audi meet tace, dum ego loquor.</seg>
          <seg type="verse" n="32">Si autem habes quod loquaris, responde mihi; loquere, volo enim te apparere iustum.</seg>
          <seg type="verse" n="33">Quod si non habes, audi me;tace, et docebo te sapientiam ".</seg>
        </div>
        <div type="chapter" n="34">
          <seg type="verse" n="1">Pronuntians itaque Eliu etiam haec locutus est:</seg>
          <seg type="verse" n="2">" Audite, sapientes, verba mea;et eruditi, auscultate me.</seg>
          <seg type="verse" n="3">Auris enim verba probat,et guttur escas gustu diiudicat.</seg>
          <seg type="verse" n="4">Iudicium eligamus nobiset inter nos videamus quid sit melius.</seg>
          <seg type="verse" n="5">Quia dixit Iob: "Iustus sum,et Deus avertit iudicium meum;</seg>
          <seg type="verse" n="6">in iudicando enim me mendacium est,violenta sagitta mea absque ullo peccato".</seg>
          <seg type="verse" n="7">Quis est vir, ut est Iob,qui bibit subsannationem quasi aquam,</seg>
          <seg type="verse" n="8">qui graditur una cum operantibus iniquitatemet ambulat cum viris impiis?</seg>
          <seg type="verse" n="9">Dixit enim: "Non prodest viro,etiamsi cum Deo familiariter agit".</seg>
          <seg type="verse" n="10">Ideo, viri cordati, audite me:Absit a Deo impietas, et ab Omnipotente iniquitas.</seg>
          <seg type="verse" n="11">Opus enim hominis reddet eiet iuxta vias singulorum restituet eis.</seg>
          <seg type="verse" n="12">Vere enim Deus non operatur malum,nec Omnipotens subvertet iudicium.</seg>
          <seg type="verse" n="13">Quis commisit ei terram suam,aut quis posuit totum orbem?</seg>
          <seg type="verse" n="14">Si direxerit ad se cor suum,spiritum illius et halitum ad se trahat,</seg>
          <seg type="verse" n="15">deficiet omnis caro simul,et homo in cinerem revertetur.</seg>
          <seg type="verse" n="16">Si habes ergo intellectum, audi hocet ausculta vocem eloquii mei:</seg>
          <seg type="verse" n="17">Numquid, qui non amat iudicium, reget imperio?Num iustum magnum condemnabis,</seg>
          <seg type="verse" n="18">qui dicet regi: "Nequam!",qui vocabit duces: "Impios!",</seg>
          <seg type="verse" n="19">qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.</seg>
          <seg type="verse" n="20">Subito morientur; et in media nocteturbabuntur populi et pertransibunt,et auferent violentum absque conatu.</seg>
          <seg type="verse" n="21">Oculi enim eius super vias hominum,et omnes gressus eorum considerat.</seg>
          <seg type="verse" n="22">Non sunt tenebrae, et non est umbra mortis,ut abscondantur ibi, qui operantur iniquitatem.</seg>
          <seg type="verse" n="23">Nec enim ultra homini ponit conveniendi locum,ut veniat ad Deum in iudicium.</seg>
          <seg type="verse" n="24">Conteret potentes sine inquisitioneet stare faciet alios pro eis.</seg>
          <seg type="verse" n="25">Novit enim opera eorumet idcirco inducet noctem, et conterentur.</seg>
          <seg type="verse" n="26">Quasi impios percussit eosin loco videntium,</seg>
          <seg type="verse" n="27">qui quasi de industria recesserunt ab eoet omnes vias eius intellegere noluerunt,</seg>
          <seg type="verse" n="28">cum induceret ad se clamorem egeni et audiret vocem pauperum.</seg>
          <seg type="verse" n="29">Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?</seg>
          <seg type="verse" n="30">Ne regnet homo impius,ne sint laquei populo.</seg>
          <seg type="verse" n="31">Si enim dixit quispiam Deo:Ferre debui! Iam non perverse agam.</seg>
          <seg type="verse" n="32">Dum videam, tu doce me;si iniquitatem operatus sum, ultra non addam".</seg>
          <seg type="verse" n="33">Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.</seg>
          <seg type="verse" n="34">Viri intellegentes loquentur mihi,et vir sapiens, qui audiet me:</seg>
          <seg type="verse" n="35">"Iob autem non in sapientia locutus est,et verba illius non sonant disciplinam".</seg>
          <seg type="verse" n="36">Utique, probetur Iob usque ad finemde responsionibus hominum iniquitatis.</seg>
          <seg type="verse" n="37">Quia addit super peccata sua delictum,inter nos plaudit manibuset multiplicat sermones suos contra Deum ".</seg>
        </div>
        <div type="chapter" n="35">
          <seg type="verse" n="1">Igitur Eliu haec rursum locutus est:</seg>
          <seg type="verse" n="2">" Numquid aequa tibi videtur tua cogitatio,ut diceres: "Iustificatio mea coram Deo"?</seg>
          <seg type="verse" n="3">Dixisti enim: "Quid ad te?Vel quid tibi proderit, si ego peccavero?".</seg>
          <seg type="verse" n="4">Itaque ego respondebo sermonibus tuiset amicis tuis tecum.</seg>
          <seg type="verse" n="5">Suspice caelum et intuereet contemplare nubes quod altiores te sint.</seg>
          <seg type="verse" n="6">Si peccaveris, quid facies ei?Et si multiplicatae fuerint iniquitates tuae, quid facies contra eum?</seg>
          <seg type="verse" n="7">Porro si iuste egeris, quid donabis ei?Aut quid de manu tua accipiet?</seg>
          <seg type="verse" n="8">Homini, qui similis tui est, nocebit impietas tua,et filium hominis adiuvabit iustitia tua.</seg>
          <seg type="verse" n="9">Propter multitudinem oppressorum clamabuntet eiulabunt propter vim brachii tyrannorum,</seg>
          <seg type="verse" n="10">sed nemo dixit: "Ubi est Deus, qui fecit me,qui dedit carmina in nocte,</seg>
          <seg type="verse" n="11">qui docet nos super iumenta terraeet super volucres caeli erudit nos?".</seg>
          <seg type="verse" n="12">Ibi clamabunt, et non exaudiet,propter superbiam malorum.</seg>
          <seg type="verse" n="13">Etiam, frustra: non audiet Deus,et Omnipotens non intuebitur.</seg>
          <seg type="verse" n="14">Omnino cum dixeris: "Non considerat",iudicium est coram illo, et exspectas eum.</seg>
          <seg type="verse" n="15">Et nunc cum dicis: "Ira eius poenas non infert,nec ulciscitur scelus valde",</seg>
          <seg type="verse" n="16">Iob frustra aperit os suumet absque scientia verba multiplicat ".</seg>
        </div>
        <div type="chapter" n="36">
          <seg type="verse" n="1">Addens quoque Eliu haec locutus est:</seg>
          <seg type="verse" n="2">" Sustine me paululum, et indicabo tibi:adhuc enim habeo quod pro Deo loquar.</seg>
          <seg type="verse" n="3">Repetam scientiam meam a longeet Factori meo tribuam iustitiam.</seg>
          <seg type="verse" n="4">Vere enim absque mendacio sermones mei,et perfectus scientia adest tecum.</seg>
          <seg type="verse" n="5">Deus potens est; non abicit,potens virtute cordis.</seg>
          <seg type="verse" n="6">Non vivere faciet impium,sed iudicium pauperibus tribuit.</seg>
          <seg type="verse" n="7">Non auferet a iusto oculos suoset reges in solio collocat in perpetuum,et illi eriguntur.</seg>
          <seg type="verse" n="8">Et si fuerint vincti compedibuset vinciantur funibus paupertatis,</seg>
          <seg type="verse" n="9">indicabit eis opera eorumet scelera eorum, quia violenti fuerunt.</seg>
          <seg type="verse" n="10">Revelabit quoque aurem eorum, ut corripiat,et loquetur, ut revertantur ab iniquitate.</seg>
          <seg type="verse" n="11">Si audierint et observaverint,complebunt dies suos in bonoet annos suos in deliciis.</seg>
          <seg type="verse" n="12">Si autem non audierint, transibunt per canalem mortiset consumentur in stultitia.</seg>
          <seg type="verse" n="13">Impii corde sibi reponent iram Deineque clamabunt, cum vincti fuerint.</seg>
          <seg type="verse" n="14">Morietur in iuventute anima eorum,et vita eorum in adulescentia.</seg>
          <seg type="verse" n="15">Eripiet de angustia sua pauperemet revelabit in tribulatione aurem eius.</seg>
          <seg type="verse" n="16">Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.</seg>
          <seg type="verse" n="17">Causa tua quasi impii iudicata est,causam iudiciumque tenebunt.</seg>
          <seg type="verse" n="18">Cave, ne te seducat abundantia,nec multitudo donorum inclinet te.</seg>
          <seg type="verse" n="19">Nonne proferetur clamor tuus nisi in angustia?Et omnes conatus roboris?</seg>
          <seg type="verse" n="20">Ne inhies nocti,ut ascendat turba pro eis.</seg>
          <seg type="verse" n="21">Cave, ne declines ad iniquitatem;propter hoc enim expertus es miseriam.</seg>
          <seg type="verse" n="22">Ecce, Deus excelsus in fortitudine sua.Quis ei similis doctor?</seg>
          <seg type="verse" n="23">Quis poterit scrutari vias eius,aut quis potest ei dicere: "Operatus es iniquitatem"?</seg>
          <seg type="verse" n="24">Memento, ut magnifices opus eius,de quo cecinerunt viri.</seg>
          <seg type="verse" n="25">Omnes homines vident eum,unusquisque intuetur procul.</seg>
          <seg type="verse" n="26">Ecce, Deus magnus vincens scientiam nostram;numerus annorum eius inaestimabilis.</seg>
          <seg type="verse" n="27">Qui aufert stillas pluviaeet effundit imbres ad instar fluminis,</seg>
          <seg type="verse" n="28">quos nubes effundunt,stillantes super homines multos.</seg>
          <seg type="verse" n="29">Profecto quis intellegit dilatationem nubium,strepitum tabernaculi eius?</seg>
          <seg type="verse" n="30">Ecce extendit circum se lumen suumet fundamenta maris texit.</seg>
          <seg type="verse" n="31">Per haec enim iudicat populoset dat escas copiose.</seg>
          <seg type="verse" n="32">In manibus abscondit lucemet praecipit ei, ut percutiat.</seg>
          <seg type="verse" n="33">Fragor eius de eo annuntiat,zelans ira contra iniquitatem.</seg>
        </div>
        <div type="chapter" n="37">
          <seg type="verse" n="1">Super hoc expavit cor meumet emotum est de loco suo.</seg>
          <seg type="verse" n="2">Audite fremitum vocis eiuset murmur de ore illius procedens.</seg>
          <seg type="verse" n="3">Subter omnes caelos ipsum revolvit,et lumen illius super terminos terrae.</seg>
          <seg type="verse" n="4">Post eum rugiet sonitus,tonabit voce magnitudinis suae;et non retardabit, cum audita fuerit vox eius.</seg>
          <seg type="verse" n="5">Tonabit Deus in voce sua mirabiliter,qui facit magna et inscrutabilia.</seg>
          <seg type="verse" n="6">Qui praecipit nivi, ut descendat in terram,et hiemis pluviis et imbri, ut roborentur.</seg>
          <seg type="verse" n="7">Qui in manu omnium hominum signat,ut noverint singuli opera sua.</seg>
          <seg type="verse" n="8">Ingredietur bestia latibulumet in antro suo morabitur.</seg>
          <seg type="verse" n="9">Ab interioribus egredietur tempestas,et ab Arcturo frigus.</seg>
          <seg type="verse" n="10">Flante Deo, datur gelu,et expansio aquarum solidatur.</seg>
          <seg type="verse" n="11">Fulgur proicitur a nube,et nubes spargunt lumen suum;</seg>
          <seg type="verse" n="12">quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,</seg>
          <seg type="verse" n="13">sive in castigatione terrae suae,sive in misericordia eas iusserit inveniri.</seg>
          <seg type="verse" n="14">Ausculta haec, Iob;sta et considera mirabilia Dei.</seg>
          <seg type="verse" n="15">Numquid scis quando praeceperit Deus,ut ostenderent lucem nubes eius?</seg>
          <seg type="verse" n="16">Numquid nosti semitas nubium magnaset mirabilia perfecti scientia?</seg>
          <seg type="verse" n="17">Nonne vestimenta tua calida sunt,cum quieverit terra austro?</seg>
          <seg type="verse" n="18">Tu forsitan cum eo expandisti caelos,qui solidissimi, quasi aere, fusi sunt?</seg>
          <seg type="verse" n="19">Ostende nobis quid dicamus illi;nos disponere verba nescimus propter tenebras.</seg>
          <seg type="verse" n="20">Quis narrabit ei, quae loquor?Et, si locutus fuerit, homo deglutietur.</seg>
          <seg type="verse" n="21">At nunc non vident lucem:aer offuscatus est nubibus,sed ventus transiens fugabit eas.</seg>
          <seg type="verse" n="22">Ab aquilone splendor auri venit;et circa Deum terribilis maiestas.</seg>
          <seg type="verse" n="23">Omnipotentem attingere non possumus: magnus fortitudine;et iudicium et multam iustitiam deprimere non potest.</seg>
          <seg type="verse" n="24">Ideo timebunt eum homines,non contemplabitur omnes, qui sibi videntur corde sapientes ".</seg>
        </div>
        <div type="chapter" n="38">
          <seg type="verse" n="1">Respondens autem Dominus Iob de turbine dixit:</seg>
          <seg type="verse" n="2">" Quis est iste obscurans consiliumsermonibus imperitis?</seg>
          <seg type="verse" n="3">Accinge sicut vir lumbos tuos;interrogabo te, et edoce me.</seg>
          <seg type="verse" n="4">Ubi eras, quando ponebam fundamenta terrae?Indica mihi, si habes intellegentiam.</seg>
          <seg type="verse" n="5">Quis posuit mensuras eius, si nosti?Vel quis tetendit super eam lineam?</seg>
          <seg type="verse" n="6">Super quo bases illius solidatae sunt?Aut quis demisit lapidem angularem eius,</seg>
          <seg type="verse" n="7">cum clamarent simul astra matutina,et iubilarent omnes filii Dei?</seg>
          <seg type="verse" n="8">Quis conclusit ostiis mare,quando erumpebat quasi de visceribus procedens,</seg>
          <seg type="verse" n="9">cum ponerem nubem vestimentum eiuset caligine illud quasi fascia obvolverem?</seg>
          <seg type="verse" n="10">Definivi illud terminis meiset posui vectem et ostia</seg>
          <seg type="verse" n="11">et dixi: Usque huc venies et non procedes ampliuset hic confringes tumentes fluctus tuos.</seg>
          <seg type="verse" n="12">Numquid in diebus tuis praecepisti diluculoet assignasti aurorae locum suum,</seg>
          <seg type="verse" n="13">et, cum extrema terrae teneres,excussi sunt impii ex ea?</seg>
          <seg type="verse" n="14">Vertetur in lutum signatumet stabit sicut vestimentum.</seg>
          <seg type="verse" n="15">Cohibetur ab impiis lux sua,et brachium excelsum confringetur.</seg>
          <seg type="verse" n="16">Numquid ingressus es scaturigines mariset in novissimis abyssi deambulasti?</seg>
          <seg type="verse" n="17">Numquid apertae sunt tibi portae mortis,et ostia tenebrosa vidisti?</seg>
          <seg type="verse" n="18">Numquid considerasti latitudinem terrae?Indica mihi, si nosti omnia:</seg>
          <seg type="verse" n="19">In qua via lux habitet,et tenebrarum quis locus sit;</seg>
          <seg type="verse" n="20">ut ducas unumquodque ad terminos suoset intellegas semitas domus eius?</seg>
          <seg type="verse" n="21">Novisti, nam tunc natus eras,et numerus dierum tuorum multus!</seg>
          <seg type="verse" n="22">Numquid ingressus es thesauros nivisaut thesauros grandinis aspexisti,</seg>
          <seg type="verse" n="23">quae praeparavi in tempus angustiae,in diem pugnae et belli?</seg>
          <seg type="verse" n="24">Per quam viam spargitur lux,diffunditur ventus urens super terram?</seg>
          <seg type="verse" n="25">Quis dedit vehementissimo imbri cursumet viam fulmini tonanti,</seg>
          <seg type="verse" n="26">ut plueret super terram absque homine,in deserto, ubi nullus mortalium commoratur,</seg>
          <seg type="verse" n="27">ut impleret inviam et desolatamet produceret herbas in terra arida?</seg>
          <seg type="verse" n="28">Quis est pluviae pater,vel quis genuit stillas roris?</seg>
          <seg type="verse" n="29">De cuius sinu egressa est glacies,et pruinam de caelo quis genuit?</seg>
          <seg type="verse" n="30">In similitudinem lapidis aquae durantur,et superficies abyssi constringitur.</seg>
          <seg type="verse" n="31">Numquid coniungere valebis nexus stellarum Pleiadumaut funiculum Arcturi poteris solvere?</seg>
          <seg type="verse" n="32">Numquid produces Coronam in tempore suoet Ursam cum filiis ducis tu?</seg>
          <seg type="verse" n="33">Numquid nosti leges caeliet pones scripturam eius in terra?</seg>
          <seg type="verse" n="34">Numquid elevabis in nebula vocem tuam,et impetus aquarum operiet te?</seg>
          <seg type="verse" n="35">Numquid mittes fulgura, et ibuntet dicent tibi: "Adsumus!"?</seg>
          <seg type="verse" n="36">Quis posuit in visceribus ibis sapientiam,vel quis dedit gallo intellegentiam?</seg>
          <seg type="verse" n="37">Quis recensebit nubes in sapientia,et utres caeli quis declinabit,</seg>
          <seg type="verse" n="38">quando funditur pulvis in solidum,et glebae compinguntur?</seg>
          <seg type="verse" n="39">Numquid capies leaenae praedamet animam catulorum eius implebis,</seg>
          <seg type="verse" n="40">quando cubant in antriset in specubus insidiantur?</seg>
          <seg type="verse" n="41">Quis praeparat corvo escam suam,quando pulli eius clamant ad Deum vagantes,eo quod non habeant cibos?</seg>
        </div>
        <div type="chapter" n="39">
          <seg type="verse" n="1">Numquid nosti tempus partus ibicum in petrisvel parturientes cervas observasti?</seg>
          <seg type="verse" n="2">Dinumerasti menses conceptus earumet scisti tempus partus earum?</seg>
          <seg type="verse" n="3">Incurvantur ad fetum et pariuntet fetus suos emittunt.</seg>
          <seg type="verse" n="4">Impinguantur filii earum et adolescunt in campo,egrediuntur et non revertuntur ad eas.</seg>
          <seg type="verse" n="5">Quis dimisit onagrum liberum,et vincula ipsius quis solvit?</seg>
          <seg type="verse" n="6">Cui dedi in solitudine domumet tabernacula eius in terra salsuginis.</seg>
          <seg type="verse" n="7">Contemnit multitudinem civitatis,clamorem exactoris non audit.</seg>
          <seg type="verse" n="8">Explorat montes pascuae suaeet virentia quaeque perquirit.</seg>
          <seg type="verse" n="9">Numquid volet taurus ferus servire tibiaut morabitur ad praesepe tuum?</seg>
          <seg type="verse" n="10">Numquid alligabis taurum ferum ad arandum loro tuo,aut confringet glebas vallium post te?</seg>
          <seg type="verse" n="11">Numquid fiduciam habebis in magna fortitudine eiuset derelinques ei labores tuos?</seg>
          <seg type="verse" n="12">Numquid credes illi quod revertaturet sementem in aream tuam congreget?</seg>
          <seg type="verse" n="13">Ala struthionis laeta est,penna vero ciconiae et avolat.</seg>
          <seg type="verse" n="14">Quando derelinquit ova sua in terra,in pulvere calefiunt.</seg>
          <seg type="verse" n="15">Obliviscitur quod pes conculcet ea,aut bestia agri conterat.</seg>
          <seg type="verse" n="16">Duratur ad filios suos quasi non sint sui;frustra laborans nullo timore anxiatur.</seg>
          <seg type="verse" n="17">Privavit enim eam Deus sapientianec dedit illi intellegentiam.</seg>
          <seg type="verse" n="18">Cum tempus fuerit, in altum alas erigit,deridet equum et ascensorem eius.</seg>
          <seg type="verse" n="19">Numquid praebebis equo fortitudinemaut circumdabis collo eius iubam?</seg>
          <seg type="verse" n="20">Numquid suscitabis eum quasi locustas?Gloria hinnitus eius terror;</seg>
          <seg type="verse" n="21">vallem ungula fodit, exsultat audacter,in occursum pergit armatis.</seg>
          <seg type="verse" n="22">Contemnit pavorem nec territurneque cedit gladio.</seg>
          <seg type="verse" n="23">Super ipsum sonabit pharetra,micat hasta et acinaces.</seg>
          <seg type="verse" n="24">Fervens et fremens sorbet terramnec consistet, cum tubae sonaverit clangor.</seg>
          <seg type="verse" n="25">Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.</seg>
          <seg type="verse" n="26">Numquid per sapientiam tuam plumescit accipiter,expandens alas suas ad austrum?</seg>
          <seg type="verse" n="27">Numquid ad praeceptum tuum elevabitur aquilaet in arduis ponet nidum suum?</seg>
          <seg type="verse" n="28">In petris manetet in praeruptis silicibus commoraturatque in culmine et arce.</seg>
          <seg type="verse" n="29">Inde contemplatur escam,et de longe oculi eius prospiciunt.</seg>
          <seg type="verse" n="30">Pulli eius lambent sanguinem;et, ubicumque cadaver fuerit, statim adest ".</seg>
        </div>
        <div type="chapter" n="40">
          <seg type="verse" n="1">Et respondens Dominus locutus est ad Iob:</seg>
          <seg type="verse" n="2">" Numquid contendit cum Omnipotente reprehensor?Qui arguit Deum, debet respondere ad ea ".</seg>
          <seg type="verse" n="3">Respondens autem Iob Domino dixit:</seg>
          <seg type="verse" n="4">" Ecce leviter locutus sum, quid respondebo tibi?Manum meam ponam super os meum.</seg>
          <seg type="verse" n="5">Unum locutus sum, quod non repetam,et alterum, quibus ultra non addam ".</seg>
          <seg type="verse" n="6">Respondens autem Dominus Iob de turbine dixit:</seg>
          <seg type="verse" n="7">" Accinge sicut vir lumbos tuos;interrogabo te, et edoce me.</seg>
          <seg type="verse" n="8">Numquid irritum facies iudicium meumet condemnabis me, ut tu iustificeris?</seg>
          <seg type="verse" n="9">Et si habes brachium sicut Deuset si voce simili tonas?</seg>
          <seg type="verse" n="10">Circumda tibi decorem et sublimitatem;gloria et decore induere.</seg>
          <seg type="verse" n="11">Effunde vehementiam furoris tuiet respiciens omnem arrogantem humilia.</seg>
          <seg type="verse" n="12">Respice cunctos superbos et confunde eoset contere impios in loco suo.</seg>
          <seg type="verse" n="13">Absconde eos in pulvere simulet facies eorum claude in fovea;</seg>
          <seg type="verse" n="14">et ego confiteborquod salvare te possit dextera tua.</seg>
          <seg type="verse" n="15">Ecce Behemoth, quem feci tecum;fenum quasi bos comedit.</seg>
          <seg type="verse" n="16">Fortitudo eius in lumbis eius,et virtus illius in umbilico ventris eius.</seg>
          <seg type="verse" n="17">Stringit caudam suam quasi cedrum,nervi femorum eius perplexi sunt.</seg>
          <seg type="verse" n="18">Ossa eius velut fistulae aeris,cartilago illius quasi laminae ferreae.</seg>
          <seg type="verse" n="19">Ipse est principium viarum Dei;qui fecit eum, applicabit gladium eius.</seg>
          <seg type="verse" n="20">Huic montes tributum ferunt,omnes bestiae agri ludunt ibi.</seg>
          <seg type="verse" n="21">Sub lotis silvestribus dormit,in secreto calami et in locis umentibus;</seg>
          <seg type="verse" n="22">loti silvestres umbra eum protegunt,circumdant eum salices torrentis.</seg>
          <seg type="verse" n="23">Si fluvius intumescat, non tremit;securus est, si prorumpat fluctus ad os eius.</seg>
          <seg type="verse" n="24">In oculis eius quis capiet eumet in sudibus perforabit nares eius?</seg>
          <seg type="verse" n="25">An extrahere poteris Leviathan hamoet fune ligabis linguam eius?</seg>
          <seg type="verse" n="26">Numquid pones iuncum in naribus eiusaut spina perforabis maxillam eius?</seg>
          <seg type="verse" n="27">Numquid multiplicabit ad te precesaut loquetur tibi mollia?</seg>
          <seg type="verse" n="28">Numquid feriet tecum pactum,et accipies eum servum sempiternum?</seg>
          <seg type="verse" n="29">Numquid illudes ei quasi aviaut ligabis eum pro puellis tuis?</seg>
          <seg type="verse" n="30">Speculabuntur super eum socii,divident illum negotiatores?</seg>
          <seg type="verse" n="31">Numquid implebis telis pellem eiuset iaculo hamato piscium caput illius?</seg>
          <seg type="verse" n="32">Pone super eum manum tuam;memento belli nec ultra addas.</seg>
        </div>
        <div type="chapter" n="41">
          <seg type="verse" n="1">Ecce spes eius frustrabitur eum,et aspectu eius praecipitabitur.</seg>
          <seg type="verse" n="2">Nemo tam audax, ut suscitet eum.Quis enim resistere potest vultui eius?</seg>
          <seg type="verse" n="3">Quis eum aggressus est et salvus fuit?Sub omni caelo quisnam?</seg>
          <seg type="verse" n="4">Non tacebo super membra eiuset eloquar robur et gratiam struis.</seg>
          <seg type="verse" n="5">Quis revelabit faciem indumenti eius,et duplicia mandibulae eius quis intrabit?</seg>
          <seg type="verse" n="6">Portas vultus eius quis aperiet?Per gyrum dentium eius formido.</seg>
          <seg type="verse" n="7">Corpus illius quasi scuta fusilia,compactum sigillo siliceo:</seg>
          <seg type="verse" n="8">unum uni coniungitur,et ne spiraculum quidem incedit per ea;</seg>
          <seg type="verse" n="9">unum alteri adhaeret,et tenentes se nequaquam separantur.</seg>
          <seg type="verse" n="10">Sternutatio eius favillae ignis,et oculi eius ut palpebrae diluculi.</seg>
          <seg type="verse" n="11">De ore eius lampades procedunt,sicut scintillae ignis emittuntur.</seg>
          <seg type="verse" n="12">De naribus eius procedit fumus,sicut ollae succensae atque ferventis.</seg>
          <seg type="verse" n="13">Halitus eius prunas ardere facit,et flamma de ore eius egreditur.</seg>
          <seg type="verse" n="14">In collo eius morabitur fortitudo,et faciem eius praecedit angor.</seg>
          <seg type="verse" n="15">Palearia eius cohaerentia sibicompressa non moventur.</seg>
          <seg type="verse" n="16">Cor eius induratur tamquam lapiset duratur quasi mola inferior.</seg>
          <seg type="verse" n="17">Cum surrexerit, tremunt forteset ab undis retrorsum convertuntur.</seg>
          <seg type="verse" n="18">Qui impegerit in eum, gladius eius non stabitnec hasta neque pilum neque thorax;</seg>
          <seg type="verse" n="19">reputat enim quasi paleas ferrumet quasi lignum putridum aes.</seg>
          <seg type="verse" n="20">Non fugat eum vir sagittarius,in stipulam versi sunt ei lapides fundae.</seg>
          <seg type="verse" n="21">Quasi stipulam aestimat fustemet deridet vibrantem acinacem.</seg>
          <seg type="verse" n="22">Sub ipso acumina testae,et sternit tribula super lutum.</seg>
          <seg type="verse" n="23">Fervescere facit quasi ollam profundumet mare ponit quasi vas unguentarium.</seg>
          <seg type="verse" n="24">Post se illuminat semitam,aestimatur abyssus quasi canescens.</seg>
          <seg type="verse" n="25">Non est super terram potestas, quae comparetur ei,qui factus est, ut nullum timeret.</seg>
          <seg type="verse" n="26">Omne sublime videt:ipse est rex super universos filios superbiae ".</seg>
        </div>
        <div type="chapter" n="42">
          <seg type="verse" n="1">Respondens autem Iob Domino dixit:</seg>
          <seg type="verse" n="2">" Scio quia omnia potes,et nulla te latet cogitatio.</seg>
          <seg type="verse" n="3">Quis est iste, qui celat consiliumabsque scientia?Ideo insipienter locutus sumet mirabilia, quae excederent scientiam meam.</seg>
          <seg type="verse" n="4">Audi, et ego loquar;interrogabo te, et responde mihi.</seg>
          <seg type="verse" n="5">Auditu auris audivi te;nunc autem oculus meus videt te.</seg>
          <seg type="verse" n="6">Idcirco ipse me reprehendoet ago paenitentiam in favilla et cinere ".</seg>
          <seg type="verse" n="7">Postquam autem locutus est Dominus verba haec ad Iob, dixit ad Eliphaz Themanitem: " Iratus est furor meus in te et in duos amicos tuos, quoniam non estis locuti coram me rectum sicut servus meus Iob.</seg>
          <seg type="verse" n="8">Sumite ergo vobis septem tauros et septem arietes et ite ad servum meum Iob et offerte holocaustum pro vobis; Iob autem servus meus orabit pro vobis. Faciem eius suscipiam, ut non vobis imputetur stultitia; neque enim locuti estis ad me recta sicut servus meus Iob ".</seg>
          <seg type="verse" n="9">Abierunt ergo Eliphaz Themanites et Baldad Suhites et Sophar Naamathites et fecerunt, sicut locutus fuerat Dominus ad eos, et suscepit Dominus faciem Iob.</seg>
          <seg type="verse" n="10">Dominus vertit sortem Iob, cum oraret ille pro amicis suis; et addidit Dominus omnia, quaecumque fuerant Iob, duplicia.</seg>
          <seg type="verse" n="11">Venerunt autem ad eum omnes fratres sui et universae sorores suae et cuncti, qui noverant eum prius; et comederunt cum eo panem in domo eius et moverunt super eum caput et consolati sunt eum super omni malo, quod intulerat Dominus super eum; et dederunt ei unusquisque argenteum unum et inaurem auream unam.</seg>
          <seg type="verse" n="12">Dominus autem benedixit novissimis Iob magis quam principio eius; et facta sunt ei quattuordecim milia ovium et sex milia camelorum et mille iuga boum et mille asinae.</seg>
          <seg type="verse" n="13">Et fuerunt ei septem filii et tres filiae;</seg>
          <seg type="verse" n="14">et vocavit nomen unius Columbam et nomen secundae Cassiam et nomen tertiae Cornustibii.</seg>
          <seg type="verse" n="15">Non sunt autem inventae mulieres speciosae sicut filiae Iob in universa terra; deditque eis pater suus hereditatem inter fratres earum.</seg>
          <seg type="verse" n="16">Vixit autem Iob post haec centum quadraginta annis et vidit filios suos et filios filiorum suorum usque ad quartam generationem; et mortuus est senex et plenus dierum.</seg>
        </div>
      </div>
    </body>
  </text>
</cesDoc>
