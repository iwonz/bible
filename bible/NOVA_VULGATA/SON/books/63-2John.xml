<?xml version="1.0" encoding="UTF-8"?>
<song>
  <title>Epistula II Ioannis</title>
  <lyrics>
    <verse label="2John 1:1">Presbyter electae dominae et filiis eius, quos ego diligo in veritate, et non ego solus, sed et omnes, qui noverunt veritatem,</verse>
    <verse label="2John 1:2">propter veritatem, quae permanet in nobis et nobiscum erit in sempiternum.</verse>
    <verse label="2John 1:3">Erit nobiscum gratia, misericordia, pax a Deo Patre et a Iesu Christo, Filio Patris, in veritate et caritate.</verse>
    <verse label="2John 1:4">Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.</verse>
    <verse label="2John 1:5">Et nunc rogo te, domina, non tamquam mandatum novum scribens tibi, sed quod habuimus ab initio, ut diligamus alterutrum.</verse>
    <verse label="2John 1:6">Et haec est caritas, ut ambulemus secundum mandata eius; hoc mandatum est, quemadmodum audistis ab initio, ut in eo ambuletis.</verse>
    <verse label="2John 1:7">Quoniam multi seductores prodierunt in mundum, qui non confitentur Iesum Christum venientem in carne; hic est seductor et antichristus.</verse>
    <verse label="2John 1:8">Videte vosmetipsos, ne perdatis, quae operati estis, sed ut mercedem plenam accipiatis.</verse>
    <verse label="2John 1:9">Omnis, qui ultra procedit et non manet in doctrina Christi, Deum non habet; qui permanet in doctri na, hic et Patrem et Filium habet.</verse>
    <verse label="2John 1:10">Si quis venit ad vos et hanc doctrinam non affert, nolite accipere eum in domum nec " Ave " ei dixeritis;</verse>
    <verse label="2John 1:11">qui enim dicit illi: " Ave ", communicat operibus illius malignis.</verse>
    <verse label="2John 1:12">Plura habens vobis scribere, nolui per chartam et atramentum; spero enim me futurum apud vos, et os ad os loqui, ut gaudium nostrum plenum sit.</verse>
    <verse label="2John 1:13">Salutant te filii sororis tuae electae.</verse>
  </lyrics>
</song>
