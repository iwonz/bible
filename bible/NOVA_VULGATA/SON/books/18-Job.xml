<?xml version="1.0" encoding="UTF-8"?>
<song>
  <title>Iob</title>
  <lyrics>
    <verse label="Job 1:1">Vir erat in terra Us nomine Iob, et erat vir ille simplex et rectus ac timens Deum et recedens a malo.</verse>
    <verse label="Job 1:2">Natique sunt ei septem filii et tres filiae.</verse>
    <verse label="Job 1:3">Et fuit possessio eius septem milia ovium et tria milia camelorum, quingenta quoque iuga boum et quingentae asinae ac familia multa nimis; eratque vir ille magnus inter omnes Orientales.</verse>
    <verse label="Job 1:4">Et ibant filii eius et faciebant convivium per domos unusquisque in die suo; et mittentes vocabant tres sorores suas, ut comederent et biberent cum eis.</verse>
    <verse label="Job 1:5">Cumque in orbem transissent dies convivii, mittebat ad eos Iob et sanctificabat illos; consurgensque diluculo offerebat holocausta pro singulis. Dicebat enim: " Ne forte peccaverint filii mei et benedixerint Deo in cordibus suis ". Sic faciebat Iob cunctis diebus.</verse>
    <verse label="Job 1:6">Quadam autem die, cum venissent filii Dei, ut assisterent coram Domino, affuit inter eos etiam Satan.</verse>
    <verse label="Job 1:7">Cui dixit Dominus: " Unde venis? ". Qui respondens ait: " Circuivi terram et perambulavi eam ".</verse>
    <verse label="Job 1:8">Dixitque Dominus ad eum: " Numquid considerasti servum meum Iob, quod non sit ei similis in terra, homo simplex et rectus ac timens Deum et recedens a malo? ".</verse>
    <verse label="Job 1:9">Cui respondens Satan ait: " Numquid Iob frustra timet Deum?</verse>
    <verse label="Job 1:10">Nonne tu vallasti eum ac domum eius universamque substantiam per circuitum, operibus manuum eius benedixisti, et possessio eius crevit in terra?</verse>
    <verse label="Job 1:11">Sed extende paululum manum tuam et tange cuncta, quae possidet, nisi in faciem benedixerit tibi ".</verse>
    <verse label="Job 1:12">Dixit ergo Dominus ad Satan: " Ecce, universa, quae habet, in manu tua sunt; tantum in eum ne extendas manum tuam ". Egressusque est Satan a facie Domini.</verse>
    <verse label="Job 1:13">Cum autem quadam die filii et filiae eius comederent et biberent vinum in domo fratris sui primogeniti,</verse>
    <verse label="Job 1:14">nuntius venit ad Iob, qui diceret: " Boves arabant, et asinae pascebantur iuxta eos;</verse>
    <verse label="Job 1:15">et irruerunt Sabaei tuleruntque eos et pueros percusserunt gladio, et evasi ego solus, ut nuntiarem tibi ".</verse>
    <verse label="Job 1:16">Cumque adhuc ille loqueretur, venit alter et dixit: " Ignis Dei cecidit e caelo et ussit oves puerosque consumpsit, et effugi ego solus, ut nuntiarem tibi ".</verse>
    <verse label="Job 1:17">Sed et illo adhuc loquente, venit alius et dixit: " Chaldaei fecerunt tres turmas et invaserunt camelos et tulerunt eos necnon et pueros percusserunt gladio, et ego fugi solus, ut nuntiarem tibi ".</verse>
    <verse label="Job 1:18">Adhuc loquebatur ille, et ecce alius intravit et dixit: " Filiis tuis et filiabus vescentibus et bibentibus vinum in domo fratris sui primogeniti,</verse>
    <verse label="Job 1:19">repente ventus vehemens irruit a regione deserti et concussit quattuor angulos domus; quae corruens oppressit liberos tuos, et mortui sunt, et effugi ego solus, ut nuntiarem tibi ".</verse>
    <verse label="Job 1:20">Tunc surrexit Iob et scidit vestimenta sua et, tonso capite, corruens in terram adoravit</verse>
    <verse label="Job 1:21">et dixit: Nudus egressus sum de utero matris meaeet nudus revertar illuc.Dominus dedit, Dominus abstulit; sicut Domino placuit, ita factum est:sit nomen Domini benedictum ".</verse>
    <verse label="Job 1:22">In omnibus his non peccavit Iob labiis suis neque stultum quid contra Deum locutus est.</verse>
    <verse label="Job 2:1">Factum est autem, cum quadam die venissent filii Dei, ut starent coram Domino, venit quoque Satan inter eos, ut staret in conspectu eius.</verse>
    <verse label="Job 2:2">Dixit Dominus ad Satan: " Unde venis? ". Qui respondens ait: " Circuivi terram et perambulavi eam ".</verse>
    <verse label="Job 2:3">Et dixit Dominus ad Satan: " Numquid considerasti servum meum Iob, quod non sit ei similis in terra, vir simplex et rectus ac timens Deum et recedens a malo et adhuc retinens innocentiam? Tu autem commovisti me adversus eum, ut affligerem eum frustra ".</verse>
    <verse label="Job 2:4">Cui respondens Satan ait: " Pellem pro pelle et cuncta, quae habet, homo dabit pro anima sua.</verse>
    <verse label="Job 2:5">Alioquin mitte manum tuam et tange os eius et carnem; et tunc videbis, si in faciem benedicet tibi ".</verse>
    <verse label="Job 2:6">Dixit ergo Dominus ad Satan: " Ecce, in manu tua est; verumtamen animam illius serva ".</verse>
    <verse label="Job 2:7">Egressus igitur Satan a facie Domini, percussit Iob ulcere pessimo a planta pedis usque ad verticem eius.</verse>
    <verse label="Job 2:8">Qui testa saniem radebat, sedens in sterquilinio.</verse>
    <verse label="Job 2:9">Dixit autem illi uxor sua: Adhuctu permanes in simplicitate tua?Benedic Deo et morere ".</verse>
    <verse label="Job 2:10">Qui ait ad illam: Quasi una de stultis mulieribuslocuta es!Si bona suscepimus de manu Dei,mala quare non suscipiamus? ".In omnibus his non peccavit Iob labiis suis.</verse>
    <verse label="Job 2:11">Igitur, audientes tres amici Iob omne malum, quod accidisset ei, venerunt singuli de loco suo, Eliphaz Themanites et Baldad Suhites et Sophar Naamathites. Condixerant enim, ut pariter venientes visitarent eum et consolarentur.</verse>
    <verse label="Job 2:12">Cumque elevassent procul oculos suos, non cognoverunt eum et exclamantes ploraverunt; scissisque vestibus, sparserunt pulverem super caput suum in caelum.</verse>
    <verse label="Job 2:13">Et sederunt cum eo in terra septem diebus et septem noctibus, et nemo loquebatur ei verbum; videbant enim dolorem esse vehementem.</verse>
    <verse label="Job 3:1">Post haec aperuit Iob os suum et maledixit diei suo</verse>
    <verse label="Job 3:2">et locutus est:</verse>
    <verse label="Job 3:3">" Pereat dies, in qua natus sum,et nox, in qua dictum est: "Conceptus est homo".</verse>
    <verse label="Job 3:4">Dies ille vertatur in tenebras;non requirat eum Deus desuper,et non illustretur lumine.</verse>
    <verse label="Job 3:5">Obscurent eum tenebrae et umbra mortis;occupet eum caligo,et involvatur amaritudine.</verse>
    <verse label="Job 3:6">Noctem illam tenebrosus turbo possideat;non computetur in diebus anninec numeretur in mensibus.</verse>
    <verse label="Job 3:7">Sit nox illa solitaria nec laude digna;</verse>
    <verse label="Job 3:8">maledicant ei, qui maledicunt diei,qui parati sunt suscitare Leviathan.</verse>
    <verse label="Job 3:9">Obtenebrentur stellae crepusculi eius;exspectet lucem, et non sit,nec videat palpebras aurorae,</verse>
    <verse label="Job 3:10">quia non conclusit ostia ventris, qui portavit me,nec abstulit mala ab oculis meis.</verse>
    <verse label="Job 3:11">Quare non in vulva mortuus sum?Egressus ex utero non statim perii?</verse>
    <verse label="Job 3:12">Quare exceptus genibus?Cur lactatus uberibus?</verse>
    <verse label="Job 3:13">Nunc enim dormiens sileremet somno meo requiescerem</verse>
    <verse label="Job 3:14">cum regibus et consulibus terrae,qui aedificant sibi solitudines,</verse>
    <verse label="Job 3:15">aut cum principibus, qui possident aurumet replent domos suas argento.</verse>
    <verse label="Job 3:16">Aut sicut abortivum absconditum non subsisterem,vel qui concepti non viderunt lucem.</verse>
    <verse label="Job 3:17">Ibi impii cessaverunt a tumultu,et ibi requieverunt fessi robore.</verse>
    <verse label="Job 3:18">Et quondam vincti pariter sine molestianon audierunt vocem exactoris.</verse>
    <verse label="Job 3:19">Parvus et magnus ibi sunt,et servus liber a domino suo.</verse>
    <verse label="Job 3:20">Quare misero data est lux,et vita his, qui in amaritudine animae sunt?</verse>
    <verse label="Job 3:21">Qui exspectant mortem, et non venit,et effodiunt quaerentes illam magis quam thesauros;</verse>
    <verse label="Job 3:22">gaudentque vehementeret laetantur sepulcro.</verse>
    <verse label="Job 3:23">Viro, cuius abscondita est via,et circumdedit eum Deus tenebris.</verse>
    <verse label="Job 3:24">Antequam comedam, suspiro,et quasi inundantes aquae sic rugitus meus.</verse>
    <verse label="Job 3:25">Quia timor, quem timebam, evenit mihi,et, quod verebar, accidit.</verse>
    <verse label="Job 3:26">Non dissimulavi, non silui, non quievi,et venit super me indignatio ".</verse>
    <verse label="Job 4:1">Respondens autem Eliphaz Themanites dixit:</verse>
    <verse label="Job 4:2">" Si coeperimus loqui tibi, forsitan moleste accipies;sed conceptum sermonem tenere quis poterit?</verse>
    <verse label="Job 4:3">Ecce, docuisti multoset manus lassas roborasti;</verse>
    <verse label="Job 4:4">vacillantes confirmaverunt sermones tui,et genua trementia confortasti.</verse>
    <verse label="Job 4:5">Nunc autem venit super te plaga, et defecisti;tetigit te, et conturbatus es.</verse>
    <verse label="Job 4:6">Nonne timor tuus est fiducia tua,spes tua est perfectio viarum tuarum?</verse>
    <verse label="Job 4:7">Recordare, obsecro te, quis umquam innocens periit,aut quando recti deleti sunt?</verse>
    <verse label="Job 4:8">quin potius vidi eos, qui operantur iniquitatemet seminant dolores et metunt eos,</verse>
    <verse label="Job 4:9">flante Deo perisse,et spiritu irae eius esse consumptos.</verse>
    <verse label="Job 4:10">Rugitus leonis et vox leaenaeet dentes catulorum leonum contriti sunt.</verse>
    <verse label="Job 4:11">Leo periit, eo quod non haberet praedam,et catuli leonis dissipati sunt.</verse>
    <verse label="Job 4:12">Porro ad me furtive verbum delatum est,et suscepit auris mea sussurrum eius.</verse>
    <verse label="Job 4:13">In horrore visionis nocturnae,quando solet sopor occupare homines,</verse>
    <verse label="Job 4:14">pavor tenuit me et tremor,et omnia ossa mea perterrita sunt.</verse>
    <verse label="Job 4:15">Et cum spiritus, me praesente, transiret,inhorruerunt pili carnis meae.</verse>
    <verse label="Job 4:16">Stetit quidam, cuius non agnoscebam vultum,imago coram oculis meis,et vocem quasi aurae lenis audivi:</verse>
    <verse label="Job 4:17">"Numquid homo Dei comparatione iustificabitur,aut factore suo purior erit vir?".</verse>
    <verse label="Job 4:18">Ecce, in servis suis fiduciam non habetet in angelis suis reperit pravitatem.</verse>
    <verse label="Job 4:19">Quanto magis hi, qui habitant domos luteas,quorum fundamentum est in pulvere.Consumentur velut tinea!</verse>
    <verse label="Job 4:20">De mane usque ad vesperam succidenturet, quia nullus intellegit, in aeternum peribunt.</verse>
    <verse label="Job 4:21">Nonne evulsum est reliquum eorum ab eis?Morientur, et non in sapientia.</verse>
    <verse label="Job 5:1">Voca ergo, si est qui tibi re spondeat!Ad quem sanctorum converteris?</verse>
    <verse label="Job 5:2">Vere stultum interficit iracundia,et fatuum occidit invidia.</verse>
    <verse label="Job 5:3">Ego vidi stultum firma radiceet maledixi sedi eius statim.</verse>
    <verse label="Job 5:4">Longe fient filii eius a saluteet conterentur in porta, et non erit qui eruat.</verse>
    <verse label="Job 5:5">Cuius messem famelicus comedet,et ipsum rapiet armatus, et bibent sitientes divitias eius.</verse>
    <verse label="Job 5:6">Quia non egreditur ex pulvere nequitia,et de humo non oritur dolor.</verse>
    <verse label="Job 5:7">Sed homo generat laborem,et aves elevant volatum.</verse>
    <verse label="Job 5:8">Quam ob rem ego deprecabor Dominumet ad Deum ponam eloquium meum,</verse>
    <verse label="Job 5:9">qui facit magna et inscrutabiliaet mirabilia absque numero;</verse>
    <verse label="Job 5:10">qui dat pluviam super faciem terraeet irrigat aquis rura;</verse>
    <verse label="Job 5:11">qui ponit humiles in sublimeet maerentes erigit sospitate;</verse>
    <verse label="Job 5:12">qui dissipat cogitationes malignorum,ne possint implere manus eorum, quod coeperant;</verse>
    <verse label="Job 5:13">qui apprehendit sapientes in astutia eorumet consilium pravorum dissipat.</verse>
    <verse label="Job 5:14">Per diem incurrent tenebraset, quasi in nocte, sic palpabunt in meridie.</verse>
    <verse label="Job 5:15">Porro salvum faciet egenum a gladio oris eorumet de manu violenti pauperem;</verse>
    <verse label="Job 5:16">et erit egeno spes,iniquitas autem contrahet os suum.</verse>
    <verse label="Job 5:17">Beatus homo, qui corripitur a Deo;increpationem ergo Omnipotentis ne reprobes.</verse>
    <verse label="Job 5:18">Quia ipse vulnerat et medetur,percutit, et manus eius sanabunt.</verse>
    <verse label="Job 5:19">In sex tribulationibus liberabit te,et in septem non tanget te malum.</verse>
    <verse label="Job 5:20">In fame eruet te de morteet in bello de manu gladii.</verse>
    <verse label="Job 5:21">A flagello linguae absconderiset non timebis vastationem, cum venerit.</verse>
    <verse label="Job 5:22">In vastitate et fame ridebiset bestias terrae non formidabis.</verse>
    <verse label="Job 5:23">Sed cum lapidibus campi pactum tuum,et bestiae terrae pacificae erunt tibi.</verse>
    <verse label="Job 5:24">Et scies quod pacem habeat tabernaculum tuum,et visitans habitationem tuam non falleris.</verse>
    <verse label="Job 5:25">Scies quoque quoniam multiplex erit semen tuum,et progenies tua quasi herba terrae.</verse>
    <verse label="Job 5:26">Ingredieris in abundantia sepulcrum,sicut infertur acervus tritici in tempore suo.</verse>
    <verse label="Job 5:27">Ecce hoc, ut investigavimus, ita est;oboedi illi et tu sapias tibi ".</verse>
    <verse label="Job 6:1">Respondens autem Iob dixit:</verse>
    <verse label="Job 6:2">" Utinam appenderetur aegritu do mea,et calamitatem meam assumerent in statera!</verse>
    <verse label="Job 6:3">Nunc vero arena maris haec gravior apparet,inde verbis meis haesito.</verse>
    <verse label="Job 6:4">Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.</verse>
    <verse label="Job 6:5">Numquid rugiet onager, cum habuerit herbam?Aut mugiet bos, cum ante praesepe plenum steterit?</verse>
    <verse label="Job 6:6">Aut poterit comedi insulsum, quod non est sale conditum?Aut poterit gustari herba insulsa?</verse>
    <verse label="Job 6:7">Quae prius nolebat tangere anima mea,nunc prae angustia cibi mei sunt.</verse>
    <verse label="Job 6:8">Quis det, ut veniat petitio mea,et, quod exspecto, tribuat mihi Deus?</verse>
    <verse label="Job 6:9">Utinam Deus me conterat;solvat manum suam et succidat me!</verse>
    <verse label="Job 6:10">Et haec mihi sit consolatio,et exsultabo vel in pavore, qui non parcat,nec celabo sermones Sancti.</verse>
    <verse label="Job 6:11">Quae est enim fortitudo mea, ut sustineam?Aut quis finis meus, ut patienter agam?</verse>
    <verse label="Job 6:12">Num fortitudo lapidum, fortitudo mea?Num caro mea aenea est?</verse>
    <verse label="Job 6:13">An non est auxilium mihi in me,et virtus quoque remota est a me?</verse>
    <verse label="Job 6:14">Qui tollit ab amico suo misericordiam,timorem Omnipotentis derelinquit.</verse>
    <verse label="Job 6:15">Fratres mei mentiti sunt mesicut alveus torrentium, qui evanescunt</verse>
    <verse label="Job 6:16">nigrescentes glacie,cum ingruit super eos nix.</verse>
    <verse label="Job 6:17">Tempore, quo diffluunt, arescuntet, ut incaluerit, solvuntur de loco suo.</verse>
    <verse label="Job 6:18">Deflectunt viatorum turmae de viis suis,ascendentes per desertum pereunt.</verse>
    <verse label="Job 6:19">Commeatus Thema consideraverunt,viatores Saba speraverunt in eis.</verse>
    <verse label="Job 6:20">Confusi sunt, quia speraverunt;venerunt eo usque, et pudore cooperti sunt.</verse>
    <verse label="Job 6:21">Ita nunc vos facti estis mihi;videntes plagam meam, timetis.</verse>
    <verse label="Job 6:22">Numquid dixi: Afferte mihiet de substantia vestra donate mihi?</verse>
    <verse label="Job 6:23">vel: Liberate me de manu hostiset de manu robustorum eruite me?</verse>
    <verse label="Job 6:24">Docete me, et ego tacebo,et, si quid forte ignoravi, instruite me.</verse>
    <verse label="Job 6:25">Quare detraxistis sermonibus veritatis,cum e vobis nullus sit, qui possit arguere me?</verse>
    <verse label="Job 6:26">Ad increpandum tantum eloquia concinnatis,sed in ventum verba desperati.</verse>
    <verse label="Job 6:27">Super pupillum irruitiset subvertere nitimini amicum vestrum.</verse>
    <verse label="Job 6:28">Nunc, quaeso, convertimini ad me,et in faciem vestram non mentiar.</verse>
    <verse label="Job 6:29">Revertite! Nulla erit improbitas.Revertite! Adhuc praesens adest iustitia mea.</verse>
    <verse label="Job 6:30">Estne in lingua mea improbitas?An palatum meum non discernit nequitiam?</verse>
    <verse label="Job 7:1">Nonne militia est vita hominis super terram,et sicut dies mercennarii dies eius?</verse>
    <verse label="Job 7:2">Sicut servus desiderat umbram,et sicut mercennarius praestolatur mercedem suam,</verse>
    <verse label="Job 7:3">sic et ego habui menses vacuoset noctes laboriosas enumeravi mihi.</verse>
    <verse label="Job 7:4">Si dormiero, dicam: Quando consurgam?Et rursum exspectabo vesperamet replebor doloribus usque crepusculum.</verse>
    <verse label="Job 7:5">Induta est caro mea putredine et sordibus pulveris;cutis mea scinditur et diffluit.</verse>
    <verse label="Job 7:6">Dies mei velocius transierunt quam navicula texentiset consumpti sunt deficiente filo.</verse>
    <verse label="Job 7:7">Memento quia ventus est vita mea,et non revertetur oculus meus, ut videat bona.</verse>
    <verse label="Job 7:8">Nec aspiciet me visus hominis;oculi tui in me, et non subsistam.</verse>
    <verse label="Job 7:9">Sicut consumitur nubes et pertransit,sic, qui descenderit ad inferos, non ascendet</verse>
    <verse label="Job 7:10">nec revertetur ultra in domum suam,neque cognoscet eum amplius locus eius.</verse>
    <verse label="Job 7:11">Quapropter et ego non parcam ori meo;loquar in tribulatione spiritus mei, confabulabor cum amaritudine animae meae.</verse>
    <verse label="Job 7:12">Numquid mare ego sum aut cetus,quia posuisti super me custodiam?</verse>
    <verse label="Job 7:13">Si dixero: Consolabitur me lectulus meus,et assumet stratum meum querelam meam,</verse>
    <verse label="Job 7:14">terrebis me per somniaet per visiones horrore concuties.</verse>
    <verse label="Job 7:15">Quam ob rem eligit suspendium anima mea,et mortem ossa mea.</verse>
    <verse label="Job 7:16">Desperavi; nequaquam ultra iam vivam.Parce mihi, nihil enim sunt dies mei.</verse>
    <verse label="Job 7:17">Quid est homo, quia magnificas eum?Aut quid apponis erga eum cor tuum?</verse>
    <verse label="Job 7:18">Visitas eum diluculoet singulis momentis probas illum.</verse>
    <verse label="Job 7:19">Usquequo non avertes oculos a me?Nec dimittis me, ut glutiam salivam meam?</verse>
    <verse label="Job 7:20">Peccavi; quid faciam tibi,o custos hominum?Quare posuisti me contrarium tibi, et factus sum mihimetipsi gravis?</verse>
    <verse label="Job 7:21">Cur non tollis peccatum meumet quare non aufers iniquitatem meam?Ecce, nunc in pulvere dormiam;et, si mane me quaesieris, non subsistam! ".</verse>
    <verse label="Job 8:1">Respondens autem Baldad Suhites dixit:</verse>
    <verse label="Job 8:2">" Usquequo loqueris talia,et spiritus vehemens sermones oris tui?</verse>
    <verse label="Job 8:3">Numquid Deus supplantat iudicium,aut Omnipotens subvertit, quod iustum est?</verse>
    <verse label="Job 8:4">Et si filii tui peccaverunt ei,et dimisit eos in manu iniquitatis suae,</verse>
    <verse label="Job 8:5">tu tamen, si diluculo consurrexeris ad Deumet Omnipotentem fueris deprecatus,</verse>
    <verse label="Job 8:6">si mundus et rectus incesseris,statim evigilabit ad teet pacatum reddet habitaculum iustitiae tuae;</verse>
    <verse label="Job 8:7">in tantum ut, si priora tua fuerint parva,et novissima tua multiplicentur nimis.</verse>
    <verse label="Job 8:8">Interroga enim generationem pristinamet diligenter investiga patrum memoriam.</verse>
    <verse label="Job 8:9">Hesterni quippe sumus et ignoramus,quoniam sicut umbra dies nostri sunt super terram.</verse>
    <verse label="Job 8:10">Nonne ipsi docebunt te, loquentur tibiet de corde suo proferent eloquia?</verse>
    <verse label="Job 8:11">Numquid virere potest scirpus absque umore,aut crescere carectum sine aqua?</verse>
    <verse label="Job 8:12">Cum adhuc sit in flore, nec carpatur manu,ante omnes herbas arescit.</verse>
    <verse label="Job 8:13">Sic viae omnium, qui obliviscuntur Deum,et spes impii peribit.</verse>
    <verse label="Job 8:14">Cuius spes filum tenue,et sicut tela aranearum fiducia eius.</verse>
    <verse label="Job 8:15">Innitetur super domum suam et non stabit;fulciet eam et non consurget.</verse>
    <verse label="Job 8:16">Umectus videtur, antequam veniat sol,et in horto suo germen eius egredietur.</verse>
    <verse label="Job 8:17">Super acervum petrarum radices eius densabuntur,et inter lapides commorabitur.</verse>
    <verse label="Job 8:18">Si absorbuerit eum de loco suo,negabit eum et dicet: "Non novi te".</verse>
    <verse label="Job 8:19">Haec est enim laetitia viae eius,ut rursum de terra alii germinentur.</verse>
    <verse label="Job 8:20">Deus non proiciet simplicemnec porriget manum malignis,</verse>
    <verse label="Job 8:21">donec impleatur risu os tuum,et labia tua iubilo.</verse>
    <verse label="Job 8:22">Qui oderunt te, induentur confusione,et tabernaculum impiorum non subsistet ".</verse>
    <verse label="Job 9:1">Et respondens Iob ait:</verse>
    <verse label="Job 9:2">" Vere scio quod ita sit,et quomodo iustificabitur homo compositus Deo?</verse>
    <verse label="Job 9:3">Si voluerit contendere cum eo,non poterit ei respondere unum pro mille.</verse>
    <verse label="Job 9:4">Sapiens corde est et fortis robore;quis restitit ei, et pacem habuit?</verse>
    <verse label="Job 9:5">Qui transtulit montes, et nescierunt hi, quos subvertit in furore suo.</verse>
    <verse label="Job 9:6">Qui commovet terram de loco suo,et columnae eius concutiuntur.</verse>
    <verse label="Job 9:7">Qui praecipit soli, et non oritur,et stellas claudit quasi sub signaculo.</verse>
    <verse label="Job 9:8">Qui extendit caelos soluset graditur super fluctus maris.</verse>
    <verse label="Job 9:9">Qui facit Arcturum et Orionaet Hyadas et interiora austri.</verse>
    <verse label="Job 9:10">Qui facit magna et incomprehensibiliaet mirabilia, quorum non est numerus.</verse>
    <verse label="Job 9:11">Si venerit ad me, non videbo eum;si abierit, non intellegam.</verse>
    <verse label="Job 9:12">Si repente arripiet, quis eum impediet?Vel quis dicere potest: "Quid facis?".</verse>
    <verse label="Job 9:13">Deus non retinet iram suam,et sub eo curvantur auxilia Rahab.</verse>
    <verse label="Job 9:14">Quantus ergo sum ego, ut respondeam eiet loquar delectis verbis cum eo?</verse>
    <verse label="Job 9:15">Quia, etiamsi iustus essem, non responderem,sed meum iudicem deprecarer;</verse>
    <verse label="Job 9:16">et, cum invocantem exaudierit me,non credam quod audierit vocem meam.</verse>
    <verse label="Job 9:17">In turbine enim conteret meet multiplicabit vulnera mea etiam sine causa.</verse>
    <verse label="Job 9:18">Non concedit requiescere spiritum meumet implet me amaritudinibus.</verse>
    <verse label="Job 9:19">Si fortitudo quaeritur, robustissimus est;si iudicium, quis eum arcesserit?</verse>
    <verse label="Job 9:20">Si iustificare me voluero, os meum condemnabit me;si innocentem ostendero, pravum me comprobabit.</verse>
    <verse label="Job 9:21">Etiamsi simplex fuero, hoc ipsum ignorabit anima mea,et contemnam vitam meam.</verse>
    <verse label="Job 9:22">Unum est, quod locutus sum:Et innocentem et impium ipse consumit.</verse>
    <verse label="Job 9:23">Si subito flagellum occidat,de afflictione innocentium ridebit.</verse>
    <verse label="Job 9:24">Terra data est in manus impii,vultum iudicum eius operit;quod si non ille est, quis ergo est?</verse>
    <verse label="Job 9:25">Dies mei velociores fuerunt cursore:fugerunt et non viderunt bonum;</verse>
    <verse label="Job 9:26">pertransierunt quasi naves arundineae,sicut aquila volans ad escam.</verse>
    <verse label="Job 9:27">Cum dixero: Obliviscar maerorem meum,commutabo faciem meam et hilaris fiam,</verse>
    <verse label="Job 9:28">vereor omnes dolores meos,sciens quod non iustificaveris me.</verse>
    <verse label="Job 9:29">Si autem et sic impius sum,quare frustra laboravi?</verse>
    <verse label="Job 9:30">Si lotus fuero quasi aquis nivis,et lixivo mundavero manus meas,</verse>
    <verse label="Job 9:31">tamen sordibus intinges me,et abominabuntur me vestimenta mea.</verse>
    <verse label="Job 9:32">Neque enim viro, qui similis mei est, respondebo;nec vir, quocum in iudicio contendam.</verse>
    <verse label="Job 9:33">Non est qui utrumque valeat arguereet ponere manum suam in ambobus.</verse>
    <verse label="Job 9:34">Auferat a me virgam suam,et pavor eius non me terreat.</verse>
    <verse label="Job 9:35">Loquar et non timebo eum;quia sic non mecum ipse sum.</verse>
    <verse label="Job 10:1">Taedet animam meam vitae meae;dimittam adversum me eloquium meum,loquar in amaritudine animae meae.</verse>
    <verse label="Job 10:2">Dicam Deo: Noli me condemnare,indica mihi cur me ita iudices.</verse>
    <verse label="Job 10:3">Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?</verse>
    <verse label="Job 10:4">Numquid oculi carnei tibi sunt,aut, sicut videt homo, et tu videbis?</verse>
    <verse label="Job 10:5">Numquid sicut dies hominis dies tui,et anni tui sicut humana sunt tempora,</verse>
    <verse label="Job 10:6">ut quaeras iniquitatem meamet peccatum meum scruteris,</verse>
    <verse label="Job 10:7">cum scias quia nihil impium fecerim,et sit nemo, qui de manu tua possit eruere?</verse>
    <verse label="Job 10:8">Manus tuae fecerunt meet plasmaverunt me totum in circuitu;et sic repente praecipitas me?</verse>
    <verse label="Job 10:9">Memento, quaeso, quod sicut lutum feceris meet in pulverem reduces me.</verse>
    <verse label="Job 10:10">Nonne sicut lac mulsisti meet sicut caseum me coagulasti?</verse>
    <verse label="Job 10:11">Pelle et carnibus vestisti me;ossibus et nervis compegisti me.</verse>
    <verse label="Job 10:12">Vitam et misericordiam tribuisti mihi,et visitatio tua custodivit spiritum meum.</verse>
    <verse label="Job 10:13">Licet haec celes in corde tuo,tamen scio haec in animo tuo versari.</verse>
    <verse label="Job 10:14">Si peccaverim, observas meet ab iniquitate mea mundum me esse non pateris.</verse>
    <verse label="Job 10:15">Et si impius fuero, vae mihi est;et si iustus, non levabo caput,saturatus afflictione et miseria.</verse>
    <verse label="Job 10:16">Si superbia extollar, quasi catulum leonis capies meet iterum mirabilem te exhibebis in me.</verse>
    <verse label="Job 10:17">Instauras testes tuos contra meet multiplicas iram tuam adversum me,et poenae militant in me.</verse>
    <verse label="Job 10:18">Quare de vulva eduxisti me?Qui utinam consumptus essem, ne oculus me videret!</verse>
    <verse label="Job 10:19">Fuissem quasi non essem,de utero translatus ad tumulum.</verse>
    <verse label="Job 10:20">Numquid non paucitas dierum meorum finietur brevi?Dimitte ergo me, ut refrigerem paululum dolorem meum,</verse>
    <verse label="Job 10:21">antequam vadam, et non revertar,ad terram tenebrarum et umbrae mortis,</verse>
    <verse label="Job 10:22">terram caliginis et tenebrarum,ubi umbra mortis et nullus ordo,sed sempiternus horror inhabitat ".</verse>
    <verse label="Job 11:1">Respondens autem Sophar Naamathites dixit:</verse>
    <verse label="Job 11:2">" Numquid illi, qui multa loquitur, non et respondetur?Aut vir verbosus iustificabitur?</verse>
    <verse label="Job 11:3">Vaniloquium tuum viros tacere faciet,et, cum ceteros irriseris, a nullo confutaberis?</verse>
    <verse label="Job 11:4">Dixisti enim: "Purus est sermo meus,et mundus sum in conspectu tuo".</verse>
    <verse label="Job 11:5">Atque utinam Deus ipse loqueretur tecumet aperiret labia sua tibi,</verse>
    <verse label="Job 11:6">ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.</verse>
    <verse label="Job 11:7">Forsitan vestigia Dei comprehendeset usque ad perfectum Omnipotentem reperies?</verse>
    <verse label="Job 11:8">Excelsior caelo est, et quid facies?Profundior inferno, et quid cognosces?</verse>
    <verse label="Job 11:9">Longior terra mensura eiuset latior mari.</verse>
    <verse label="Job 11:10">Si subverterit vel concluserit et coarctaverit,quis contradicet ei?</verse>
    <verse label="Job 11:11">Ipse enim novit hominum vanitatem;et videns iniquitatem nonne considerat?</verse>
    <verse label="Job 11:12">Sed et vir vacuus cordatus fit,et homo tamquam pullum onagri nascitur.</verse>
    <verse label="Job 11:13">Tu autem, si cor tuum firmaveriset expanderis ad eum manus tuas,</verse>
    <verse label="Job 11:14">si iniquitatem, quae est in manu tua, abstuleris a te,et non manserit in tabernaculo tuo iniustitia,</verse>
    <verse label="Job 11:15">tunc levare poteris faciem tuam absque maculaet eris stabilis et non timebis.</verse>
    <verse label="Job 11:16">Miseriae quoque oblivisceriset quasi aquarum, quae praeterierunt, recordaberis.</verse>
    <verse label="Job 11:17">Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.</verse>
    <verse label="Job 11:18">Et habebis fiduciam, proposita tibi spe,et defossus securus dormies.</verse>
    <verse label="Job 11:19">Requiesces, et non erit qui te exterreat;et deprecabuntur faciem tuam plurimi.</verse>
    <verse label="Job 11:20">Oculi autem impiorum deficient,et effugium peribit ab eis;et spes illorum exhalatio animae ".</verse>
    <verse label="Job 12:1">Respondens autem Iob dixit:</verse>
    <verse label="Job 12:2">" Ergo vos estis soli homines,et vobiscum morietur sapientia.</verse>
    <verse label="Job 12:3">Et mihi est cor sicut et vobis,nec inferior vestri sum;quis enim haec, quae nostis, ignorat?</verse>
    <verse label="Job 12:4">Qui deridetur ab amico suo sicut ego,invocabit Deum, et exaudiet eum; deridetur enim iusti integritas.</verse>
    <verse label="Job 12:5">Lampas contempta apud cogitationes eorum, qui securi sunt,parata iis, qui vacillant pede.</verse>
    <verse label="Job 12:6">Tranquilla sunt tabernacula praedonumet secura iis, qui provocant Deum, iis, qui Deum tenent manu sua.</verse>
    <verse label="Job 12:7">Nimirum interroga iumenta, et docebunt te,et volatilia caeli, et indicabunt tibi.</verse>
    <verse label="Job 12:8">Loquere terrae, et docebit te;et narrabunt pisces maris.</verse>
    <verse label="Job 12:9">Quis ignorat in omnibus hisquod manus Domini hoc fecerit?</verse>
    <verse label="Job 12:10">In cuius manu anima omnis viventiset spiritus universae carnis hominis.</verse>
    <verse label="Job 12:11">Nonne auris verba diiudicat,et palatum cibum sibi gustat?</verse>
    <verse label="Job 12:12">In senibus est sapientia,et in longaevis prudentia.</verse>
    <verse label="Job 12:13">Apud ipsum est sapientia et fortitudo;ipse habet consilium et intellegentiam.</verse>
    <verse label="Job 12:14">Si destruxerit, nemo est, qui aedificet;si incluserit hominem, nullus est, qui aperiat.</verse>
    <verse label="Job 12:15">Si continuerit aquas, arescent;et, si emiserit eas, subvertent terram.</verse>
    <verse label="Job 12:16">Apud ipsum est fortitudo et sapientia;ipse novit et decipientem et eum qui decipitur.</verse>
    <verse label="Job 12:17">Inducit consiliarios spoliatoset iudices in stuporem.</verse>
    <verse label="Job 12:18">Balteum regum dissolvitet praecingit fune renes eorum.</verse>
    <verse label="Job 12:19">Inducit sacerdotes spoliatoset optimates supplantat,</verse>
    <verse label="Job 12:20">commutans labium veraciumet doctrinam senum auferens.</verse>
    <verse label="Job 12:21">Effundit despectionem super principeset cingulum fortium relaxat.</verse>
    <verse label="Job 12:22">Qui revelat profunda de tenebriset producit in lucem umbram mortis.</verse>
    <verse label="Job 12:23">Qui multiplicat gentes et perdit easet subversas in integrum restituit.</verse>
    <verse label="Job 12:24">Qui immutat cor principum populi terrae et decipit eoset errare eos faciet per invium desertum.</verse>
    <verse label="Job 12:25">Palpabunt quasi in tenebris et non in luce,et errare eos faciet quasi ebrios.</verse>
    <verse label="Job 13:1">Ecce, omnia haec vidit oculus meus,et audivit auris mea, et intellexi singula.</verse>
    <verse label="Job 13:2">Secundum scientiam vestram, et ego novi;nec inferior vestri sum.</verse>
    <verse label="Job 13:3">Sed tamen ad Omnipotentem loquaret disputare cum Deo cupio;</verse>
    <verse label="Job 13:4">vos autem ostendam fabricatores mendacii,medicos vanos vos omnes.</verse>
    <verse label="Job 13:5">Atque utinam taceretis,ut sit vobis in sapientiam!</verse>
    <verse label="Job 13:6">Audite ergo correptionem meamet contentiones labiorum meorum attendite.</verse>
    <verse label="Job 13:7">Numquid pro Deo profertis mendaciumet pro illo loquimini dolos?</verse>
    <verse label="Job 13:8">Numquid faciem eius accipitiset pro Deo in iudicio contendere nitimini?</verse>
    <verse label="Job 13:9">Aut bonum est quod vos excutiat?Aut, ut illuditur homini, illudetis ei?</verse>
    <verse label="Job 13:10">Ipse vos arguet,cum in abscondito faciem accipitis.</verse>
    <verse label="Job 13:11">Nonne maiestas eius turbabit vos,et terror eius irruet super vos?</verse>
    <verse label="Job 13:12">Sententiae vestrae sunt proverbia cineris;thoraces lutei thoraces vestri.</verse>
    <verse label="Job 13:13">Tacete paulisper, ut loquar ipse,et transeat super me quodcumque.</verse>
    <verse label="Job 13:14">Quare sumam carnes meas dentibus meiset animam meam ponam in manibus meis?</verse>
    <verse label="Job 13:15">Etiamsi occiderit me, in ipso sperabo; verumtamen vias meas in conspectu eius arguam.</verse>
    <verse label="Job 13:16">Et hoc erit salus mea:non enim veniet in conspectu eius omnis impius.</verse>
    <verse label="Job 13:17">Audite sermonem meumet explicationem meam percipite auribus vestris.</verse>
    <verse label="Job 13:18">Ecce iudicium paravi;scio quod iustus inveniar.</verse>
    <verse label="Job 13:19">Quis est qui contendat mecum?Tunc enim tacebo et consummabor.</verse>
    <verse label="Job 13:20">Duo tantum ne facias mihi,et tunc a facie tua non abscondar:</verse>
    <verse label="Job 13:21">Manum tuam longe fac a me,et formido tua non me terreat.</verse>
    <verse label="Job 13:22">Voca me, et ego respondebo tibi;aut ipse loquar, et tu respondebis mihi.</verse>
    <verse label="Job 13:23">Quantas habeo iniquitates et peccata?Scelera mea et delicta ostende mihi.</verse>
    <verse label="Job 13:24">Cur faciem tuam abscondiset arbitraris me inimicum tuum?</verse>
    <verse label="Job 13:25">Contra folium, quod vento rapitur, dure agiset stipulam siccam persequeris.</verse>
    <verse label="Job 13:26">Scribis enim contra me amaritudineset occupatum me vis peccatis adulescentiae meae.</verse>
    <verse label="Job 13:27">Posuisti in nervo pedem meumet observasti omnes semitas measet vestigia pedum meorum considerasti.</verse>
    <verse label="Job 13:28">Qui quasi uter consumendus sum,et quasi vestimentum, quod comeditur a tinea.</verse>
    <verse label="Job 14:1">Homo natus de muliere,brevi vivens tempore, commotione satiatur.</verse>
    <verse label="Job 14:2">Qui quasi flos egreditur et arescitet fugit velut umbra et non permanet.</verse>
    <verse label="Job 14:3">Et dignum ducis super huiuscemodi aperire oculos tuoset adducere eum tecum in iudicium?</verse>
    <verse label="Job 14:4">Quis potest facere mundum de immundo?Ne unus quidem!</verse>
    <verse label="Job 14:5">Si statuti dies hominis sunt,et numerus mensium eius apud te est,et constituti sunt termini eius, quos non praeteribit,</verse>
    <verse label="Job 14:6">averte oculos tuos ab eo, ut quiescat,donec solvat, sicut mercennarius, dies suos.</verse>
    <verse label="Job 14:7">Nam lignum habet spem;si praecisum fuerit, rursum virescet,et rami eius non deficient.</verse>
    <verse label="Job 14:8">Si senuerit in terra radix eius,et in pulvere emortuus fuerit truncus illius,</verse>
    <verse label="Job 14:9">ad odorem aquae germinabitet faciet comam quasi novellae.</verse>
    <verse label="Job 14:10">Homo vero cum mortuus fuerit et debilitatur,exspirat homo et, ubi, quaeso, est?</verse>
    <verse label="Job 14:11">Recedent aquae de mari,et fluvius vacuefactus arescet;</verse>
    <verse label="Job 14:12">sic homo, cum dormierit, non resurget:donec atteratur caelum, non evigilabitnec consurget de somno suo.</verse>
    <verse label="Job 14:13">Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?</verse>
    <verse label="Job 14:14">Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.</verse>
    <verse label="Job 14:15">Vocares me, et ego responderem tibi;opus manuum tuarum requireres.</verse>
    <verse label="Job 14:16">Tu quidem nunc gressus meos dinumerares,sed parceres peccatis meis.</verse>
    <verse label="Job 14:17">Signares quasi in sacculo delicta mea,sed dealbares iniquitatem meam.</verse>
    <verse label="Job 14:18">Mons cadens decidit,et saxum transfertur de loco suo;</verse>
    <verse label="Job 14:19">lapides excavant aquae,et alluvione terra inundatur:et spem hominis perdes.</verse>
    <verse label="Job 14:20">Praevales adversus eum, et in perpetuum transiet;immutas faciem eius et emittis eum.</verse>
    <verse label="Job 14:21">Sive nobiles fuerint filii eius, non novit;sive ignobiles, non intellegit.</verse>
    <verse label="Job 14:22">Attamen caro eius, dum vivet, dolet,et anima illius super semetipso luget ".</verse>
    <verse label="Job 15:1">Respondens autem Eliphaz Themanites dixit:</verse>
    <verse label="Job 15:2">" Numquid sapiens respondebit sapientia ventosaet implebit vento urente stomachum suum?</verse>
    <verse label="Job 15:3">Arguens verbis, quae nihil prosunt,et sententiis, quae nihil iuvant?</verse>
    <verse label="Job 15:4">Tu autem pietatem dissolviset detrahis meditationi coram Deo.</verse>
    <verse label="Job 15:5">Docet enim iniquitas tua os tuum,et assumis linguam callidorum.</verse>
    <verse label="Job 15:6">Condemnabit te os tuum et non ego,et labia tua respondebunt tibi.</verse>
    <verse label="Job 15:7">Numquid primus homo tu natus eset ante colles formatus?</verse>
    <verse label="Job 15:8">Numquid consilium Dei audistiet tibi attrahis sapientiam?</verse>
    <verse label="Job 15:9">Quid nosti, quod nos ignoremus?Quid intellegis, quod nos nesciamus?</verse>
    <verse label="Job 15:10">Et senes et antiqui sunt inter nos,multo vetustiores quam pater tuus.</verse>
    <verse label="Job 15:11">Numquid parum tibi sunt consolationes Dei?Et verbum lene tecum factum?</verse>
    <verse label="Job 15:12">Quid te elevat cor tuum,et cur attonitos habes oculos?</verse>
    <verse label="Job 15:13">Quid vertis contra Deum spiritum tuumet profers de ore tuo huiuscemodi sermones?</verse>
    <verse label="Job 15:14">Quid est homo, ut immaculatus sit,et ut iustus appareat natus de muliere?</verse>
    <verse label="Job 15:15">Ecce, sanctis suis non fidit,et caeli non sunt mundi in conspectu eius;</verse>
    <verse label="Job 15:16">quanto magis abominabilis et corruptus homo,qui bibit quasi aquam iniquitatem.</verse>
    <verse label="Job 15:17">Ostendam tibi, audi me;quod vidi, narrabo tibi,</verse>
    <verse label="Job 15:18">quod sapientes confitentur,et non celaverunt eos patres eorum:</verse>
    <verse label="Job 15:19">quibus solis data est terra,et non transivit alienus per eos.</verse>
    <verse label="Job 15:20">Cunctis diebus suis impius cruciatur,et numerus annorum incertus est tyranno.</verse>
    <verse label="Job 15:21">Sonitus terroris semper in auribus illius,quasi, cum pax sit, vastator irruat in eum.</verse>
    <verse label="Job 15:22">Non credit quod reverti possit de tenebris,cum sit destinatus gladio.</verse>
    <verse label="Job 15:23">Cum se moverit ad quaerendum panem: "Ubinam?",novit quod paratus sit in manu eius tenebrarum dies.</verse>
    <verse label="Job 15:24">Terrebit eum tribulatio et angustia,vallabit eum sicut regem, qui praeparatur ad proelium.</verse>
    <verse label="Job 15:25">Tetendit enim adversus Deum manum suam,et contra Omnipotentem roboratus est.</verse>
    <verse label="Job 15:26">Cucurrit adversus eum erecto collo,spisso scuto armatus.</verse>
    <verse label="Job 15:27">Operuit faciem eius crassitudo,et de lateribus eius arvina dependet.</verse>
    <verse label="Job 15:28">Habitavit in civitatibus desolatiset in domibus desertis, quae in tumulos sunt redactae.</verse>
    <verse label="Job 15:29">Non ditabitur, nec perseverabit substantia eius;nec mittet in terra radicem suam.</verse>
    <verse label="Job 15:30">Non recedet de tenebris;ramos eius arefaciet flamma,et auferet ventus florem eius.</verse>
    <verse label="Job 15:31">Ne credat vanitati errore deceptus,quia vanitas erit remuneratio eius.</verse>
    <verse label="Job 15:32">Antequam dies eius impleantur, abscindentur,et ramus eius non virescet.</verse>
    <verse label="Job 15:33">Laedetur quasi vinea in primo flore botrus eius,et quasi oliva proiciens florem suum.</verse>
    <verse label="Job 15:34">Cangregatio enim impii sterilis,et ignis devorabit tabernacula eorum, qui munera libenter accipiunt.</verse>
    <verse label="Job 15:35">Concepit dolorem et peperit iniquitatem,et venter eius praeparat dolos.</verse>
    <verse label="Job 16:1">Respondens autem Iob dixit:</verse>
    <verse label="Job 16:2">" Audivi frequenter talia!onsolatores molesti omnes vos estis.</verse>
    <verse label="Job 16:3">Numquid habebunt finem verba ventosa,aut quid te exacerbat, ut respondeas?</verse>
    <verse label="Job 16:4">Poteram et ego similia vestri loqui,si esset anima vestra pro anima mea!Concinnarem super vos sermoneset moverem caput meum super vos.</verse>
    <verse label="Job 16:5">Roborarem vos ore meoet motum labiorum meorum non cohiberem.</verse>
    <verse label="Job 16:6">Si locutus fuero, non quiescet dolor meuset, si tacuero, non recedet a me;</verse>
    <verse label="Job 16:7">nunc autem defatigavit me dolor meus,et tu vastasti omnem coetum meum.</verse>
    <verse label="Job 16:8">Rugae meae testimonium dicunt contra me;et suscitatur falsiloquus adversus faciem meam contradicens mihi,</verse>
    <verse label="Job 16:9">Ira eius discerpsit me et adversata est mihi,et infremuit contra me dentibus suis.Hostis meus acuit oculos suos in me.</verse>
    <verse label="Job 16:10">Aperuerunt super me ora suaet exprobrantes percusserunt maxillam meam,simul conferti contra me.</verse>
    <verse label="Job 16:11">Concludit me Deus apud iniquumet manibus impiorum me tradit.</verse>
    <verse label="Job 16:12">Ego, ille quondam tranquillus, repente contritus sum.Tenuit cervicem meam, confregit meet posuit me sibi quasi in signum.</verse>
    <verse label="Job 16:13">Circumdedit me lanceis suis,scidit lumbos meos, non pepercitet effudit in terra iecur meum.</verse>
    <verse label="Job 16:14">Dirupit me rumpens et diruens,irruit in me quasi gigas.</verse>
    <verse label="Job 16:15">Saccum consui super cutem meamet dimisi in terram cornu meum.</verse>
    <verse label="Job 16:16">Facies mea rubuit a fletu,et palpebrae meae caligaverunt;</verse>
    <verse label="Job 16:17">attamen absque iniquitate manus meae,cum haberem mundas preces.</verse>
    <verse label="Job 16:18">Terra, ne operias sanguinem meum,neque inveniat in te locum latendi clamor meus.</verse>
    <verse label="Job 16:19">Ecce enim in caelo testis meus,et conscius meus in excelsis.</verse>
    <verse label="Job 16:20">Interpretes mei sunt cogitationes meae:ad Deum stillat oculus meus.</verse>
    <verse label="Job 16:21">Atque utinam sic iudicaretur vir cum Deo,sicut iudicatur filius hominis cum collega suo.</verse>
    <verse label="Job 16:22">Ecce enim breves anni transeunt,et semitam, per quam non revertar, ambulo.</verse>
    <verse label="Job 17:1">Spiritus meus attenuatus est,dies mei exstincti,et solum mihi superest sepulcrum.</verse>
    <verse label="Job 17:2">Nonne irrisiones circumdant me,et in amaritudinibus moratur oculus meus?</verse>
    <verse label="Job 17:3">Pone pignus pro me iuxta te;et quis umquam spondens percutiet manum meam?</verse>
    <verse label="Job 17:4">Cor eorum longe fecisti a disciplina;propterea non exaltabuntur.</verse>
    <verse label="Job 17:5">Praedam pollicetur sociis,sed oculi filiorum eius deficient.</verse>
    <verse label="Job 17:6">Posuit me quasi in proverbium vulgiet conspuendum in faciem.</verse>
    <verse label="Job 17:7">Caligavit ab indignatione oculus meus,et membra mea quasi in umbram redacta sunt.</verse>
    <verse label="Job 17:8">Stupebunt iusti super hoc,et innocens contra impium excitabitur.</verse>
    <verse label="Job 17:9">Et tenebit iustus viam suam,et mundus manibus addet fortitudinem.</verse>
    <verse label="Job 17:10">Igitur omnes vos convertimini et venite,et non inveniam in vobis ullum sapientem.</verse>
    <verse label="Job 17:11">Dies mei transierunt, cogitationes meae dissipatae suntet desideria cordis mei.</verse>
    <verse label="Job 17:12">Noctem verterunt in diem;et rursum post tenebras properat lux.</verse>
    <verse label="Job 17:13">Si sustinuero, infernus domus mea est;et in tenebris stravi lectulum meum.</verse>
    <verse label="Job 17:14">Putredini dixi: Pater meus es!;Mater mea et soror mea! vermibus.</verse>
    <verse label="Job 17:15">Ubi est ergo nunc praestolatio mea,et patientiam meam quis considerat?</verse>
    <verse label="Job 17:16">In profundissimum infernum descendent omnia mea;simul in pulvere erit requies mihi? ".</verse>
    <verse label="Job 18:1">Respondens autem Baldad Suhites dixit:</verse>
    <verse label="Job 18:2">" Usque ad quem finem verba iactabitis?Intellegite prius, et sic loquamur.</verse>
    <verse label="Job 18:3">Quare reputati sumus ut iumentaet sorduimus coram vobis?</verse>
    <verse label="Job 18:4">Qui perdis animam tuam in furore tuo,numquid propter te derelinquetur terra,et transferentur rupes de loco suo?</verse>
    <verse label="Job 18:5">Etenim lux impii exstinguetur,nec splendebit flamma ignis eius.</verse>
    <verse label="Job 18:6">Lux obtenebrescet in tabernaculo illius,et lucerna, quae super eum est, exstinguetur.</verse>
    <verse label="Job 18:7">Arctabuntur gressus virtutis eius,et praecipitabit eum consilium suum.</verse>
    <verse label="Job 18:8">Immissi sunt in rete pedes eius,et in reticulo ambulat.</verse>
    <verse label="Job 18:9">Tenet plantam illius laqueus,et firmatur super eum tendiculum.</verse>
    <verse label="Job 18:10">Abscondita est in terra pedica eius,et decipula illius super semitam.</verse>
    <verse label="Job 18:11">Undique terrent eum formidineset involvunt pedes eius.</verse>
    <verse label="Job 18:12">Attenuatur fame robur eius,et pernicies parata costis illius.</verse>
    <verse label="Job 18:13">Devorat partes cutis eius,consumat membra illius primogenitus mortis.</verse>
    <verse label="Job 18:14">Avellitur de tabernaculo suo fiducia eius,et urges eum ad regem formidinum.</verse>
    <verse label="Job 18:15">Habitas in tabernaculo, quod iam non est ei;aspergitur in habitatione eius sulphur.</verse>
    <verse label="Job 18:16">Deorsum radices eius siccantur,sursum autem atteruntur rami eius.</verse>
    <verse label="Job 18:17">Memoria illius periit de terra,et non celebrabitur nomen eius in plateis.</verse>
    <verse label="Job 18:18">Expellent eum de luce in tenebraset de orbe transferent eum.</verse>
    <verse label="Job 18:19">Non erit semen eius neque progenies in populo suo,nec ullae reliquiae in commoratione eius.</verse>
    <verse label="Job 18:20">In die eius stupebunt novissimi,et primos invadet horror.</verse>
    <verse label="Job 18:21">Haec sunt ergo tabernacula iniqui;et iste locus eius, qui ignorat Deum ".</verse>
    <verse label="Job 19:1">Respondens autem Iob dixit:</verse>
    <verse label="Job 19:2">" Usquequo affligitis ani mam meamet atteritis me sermonibus?</verse>
    <verse label="Job 19:3">En decies obiurgatis meet non erubescitis opprimentes me.</verse>
    <verse label="Job 19:4">Nempe, etsi erravi,mecum erit error meus.</verse>
    <verse label="Job 19:5">Si vos contra me erigiminiet arguitis me opprobriis meis,</verse>
    <verse label="Job 19:6">saltem nunc intellegite quia Deus non aequo iudicio afflixerit meet rete suo me cinxerit.</verse>
    <verse label="Job 19:7">Etsi clamo: Vim patior!, non exaudior;si vociferor, non est qui iudicet.</verse>
    <verse label="Job 19:8">Semitam meam circumsaepsit, et transire non possum;et in calle meo tenebras posuit.</verse>
    <verse label="Job 19:9">Spoliavit me gloria meaet abstulit coronam de capite meo.</verse>
    <verse label="Job 19:10">Destruxit me undique, et pereo,et evellit quasi arborem spem meam.</verse>
    <verse label="Job 19:11">Iratus est contra me furor eius,et sic me habuit quasi hostem suum.</verse>
    <verse label="Job 19:12">Simul venerunt turmae eiuset fecerunt sibi viam adversus meet obsederunt in gyro tabernaculum meum.</verse>
    <verse label="Job 19:13">Fratres meos longe fecit a me,et noti mei quasi alieni recesserunt a me.</verse>
    <verse label="Job 19:14">Dereliquerunt me propinqui mei,et, qui me noverant, obliti sunt mei.</verse>
    <verse label="Job 19:15">Inquilini domus meae et ancillae meae sicut alienum habuerunt me,et quasi peregrinus fui in oculis eorum.</verse>
    <verse label="Job 19:16">Servum meum vocavi, et non respondit;ore proprio deprecabar illum.</verse>
    <verse label="Job 19:17">Halitum meum exhorruit uxor mea,et fetui filiis uteri mei.</verse>
    <verse label="Job 19:18">Vel infantes despiciebant meet, cum surgerem, detrahebant mihi.</verse>
    <verse label="Job 19:19">Abominati sunt me quondam consiliarii mei;et, quem maxime diligebam, aversatus est me.</verse>
    <verse label="Job 19:20">Pelli meae, consumptis carnibus, adhaesit os meum,et evanuit cutis mea circa dentes meos.</verse>
    <verse label="Job 19:21">Miseremini mei, miseremini mei, saltem vos, amici mei,quia manus Domini tetigit me.</verse>
    <verse label="Job 19:22">Quare persequimini me sicut Deuset carnibus meis non saturamini?</verse>
    <verse label="Job 19:23">Quis mihi tribuat, ut scribantur sermones mei?Quis mihi det, ut exarentur in libro</verse>
    <verse label="Job 19:24">stilo ferreo et plumbeo,in aeternum sculpantur in silice?</verse>
    <verse label="Job 19:25">Scio enim quod redemptor meus vivitet in novissimo super pulvere stabit;</verse>
    <verse label="Job 19:26">et post pellem meam hanc, quam abstraxerunt,et de carne mea videbo Deum.</verse>
    <verse label="Job 19:27">Quem visurus sum ego ipse,et oculi mei conspecturi sunt, et non alienum.Consumpti sunt renes mei in sinu meo.</verse>
    <verse label="Job 19:28">Si ergo nunc dicitis: "Quomodo persequemur eumet radicem verbi inveniemus contra eum?",</verse>
    <verse label="Job 19:29">timete a facie gladii,quoniam ultor iniquitatum gladius est;et scitote esse iudicium ".</verse>
    <verse label="Job 20:1">Respondens autem Sophar Naamathites dixit:</verse>
    <verse label="Job 20:2">" Idcirco cogitationes meae reducunt me,eo quod intellectus effulsit in me.</verse>
    <verse label="Job 20:3">Doctrinam, qua me arguis, audiam,at spiritus intellegentiae meae respondebit mihi.</verse>
    <verse label="Job 20:4">Scisne hoc a principio,ex quo positus est homo super terram,</verse>
    <verse label="Job 20:5">quod exsultatio iniquorum brevis sit,et gaudium impiorum ad instar puncti?</verse>
    <verse label="Job 20:6">si ascenderit usque ad caelum superbia eius,et caput eius nubes tetigerit,</verse>
    <verse label="Job 20:7">quasi sterquilinium in finem perdetur,et, qui eum viderant, dicent: "Ubi est?".</verse>
    <verse label="Job 20:8">Velut somnium avolans non invenietur,transiet sicut visio nocturna.</verse>
    <verse label="Job 20:9">Oculus, qui eum viderat, non videbit,neque ultra intuebitur eum locus suus.</verse>
    <verse label="Job 20:10">Filii eius satagent complacere pauperibus,et manus illius reddent ei possessionem suam.</verse>
    <verse label="Job 20:11">Ossa eius, quae implebantur adulescentia,cum eo in pulvere dormient.</verse>
    <verse label="Job 20:12">Cum enim dulce fuerit in ore eius malum,abscondet illud sub lingua sua.</verse>
    <verse label="Job 20:13">Parcet illi et non derelinquet illudet celabit in gutture suo.</verse>
    <verse label="Job 20:14">Panis eius in visceribus illiusvertetur in fel aspidum intrinsecus.</verse>
    <verse label="Job 20:15">Divitias, quas devoravit, evomet,et de ventre illius extrahet eas Deus.</verse>
    <verse label="Job 20:16">Venenum aspidum sugebat,et occidet eum lingua viperae.</verse>
    <verse label="Job 20:17">Non videat rivulos olei,torrentes mellis et butyri.</verse>
    <verse label="Job 20:18">Restituet quaestum suum nec deglutiet,de opibus venditionum non laetabitur.</verse>
    <verse label="Job 20:19">Quoniam confringens deseruit pauperes,domum rapuit et non aedificavit eam.</verse>
    <verse label="Job 20:20">Nec est satiatus venter eius;et cum desideriis suis evadere non potuit.</verse>
    <verse label="Job 20:21">Non fuerunt reliquiae de cibo eius,et propterea nihil permanebit de bonis eius.</verse>
    <verse label="Job 20:22">Cum satiatus fuerit, arctabitur;et omnis dolor irruet super eum.</verse>
    <verse label="Job 20:23">Impleat ventrem suum:emittet Deus in eum iram furoris suiet pluet super illum bellum suum.</verse>
    <verse label="Job 20:24">Fugiet arma ferreaet irruet in arcum aereum.</verse>
    <verse label="Job 20:25">Sagitta transverberabit corpus eius,et fulgur iecur eius;vadent et venient super eum horribilia.</verse>
    <verse label="Job 20:26">Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.</verse>
    <verse label="Job 20:27">Revelabunt caeli iniquitatem eius,et terra consurget adversus eum.</verse>
    <verse label="Job 20:28">Auferetur germen domus illius,detrahetur in die furoris Dei.</verse>
    <verse label="Job 20:29">Haec est pars hominis impii a Deo,et hereditas verborum eius a Domino ".</verse>
    <verse label="Job 21:1">Respondens autem Iob dixit:</verse>
    <verse label="Job 21:2">" Audite, quaeso, sermonesmeos,et sint haec consolationes vestrae.</verse>
    <verse label="Job 21:3">Sustinete me, et ego loquar;et post verba mea ridebitis.</verse>
    <verse label="Job 21:4">Numquid contra hominem disputatio mea est,ut merito non debeam impatiens fieri?</verse>
    <verse label="Job 21:5">Attendite me et obstupesciteet superponite digitum ori vestro.</verse>
    <verse label="Job 21:6">Et ego, quando recordatus fuero, pertimesco,et concutit carnem meam tremor.</verse>
    <verse label="Job 21:7">Quare ergo impii vivunt,senuerunt confortatique sunt divitiis?</verse>
    <verse label="Job 21:8">Semen eorum permanet coram eis,et progenies eorum in conspectu eorum.</verse>
    <verse label="Job 21:9">Domus eorum securae sunt et pacatae,et non est virga Dei super illos.</verse>
    <verse label="Job 21:10">Bos eorum concepit et non abortivit,vacca peperit et non est privata fetu suo.</verse>
    <verse label="Job 21:11">Egrediuntur quasi greges parvuli eorum,et infantes eorum exsultant lusibus.</verse>
    <verse label="Job 21:12">Tenent tympanum et citharamet gaudent ad sonitum organi.</verse>
    <verse label="Job 21:13">Ducunt in bonis dies suoset in puncto ad inferna descendunt.</verse>
    <verse label="Job 21:14">Qui dixerant Deo: "Recede a nobis!Scientiam viarum tuarum nolumus.</verse>
    <verse label="Job 21:15">Quis est Omnipotens, ut serviamus ei,et quid nobis prodest, si oraverimus illum?".</verse>
    <verse label="Job 21:16">Sint in manu eorum bona sua;consilium vero impiorum longe sit a me.</verse>
    <verse label="Job 21:17">Quam saepe lucerna impiorum exstinguitur,et superveniet eis pernicies,et dolores dividet in furore suo?</verse>
    <verse label="Job 21:18">Erunt sicut paleae ante faciem venti,et sicut favilla, quam turbo dispergit.</verse>
    <verse label="Job 21:19">"Servabitne Deus filiis iniquitatem eius?".Retribuat illi, ut sciat.</verse>
    <verse label="Job 21:20">Videbunt oculi eius interfectionem suam,et de furore Omnipotentis bibet.</verse>
    <verse label="Job 21:21">Quid enim ad eum pertinet de domo sua post se,et si numerus mensium eius recidetur?</verse>
    <verse label="Job 21:22">Numquid Deum docebit quispiam scientiam,qui excelsos iudicat?</verse>
    <verse label="Job 21:23">Iste moritur robustus et sanus,dives et felix;</verse>
    <verse label="Job 21:24">viscera eius plena sunt adipe,et medullis ossa illius irrigantur.</verse>
    <verse label="Job 21:25">Alius vero moritur in amaritudine animaeabsque ullis opibus;</verse>
    <verse label="Job 21:26">et tamen simul in pulvere dormient,et vermes operient eos.</verse>
    <verse label="Job 21:27">Certe novi cogitationes vestraset sententias contra me iniquas.</verse>
    <verse label="Job 21:28">Dicitis enim: "Ubi est domus principis,et ubi tabernacula impiorum?".</verse>
    <verse label="Job 21:29">Nonne interrogastis quemlibet de viatoribuset signa eorum non agnovistis?</verse>
    <verse label="Job 21:30">Quia in diem perditionis servatur maluset ad diem furoris abducetur.</verse>
    <verse label="Job 21:31">Quis arguet coram eo viam eius,et, quae fecit, quis reddet illi?</verse>
    <verse label="Job 21:32">Ipse ad sepulcra ducetur,et super tumulum vigilabunt.</verse>
    <verse label="Job 21:33">Dulces erunt ei glebae vallis,et post se omnem hominem trahetet ante se innumerabiles.</verse>
    <verse label="Job 21:34">Quomodo igitur consolamini me frustra,et responsionis vestrae restat perfidia? ".</verse>
    <verse label="Job 22:1">Respondens autem Eliphaz Themanites dixit:</verse>
    <verse label="Job 22:2">" Numquid Deo prodesse potest homo,cum vix intellegens sibi ipse proderit?</verse>
    <verse label="Job 22:3">Quid prodest Omnipotenti, si iustus fueris,aut quid ei confers, si immaculatam feceris viam tuam?</verse>
    <verse label="Job 22:4">Numquid pro tua pietate arguet teet veniet tecum in iudicium?</verse>
    <verse label="Job 22:5">Et non propter malitiam tuam plurimamet infinitas iniquitates tuas?</verse>
    <verse label="Job 22:6">Sumpsisti enim pignori fratres tuos sine causaet nudos spoliasti vestibus.</verse>
    <verse label="Job 22:7">Aquam lasso non dedistiet esurienti cohibuisti panem.</verse>
    <verse label="Job 22:8">Numquid viro forti brachio erit terra,et acceptus sedebit in ea?</verse>
    <verse label="Job 22:9">Viduas dimisisti vacuaset lacertos pupillorum comminuisti.</verse>
    <verse label="Job 22:10">Propterea circumdatus es laqueis,et conturbat te subita formido.</verse>
    <verse label="Job 22:11">Vel tenebras non vides,et impetus aquarum opprimit te.</verse>
    <verse label="Job 22:12">"Nonne Deus excelsior caelo?Et inspice stellarum verticem: quam sublimis!".</verse>
    <verse label="Job 22:13">Et dicis: "Quid enim novit Deuset quasi per caliginem iudicat?</verse>
    <verse label="Job 22:14">Nubes latibulum eius, nec nostra considerat;et circa orbem caeli perambulat".</verse>
    <verse label="Job 22:15">Numquid semitam saeculorum custodire cupis,quam calcaverunt viri iniqui?</verse>
    <verse label="Job 22:16">Qui sublati ante tempus suum,et fluvius subvertit fundamentum eorum.</verse>
    <verse label="Job 22:17">Qui dicebant Deo: "Recede a nobis!"et "Quid faciet Omnipotens nobis?".</verse>
    <verse label="Job 22:18">Cum ille implesset domos eorum bonis,quorum sententia procul erat ab eo.</verse>
    <verse label="Job 22:19">Videbunt iusti et laetabuntur,et innocens subsannabit eos:</verse>
    <verse label="Job 22:20">"Vere succisus est status eorum,et reliquias eorum devoravit ignis".</verse>
    <verse label="Job 22:21">Acquiesce igitur ei, et habeto pacem;et per haec habebis fructus optimos.</verse>
    <verse label="Job 22:22">Suscipe ex ore illius legemet pone sermones eius in corde tuo.</verse>
    <verse label="Job 22:23">Si reversus fueris ad Omnipotentem, aedificaberiset longe facies iniquitatem a tabernaculo tuo.</verse>
    <verse label="Job 22:24">Comparabis tamquam terram aurumet tamquam glaream torrentis Ophir.</verse>
    <verse label="Job 22:25">Eritque Omnipotens metallum tuum,et argentum coacervabitur tibi.</verse>
    <verse label="Job 22:26">Tunc super Omnipotentem deliciis afflueset elevabis ad Deum faciem tuam.</verse>
    <verse label="Job 22:27">Supplex rogabis eum, et exaudiet te,et vota tua reddes.</verse>
    <verse label="Job 22:28">Decernes rem, et veniet tibi,et in viis tuis splendebit lumen.</verse>
    <verse label="Job 22:29">Quia humiliat eum, qui loquitur superba,et demissus oculis ipse salvabitur.</verse>
    <verse label="Job 22:30">Eripiet innocentem,eripietur autem in munditia manuum suarum ".</verse>
    <verse label="Job 23:1">Respondens autem Iob ait:</verse>
    <verse label="Job 23:2">" Nunc quoque in amaritu tudine est querela mea,et manus eius aggravata est super gemitum meum.</verse>
    <verse label="Job 23:3">Quis mihi tribuat, ut cognoscam et inveniam illumet veniam usque ad solium eius?</verse>
    <verse label="Job 23:4">Ponam coram eo iudiciumet os meum replebo increpationibus,</verse>
    <verse label="Job 23:5">ut sciam verba, quae mihi respondeat,et intellegam quid loquatur mihi.</verse>
    <verse label="Job 23:6">Num multa fortitudine contendet mecum?Non! Ipse tantum audiat!</verse>
    <verse label="Job 23:7">Tunc iustus disceptabit cum illo,et ego evaderem in perpetuo a iudice meo.</verse>
    <verse label="Job 23:8">Si ad orientem iero, non apparet;si ad occidentem, non intellegam eum.</verse>
    <verse label="Job 23:9">Si ad sinistram pergam, non apprehendam eum;si me vertam ad dexteram, non videbo illum.</verse>
    <verse label="Job 23:10">Ipse vero scit viam meam,et, si probaverit me, quasi aurum egrediar.</verse>
    <verse label="Job 23:11">Vestigia eius secutus est pes meus,viam eius custodivi et non declinavi ex ea.</verse>
    <verse label="Job 23:12">A mandatis labiorum eius non recessiet in sinu meo abscondi verba oris eius.</verse>
    <verse label="Job 23:13">Ipse enim solus est, et quis repellet eum?Et anima eius, quodcumque voluit, hoc fecit.</verse>
    <verse label="Job 23:14">Cum expleverit in me voluntatem suam,et alia multa similia praesto sunt ei;</verse>
    <verse label="Job 23:15">et idcirco a facie eius turbatus sumet considerans eum timore sollicitor.</verse>
    <verse label="Job 23:16">Deus mollivit cor meum,et Omnipotens conturbavit me.</verse>
    <verse label="Job 23:17">Non enim perii propter imminentes tenebras,nec faciem meam operuit caligo.</verse>
    <verse label="Job 24:1">Cur ab Omnipotente non sunt abscondita tempora,qui autem noverunt eum, ignorant dies illius?</verse>
    <verse label="Job 24:2">Alii terminos transtulerunt,diripuerunt greges et paverunt eos.</verse>
    <verse label="Job 24:3">Asinum pupillorum abegeruntet abstulerunt pro pignore bovem viduae.</verse>
    <verse label="Job 24:4">Subverterunt pauperum viam,et simul se occultare coacti sunt mansueti terrae.</verse>
    <verse label="Job 24:5">Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.</verse>
    <verse label="Job 24:6">Agrum non suum demetuntet vineam peccatoris vindemiant.</verse>
    <verse label="Job 24:7">Nudi pernoctant sine indumento,nec est eis operimentum in frigore.</verse>
    <verse label="Job 24:8">Imbre montium riganturet non habentes refugium adhaerent rupibus.</verse>
    <verse label="Job 24:9">Abripuerunt pupillum ab ubereet pauperem pignori sumpserunt;</verse>
    <verse label="Job 24:10">nudi et incedentes absque vestituet esurientes portant spicas.</verse>
    <verse label="Job 24:11">Inter muros oleum expresseruntet calcatis torcularibus sitiunt.</verse>
    <verse label="Job 24:12">De civitatibus morientes ingemuerunt,et anima vulneratorum clamavit,et Deus non ponit aurem ad precem.</verse>
    <verse label="Job 24:13">Ipsi fuerunt rebelles lumini,nescierunt vias eiusnec morati sunt in semitis eius.</verse>
    <verse label="Job 24:14">Mane primo consurgit homicida,interficit egenum et pauperem;per noctem vero erit quasi fur.</verse>
    <verse label="Job 24:15">Oculus adulteri observat caliginemdicens: "Non me videbit oculus";et operiet vultum suum.</verse>
    <verse label="Job 24:16">Perfodit in tenebris domos, interdiu sese abdideruntet ignoraverunt lucem.</verse>
    <verse label="Job 24:17">Si subito apparuerit aurora, arbitrantur umbram mortis,nam sunt assueti terroribus umbrae mortis.</verse>
    <verse label="Job 24:18">"Levis est super faciem aquae;maledicta est pars eius in terra,nec est qui se dirigat ad vineas eius.</verse>
    <verse label="Job 24:19">Siccitas et calor abstulerunt aquas nivium,et inferi eos, qui peccaverunt.</verse>
    <verse label="Job 24:20">Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.</verse>
    <verse label="Job 24:21">Male egit cum sterili, quae non parit,et viduae bene non fecit.</verse>
    <verse label="Job 24:22">Detraxit fortes in fortitudine suaet, cum steterit, ille non credet vitae suae.</verse>
    <verse label="Job 24:23">Dedit ei locum securitatis, quo sustentetur;oculi autem eius sunt in viis illius.</verse>
    <verse label="Job 24:24">Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".</verse>
    <verse label="Job 24:25">Quod si non est ita, quis me potest arguere esse mentitumet ponere in nihilum verba mea? ".</verse>
    <verse label="Job 25:1">Respondens autem Baldad Suhites dixit:</verse>
    <verse label="Job 25:2">" Potestas et terror apud eum est,qui facit pacem in sublimibus suis.</verse>
    <verse label="Job 25:3">Numquid est numerus militum eius?Et super quem non surget lumen illius?</verse>
    <verse label="Job 25:4">Numquid iustificari potest homo comparatus Deo,aut apparere mundus natus de muliere?</verse>
    <verse label="Job 25:5">Ecce luna etiam non splendet,et stellae non sunt mundae in conspectu eius;</verse>
    <verse label="Job 25:6">quanto magis homo putredo,et filius hominis vermis ".</verse>
    <verse label="Job 26:1">Respondens autem Iob dixit:</verse>
    <verse label="Job 26:2">" Quomodo adiuvisti imbecillem?Et sustentas brachium eius, qui non est fortis?</verse>
    <verse label="Job 26:3">Quod dedisti illi consilium, qui non habet sapientiam?Et prudentiam tuam ostendisti plurimam!</verse>
    <verse label="Job 26:4">Quem docere voluisti?Et cuius est spiritus, qui egreditur ex te?</verse>
    <verse label="Job 26:5">Ecce umbrae gemunt sub aquis,et qui habitant cum eis.</verse>
    <verse label="Job 26:6">Nudus est infernus coram illo,et nullum est operimentum Perditioni.</verse>
    <verse label="Job 26:7">Qui extendit aquilonem super vacuumet appendit terram super nihilum.</verse>
    <verse label="Job 26:8">Qui ligat aquas in nubibus suis,ut non erumpant pariter deorsum.</verse>
    <verse label="Job 26:9">Qui operit faciem solii suiexpandens super illud nebulam suam.</verse>
    <verse label="Job 26:10">Terminum circumdedit aquis,usque dum finiantur lux et tenebrae.</verse>
    <verse label="Job 26:11">Columnae caeli contremiscuntet pavent ab increpatione eius.</verse>
    <verse label="Job 26:12">In fortitudine sua terruit mareet prudentia sua percussit Rahab.</verse>
    <verse label="Job 26:13">Spiritus eius serenavit caelos,et manus eius confodit colubrum fugientem.</verse>
    <verse label="Job 26:14">Ecce haec sunt termini viarum eius;et, cum vix parvam stillam sermonis eius audierimus,quis poterit tonitruum magnitudinis illius intueri? ".</verse>
    <verse label="Job 27:1">Addidit quoque Iob assu mens parabolam suam et dixit:</verse>
    <verse label="Job 27:2">" Vivit Deus, qui abstulit ius meum, et Omnipotens, qui ad amaritudinem adduxit animam meam,</verse>
    <verse label="Job 27:3">quia, donec superest halitus in me,et spiritus Dei in naribus meis,</verse>
    <verse label="Job 27:4">non loquentur labia mea iniquitatem,nec lingua mea meditabitur mendacium!</verse>
    <verse label="Job 27:5">Absit a me, ut iustos vos esse iudicem;donec exspirem, non recedam ab innocentia mea.</verse>
    <verse label="Job 27:6">Iustificationem meam, quam coepi tenere, non deseram,neque enim reprehendit me cor meum in omni vita mea.</verse>
    <verse label="Job 27:7">Sit ut impius inimicus meus,et adversarius meus quasi iniquus.</verse>
    <verse label="Job 27:8">Quae est enim spes impii, cum secet,cum rapiat Deus animam eius?</verse>
    <verse label="Job 27:9">Numquid Deus audiet clamorem eius,cum venerit super eum angustia?</verse>
    <verse label="Job 27:10">Aut poterit in Omnipotente delectariet invocare Deum omni tempore?</verse>
    <verse label="Job 27:11">Docebo vos manum Dei,quae Omnipotens habeat, nec abscondam.</verse>
    <verse label="Job 27:12">Ecce vos omnes observastis,et quid sine causa vana loquimini?</verse>
    <verse label="Job 27:13">Haec est pars hominis impii apud Deum,et hereditas violentorum, quam ab Omnipotente suscipient.</verse>
    <verse label="Job 27:14">Si multiplicati fuerint filii eius, in gladio erunt,et nepotes eius non saturabuntur pane.</verse>
    <verse label="Job 27:15">Qui reliqui fuerint ex eo, sepelientur in interitu,et viduae illius non plorabunt.</verse>
    <verse label="Job 27:16">Si comportaverit quasi terram argentumet sicut lutum praeparaverit vestimenta,</verse>
    <verse label="Job 27:17">praeparabit quidem, sed iustus vestietur illis,et argentum innocens dividet.</verse>
    <verse label="Job 27:18">Aedificavit sicut aranea domum suam,et sicut custos fecit umbraculum.</verse>
    <verse label="Job 27:19">Dives, cum dormierit, nihil secum auferet;aperiet oculos suos et nihil inveniet.</verse>
    <verse label="Job 27:20">Apprehendet eum quasi aqua inopia,nocte opprimet eum tempestas.</verse>
    <verse label="Job 27:21">Tollet eum ventus urens et auferet,et velut turbo rapiet eum de loco suo.</verse>
    <verse label="Job 27:22">Et mittet super eum et non parcet;de manu eius fugiens fugiet.</verse>
    <verse label="Job 27:23">Complodet super eum manus suaset sibilabit eum de loco suo.</verse>
    <verse label="Job 28:1">Habet argentum venarum principiaet auro locus est, in quo conflatur.</verse>
    <verse label="Job 28:2">Ferrum de terra tollitur,et lapis solutus calore in aes vertitur.</verse>
    <verse label="Job 28:3">Terminum posuit tenebriset universorum finem ipse scrutatur,lapidem quoque caliginis et umbrae.</verse>
    <verse label="Job 28:4">Aperuit cuniculos gens peregrina,ipsique obliti sunt pedes,penduli haerent plus quam vir nutans.</verse>
    <verse label="Job 28:5">Terra, de qua oriebatur panis,in profundo subversa est sicut per ignem.</verse>
    <verse label="Job 28:6">Locus sapphiri lapides eius,et glebae illius aurum.</verse>
    <verse label="Job 28:7">Semitam ignoravit avis rapax,nec intuitus est eam oculus vulturis.</verse>
    <verse label="Job 28:8">Non calcaverunt eam filii superbiae,nec pertransivit per eam leaena.</verse>
    <verse label="Job 28:9">Ad silicem extendit manum suam,subvertit a radicibus montes.</verse>
    <verse label="Job 28:10">In petris canales excidit,et omne pretiosum vidit oculus eius.</verse>
    <verse label="Job 28:11">Profunda quoque fluviorum scrutatus estet abscondita in lucem produxit.</verse>
    <verse label="Job 28:12">Sapientia vero ubi invenitur?Et quis est locus intellegentiae?</verse>
    <verse label="Job 28:13">Nescit homo structuram eius,nec invenitur in terra viventium.</verse>
    <verse label="Job 28:14">Abyssus dicit: "Non est in me";et mare loquitur: "Non est mecum".</verse>
    <verse label="Job 28:15">Non dabitur aurum obryzum pro ea,nec appendetur argentum in commutatione eius.</verse>
    <verse label="Job 28:16">Non appendetur auro Ophirnec lapidi sardonycho pretiosissimo vel sapphiro.</verse>
    <verse label="Job 28:17">Non adaequabitur ei aurum vel vitrum,nec commutabuntur pro ea vasa auri.</verse>
    <verse label="Job 28:18">Corallia et crystallum non memorabuntur comparatione eius;et possessio sapientiae potior margaritis.</verse>
    <verse label="Job 28:19">Non adaequabitur ei topazius de Aethiopianec auro mundissimo componetur.</verse>
    <verse label="Job 28:20">Unde ergo sapientia venit,et quis est locus intellegentiae?</verse>
    <verse label="Job 28:21">Abscondita est ab oculis omnium viventium,volucres quoque caeli latet.</verse>
    <verse label="Job 28:22">Perditio et mors dixerunt:Auribus nostris audivimus famam eius".</verse>
    <verse label="Job 28:23">Deus intellegit viam eius,et ipse novit locum illius.</verse>
    <verse label="Job 28:24">Ipse enim fines mundi intueturet omnia, quae sub caelo sunt, respicit.</verse>
    <verse label="Job 28:25">Qui fecit ventis ponduset aquas appendit in mensura,</verse>
    <verse label="Job 28:26">quando ponebat pluviis legemet viam procellis sonantibus,</verse>
    <verse label="Job 28:27">tunc vidit illam et enarravitet praeparavit et investigavit.</verse>
    <verse label="Job 28:28">Et dixit homini: "Ecce timor Domini, ipsa est sapientia;et recedere a malo intellegentia" ".</verse>
    <verse label="Job 29:1">Addidit quoque Iob assumens parabolam suam et di xit:</verse>
    <verse label="Job 29:2">" Quis mihi tribuat, ut sim iuxta menses pristinos,secundum dies, quibus Deus custodiebat me?</verse>
    <verse label="Job 29:3">Quando splendebat lucerna eius super caput meum,et ad lumen eius ambulabam in tenebris.</verse>
    <verse label="Job 29:4">Sicut fui in diebus adulescentiae meae,quando familiaris Deus erat in tabernaculo meo,</verse>
    <verse label="Job 29:5">quando erat Omnipotens mecum,et in circuitu meo pueri mei,</verse>
    <verse label="Job 29:6">quando lavabam pedes meos lacte,et petra fundebat mihi rivos olei.</verse>
    <verse label="Job 29:7">Quando procedebam ad portam civitatiset in platea parabam cathedram mihi,</verse>
    <verse label="Job 29:8">videbant me iuvenes et abscondebantur,et senes assurgentes stabant.</verse>
    <verse label="Job 29:9">Principes cessabant loquiet digitum superponebant ori suo.</verse>
    <verse label="Job 29:10">Vocem suam cohibebant duces,et lingua eorum palato suo adhaerebat.</verse>
    <verse label="Job 29:11">Auris audiens beatificabat me,et oculus videns testimonium reddebat mihi,</verse>
    <verse label="Job 29:12">eo quod liberassem pauperem vociferantemet pupillum, cui non esset adiutor.</verse>
    <verse label="Job 29:13">Benedictio perituri super me veniebat,et cor viduae iubilare feci.</verse>
    <verse label="Job 29:14">Iustitia indutus sum et vestivi me,sicut vestimento et diademate, iudicio meo.</verse>
    <verse label="Job 29:15">Oculus fui caecoet pes claudo;</verse>
    <verse label="Job 29:16">pater eram pauperumet causam viri ignoti diligentissime investigabam.</verse>
    <verse label="Job 29:17">Conterebam molas iniquiet de dentibus illius auferebam praedam.</verse>
    <verse label="Job 29:18">Dicebamque: In nidulo meo moriaret sicut palma multiplicabo dies.</verse>
    <verse label="Job 29:19">Radix mea aperta est secus aquas,et ros morabitur in ramis meis.</verse>
    <verse label="Job 29:20">Gloria mea semper innovabitur,et arcus meus in manu mea instaurabitur.</verse>
    <verse label="Job 29:21">Qui me audiebant, blandiebanturet intenti tacebant ad consilium meum.</verse>
    <verse label="Job 29:22">Verbis meis addere nihil audebant,et super illos stillabat eloquium meum.</verse>
    <verse label="Job 29:23">Exspectabant me sicut pluviamet os suum aperiebant quasi ad imbrem serotinum.</verse>
    <verse label="Job 29:24">Si quando ridebam ad eos, non credebant,et lux vultus mei non cadebat in terram.</verse>
    <verse label="Job 29:25">Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.</verse>
    <verse label="Job 30:1">Nunc autem derident meiuniores tempore,quorum non dignabar patresponere cum canibus gregis mei;</verse>
    <verse label="Job 30:2">quorum virtus manuum mihi erat pro nihilo,et robur iuvenile perierat totum.</verse>
    <verse label="Job 30:3">Egestate et fame steriles, qui rodebant in solitudine,serotino tempore fiebant turbo et vastatio;</verse>
    <verse label="Job 30:4">et mandebant herbas et arborum frutices,et radix iuniperorum erat cibus eorum.</verse>
    <verse label="Job 30:5">De medio eiciebantur,clamabant contra eos tamquam fures;</verse>
    <verse label="Job 30:6">ad ripas habitabant torrentiumet in cavernis terrae et petrarum;</verse>
    <verse label="Job 30:7">inter frutices rudebant,sub sentibus se congerebant;</verse>
    <verse label="Job 30:8">filii stultorum et ignobiliumet de terra penitus exturbati.</verse>
    <verse label="Job 30:9">Nunc in eorum canticum versus sumet factus sum eis in proverbium.</verse>
    <verse label="Job 30:10">Abominantur me et longe fugiunt a meet faciem meam conspuere non verentur.</verse>
    <verse label="Job 30:11">Pharetram enim suam aperuit et afflixit meet frenum in os meum immisit.</verse>
    <verse label="Job 30:12">Ad dexteram progenies surrexerunt;pedes meos subverteruntet complanaverunt contra me semitas ruinae.</verse>
    <verse label="Job 30:13">Dissipaverunt itinera mea,insidiati sunt mihi et praevaluerunt,et non fuit qui ferret auxilium.</verse>
    <verse label="Job 30:14">Quasi rupto muro et aperto irruerunt super meet sub ruinis devoluti sunt.</verse>
    <verse label="Job 30:15">Versi sunt contra me in terrores,persequitur quasi ventus principatum meum,et velut nubes pertransiit salus mea.</verse>
    <verse label="Job 30:16">Nunc autem in memetipso effunditur anima mea;et possident me dies afflictionis.</verse>
    <verse label="Job 30:17">Nocte os meum perforatur doloribus;et, qui me comedunt, non dormiunt.</verse>
    <verse label="Job 30:18">In multitudine roboris tenent vestimentum meumet quasi capitio tunicae succinxerunt me.</verse>
    <verse label="Job 30:19">Proiecit me in lutum,et assimilatus sum favillae et cineri.</verse>
    <verse label="Job 30:20">Clamo ad te, et non exaudis me;sto, et non respicis me.</verse>
    <verse label="Job 30:21">Mutatus es mihi in crudelemet in duritia manus tuae adversaris mihi.</verse>
    <verse label="Job 30:22">Elevasti meet quasi super ventum ponens dissolvisti me.</verse>
    <verse label="Job 30:23">Scio quia morti trades me,ubi constituta est domus omni viventi.</verse>
    <verse label="Job 30:24">Verumtamen non ad ruinam mittit manum;et in exitio eius erit salvatio.</verse>
    <verse label="Job 30:25">An non flebam quondam super eo, qui afflictus erat,et compatiebatur anima mea pauperi?</verse>
    <verse label="Job 30:26">Exspectabam bona, et venerunt mihi mala;praestolabar lucem, et eruperunt tenebrae.</verse>
    <verse label="Job 30:27">Interiora mea efferbuerunt absque ulla requie;praevenerunt me dies afflictionis.</verse>
    <verse label="Job 30:28">Taetro vultu incedebam sine consolatione,consurgens in turba clamabam.</verse>
    <verse label="Job 30:29">Frater fui draconumet socius struthionum.</verse>
    <verse label="Job 30:30">Cutis mea denigrata est super me,et ossa mea aruerunt prae caumate.</verse>
    <verse label="Job 30:31">Versa est in luctum cithara mea,et organum meum in vocem flentium.</verse>
    <verse label="Job 31:1">Pepigi foedus cum oculis meisut ne cogitarem quidem de virgine.</verse>
    <verse label="Job 31:2">Quae enim pars mea apud Deum desuper,et quae hereditas apud Omnipotentem in excelsis?</verse>
    <verse label="Job 31:3">Numquid non perditio est iniquo,et alienatio operantibus iniustitiam?</verse>
    <verse label="Job 31:4">Nonne ipse considerat vias measet cunctos gressus meos dinumerat?</verse>
    <verse label="Job 31:5">Si ambulavi in vanitate,et festinavit in dolo pes meus,</verse>
    <verse label="Job 31:6">appendat me in statera iustaet sciat Deus integritatem meam.</verse>
    <verse label="Job 31:7">Si declinavit gressus meus de via,et si secutum est oculos meos cor meum,et si manibus meis adhaesit macula,</verse>
    <verse label="Job 31:8">seram, et alius comedat,et progenies mea eradicetur.</verse>
    <verse label="Job 31:9">Si deceptum est cor meum super muliere,et si ad ostium amici mei insidiatus sum,</verse>
    <verse label="Job 31:10">molat pro alio uxor mea,et super illam incurventur alii.</verse>
    <verse label="Job 31:11">Hoc enim nefas estet iniquitas iudicialis;</verse>
    <verse label="Job 31:12">ignis est usque ad perditionem devoranset omnia eradicans genimina.</verse>
    <verse label="Job 31:13">Si contempsi subire iudicium cum servo meo et ancilla mea,cum disceptarent adversum me,</verse>
    <verse label="Job 31:14">quid enim faciam, cum surrexerit ad iudicandum Deus;et, cum quaesierit, quid respondebo illi?</verse>
    <verse label="Job 31:15">Numquid non in ventre fecit me,qui et illum operatus est,et formavit me in visceribus unus?</verse>
    <verse label="Job 31:16">Si negavi, quod volebant, pauperibuset oculos viduae languescere feci;</verse>
    <verse label="Job 31:17">si comedi buccellam meam solus,et non comedit pupillus ex ea,</verse>
    <verse label="Job 31:18">quia ab infantia mea educavi eum ut pateret de ventre matris meae direxi eam;</verse>
    <verse label="Job 31:19">si despexi pereuntem, eo quod non habuerit indumentum,et absque operimento pauperem;</verse>
    <verse label="Job 31:20">si non benedixerunt mihi latera eius,et de velleribus ovium mearum calefactus est;</verse>
    <verse label="Job 31:21">si levavi super pupillum manum meam,cum viderem in porta adiutorium mihi,</verse>
    <verse label="Job 31:22">umerus meus a iunctura sua cadat,et brachium meum cum ossibus lacertorum confringatur,</verse>
    <verse label="Job 31:23">quia timor super me calamitas a Deo,et contra maiestatem eius nihil valerem!</verse>
    <verse label="Job 31:24">Si putavi aurum securitatem meamet obryzo dixi: Fiducia mea!;</verse>
    <verse label="Job 31:25">si laetatus sum super multis divitiis meis,et quia plurima repperit manus mea;</verse>
    <verse label="Job 31:26">si vidi solem, cum fulgeret,et lunam incedentem clare,</verse>
    <verse label="Job 31:27">et decepit me in abscondito cor meum,et osculatus sum manum meam ore meo,</verse>
    <verse label="Job 31:28">quae est iniquitas iudicialis,eo quod negassem Deum desuper;</verse>
    <verse label="Job 31:29">si gavisus sum ad ruinam eius, qui me oderat,et exsultavi quod invenisset eum malum,</verse>
    <verse label="Job 31:30">cum non dederim ad peccandum guttur meum,ut expeterem maledicens animam eius;</verse>
    <verse label="Job 31:31">si non dixerunt viri tabernaculi mei: "Quis det, qui de carnibus eius non saturatus sit?";</verse>
    <verse label="Job 31:32">foris non mansit peregrinus,ostium meum viatori patuit;</verse>
    <verse label="Job 31:33">si abscondi quasi homo peccatum meumet celavi in sinu meo iniquitatem meam;</verse>
    <verse label="Job 31:34">si expavi ad multitudinem nimiam,et despectio propinquorum terruit me,et magis tacui nec egressus sum ostium.</verse>
    <verse label="Job 31:35">Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,</verse>
    <verse label="Job 31:36">ut in umero meo portem illumet alligem illum quasi coronam mihi.</verse>
    <verse label="Job 31:37">Numerum graduum meorum pronuntiabo illiet quasi principem adibo eum.</verse>
    <verse label="Job 31:38">Si adversum me terra mea clamat,et cum ipsa sulci eius deflent;</verse>
    <verse label="Job 31:39">si fructus eius comedi absque pecuniaet animam agricolarum eius afflixi,</verse>
    <verse label="Job 31:40">pro frumento oriatur mihi tribulus,et pro hordeo herba foetida! ".Finita sunt verba Iob.</verse>
    <verse label="Job 32:1">Omiserunt autem tres viri isti respondere Iob, eo quod iustus sibi videretur.</verse>
    <verse label="Job 32:2">Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.</verse>
    <verse label="Job 32:3">Porro adversum amicos eius indignatus est, eo quod non invenissent responsionem, sed tantummodo condemnassent Iob.</verse>
    <verse label="Job 32:4">Igitur Eliu exspectavit Iob loquentem, eo quod seniores essent, qui loquebantur;</verse>
    <verse label="Job 32:5">cum autem vidisset Eliu quod tres respondere non potuissent, iratus est vehementer.</verse>
    <verse label="Job 32:6">Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.</verse>
    <verse label="Job 32:7">Dixi: Aetas loquetur,et annorum multitudo docebit sapientiam.</verse>
    <verse label="Job 32:8">Sed, ut video, spiritus est in hominibus,et inspiratio Omnipotentis dat intellegentiam.</verse>
    <verse label="Job 32:9">Non sunt longaevi sapientes,nec senes intellegunt iudicium.</verse>
    <verse label="Job 32:10">Ideo dicam: Audite me,ostendam vobis etiam ego meam sapientiam.</verse>
    <verse label="Job 32:11">Exspectavi enim sermones vestros,intendi aurem in prudentiam vestram, donec investigaretis,</verse>
    <verse label="Job 32:12">et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.</verse>
    <verse label="Job 32:13">Ne forte dicatis: "Invenimus sapientiam;Deus proiecit eum, non homo".</verse>
    <verse label="Job 32:14">Non parabo mihi verba,et ego non secundum sermones vestros respondebo illi.</verse>
    <verse label="Job 32:15">Extimuerunt nec responderunt ultra;abstuleruntque a se eloquia.</verse>
    <verse label="Job 32:16">Quoniam igitur exspectavi, et non sunt locuti,steterunt, nec ultra responderunt,</verse>
    <verse label="Job 32:17">respondebo et ego partem meamet ostendam scientiam meam.</verse>
    <verse label="Job 32:18">Plenus sum enim sermonibus,et coarctat me spiritus pectoris mei;</verse>
    <verse label="Job 32:19">en venter meus quasi mustum absque spiraculo,quod lagunculas novas disrumpit.</verse>
    <verse label="Job 32:20">Loquar et respirabo paululum,aperiam labia mea et respondebo.</verse>
    <verse label="Job 32:21">Non accipiam personam viriet nulli homini blandiar.</verse>
    <verse label="Job 32:22">Nescio enim blandiri,quia in brevi tolleret me Factor meus.</verse>
    <verse label="Job 33:1">Audi igitur, Iob, eloquia meaet omnes sermones meos ausculta.</verse>
    <verse label="Job 33:2">Ecce aperui os meum,loquatur lingua mea in faucibus meis.</verse>
    <verse label="Job 33:3">Ex recto corde sermones mei sunt,et sententiam puram labia mea loquentur.</verse>
    <verse label="Job 33:4">Spiritus Dei fecit me,et spiraculum Omnipotentis vivificavit me.</verse>
    <verse label="Job 33:5">Si potes, responde mihi,praepara te coram me et consiste.</verse>
    <verse label="Job 33:6">Ecce ego sicut tu coram Deo sumet de eodem luto abscissus sum et ego.</verse>
    <verse label="Job 33:7">Verumtamen terror meus non te terreat,et onus meum non sit tibi grave.</verse>
    <verse label="Job 33:8">Dixisti ergo in auribus meis,et vocem verborum tuorum audivi:</verse>
    <verse label="Job 33:9">"Mundus sum ego et absque delicto;immaculatus, et non est iniquitas in me.</verse>
    <verse label="Job 33:10">Quia querelas in me repperit,ideo arbitratus est me inimicum sibi;</verse>
    <verse label="Job 33:11">posuit in nervo pedes meos,custodivit omnes semitas meas".</verse>
    <verse label="Job 33:12">Hoc est ergo, in quo non es iustificatus, respondebo tibi,quia maior est Deus homine.</verse>
    <verse label="Job 33:13">Quare adversus eum contendis,quod non ad omnia verba responderit tibi?</verse>
    <verse label="Job 33:14">Semel loquitur Deus,et secundo idipsum non repetit.</verse>
    <verse label="Job 33:15">Per somnium in visione nocturna,quando irruit sopor super homines,et dormiunt in lectulo,</verse>
    <verse label="Job 33:16">tunc aperit aures virorumet in visionibus terret eos,</verse>
    <verse label="Job 33:17">ut avertat hominem ab his, quae facit,et liberet eum de superbia,</verse>
    <verse label="Job 33:18">eruens animam eius a foveaet vitam illius, ut non transeat canalem mortis.</verse>
    <verse label="Job 33:19">Increpat quoque per dolorem in lectulo,et tremitus ossium eius continuus.</verse>
    <verse label="Job 33:20">Abominabilis ei fit in vita sua panis,et animae illius cibus ante desiderabilis.</verse>
    <verse label="Job 33:21">Tabescet caro eius in conspectu,et ossa, quae non videbantur, nudabuntur.</verse>
    <verse label="Job 33:22">Appropinquavit corruptioni foveae,et vita illius mortiferis sedibus.</verse>
    <verse label="Job 33:23">Si fuerit apud eum angelus, unus de milibus interpres,ut annuntiet homini aequitatem,</verse>
    <verse label="Job 33:24">miserebitur eius et dicet:Libera eum, ut non descendat in foveam;inveni, in quo ei propitier".</verse>
    <verse label="Job 33:25">Revirescet caro eius plus quam in iuventute,revertetur ad dies adulescentiae suae.</verse>
    <verse label="Job 33:26">Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.</verse>
    <verse label="Job 33:27">Canit ad homines et dicit: "Peccavi et iustitiam pervertiet non debui satisfacere.</verse>
    <verse label="Job 33:28">Liberavit animam suam, ne pergeret in foveam,sed vivens lucem videret".</verse>
    <verse label="Job 33:29">Ecce haec omnia operatur Deusduobus, tribus vicibus cum homine,</verse>
    <verse label="Job 33:30">ut revocet animas eorum a foveaet illuminet luce viventium.</verse>
    <verse label="Job 33:31">Attende, Iob, et audi meet tace, dum ego loquor.</verse>
    <verse label="Job 33:32">Si autem habes quod loquaris, responde mihi; loquere, volo enim te apparere iustum.</verse>
    <verse label="Job 33:33">Quod si non habes, audi me;tace, et docebo te sapientiam ".</verse>
    <verse label="Job 34:1">Pronuntians itaque Eliu etiam haec locutus est:</verse>
    <verse label="Job 34:2">" Audite, sapientes, verba mea;et eruditi, auscultate me.</verse>
    <verse label="Job 34:3">Auris enim verba probat,et guttur escas gustu diiudicat.</verse>
    <verse label="Job 34:4">Iudicium eligamus nobiset inter nos videamus quid sit melius.</verse>
    <verse label="Job 34:5">Quia dixit Iob: "Iustus sum,et Deus avertit iudicium meum;</verse>
    <verse label="Job 34:6">in iudicando enim me mendacium est,violenta sagitta mea absque ullo peccato".</verse>
    <verse label="Job 34:7">Quis est vir, ut est Iob,qui bibit subsannationem quasi aquam,</verse>
    <verse label="Job 34:8">qui graditur una cum operantibus iniquitatemet ambulat cum viris impiis?</verse>
    <verse label="Job 34:9">Dixit enim: "Non prodest viro,etiamsi cum Deo familiariter agit".</verse>
    <verse label="Job 34:10">Ideo, viri cordati, audite me:Absit a Deo impietas, et ab Omnipotente iniquitas.</verse>
    <verse label="Job 34:11">Opus enim hominis reddet eiet iuxta vias singulorum restituet eis.</verse>
    <verse label="Job 34:12">Vere enim Deus non operatur malum,nec Omnipotens subvertet iudicium.</verse>
    <verse label="Job 34:13">Quis commisit ei terram suam,aut quis posuit totum orbem?</verse>
    <verse label="Job 34:14">Si direxerit ad se cor suum,spiritum illius et halitum ad se trahat,</verse>
    <verse label="Job 34:15">deficiet omnis caro simul,et homo in cinerem revertetur.</verse>
    <verse label="Job 34:16">Si habes ergo intellectum, audi hocet ausculta vocem eloquii mei:</verse>
    <verse label="Job 34:17">Numquid, qui non amat iudicium, reget imperio?Num iustum magnum condemnabis,</verse>
    <verse label="Job 34:18">qui dicet regi: "Nequam!",qui vocabit duces: "Impios!",</verse>
    <verse label="Job 34:19">qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.</verse>
    <verse label="Job 34:20">Subito morientur; et in media nocteturbabuntur populi et pertransibunt,et auferent violentum absque conatu.</verse>
    <verse label="Job 34:21">Oculi enim eius super vias hominum,et omnes gressus eorum considerat.</verse>
    <verse label="Job 34:22">Non sunt tenebrae, et non est umbra mortis,ut abscondantur ibi, qui operantur iniquitatem.</verse>
    <verse label="Job 34:23">Nec enim ultra homini ponit conveniendi locum,ut veniat ad Deum in iudicium.</verse>
    <verse label="Job 34:24">Conteret potentes sine inquisitioneet stare faciet alios pro eis.</verse>
    <verse label="Job 34:25">Novit enim opera eorumet idcirco inducet noctem, et conterentur.</verse>
    <verse label="Job 34:26">Quasi impios percussit eosin loco videntium,</verse>
    <verse label="Job 34:27">qui quasi de industria recesserunt ab eoet omnes vias eius intellegere noluerunt,</verse>
    <verse label="Job 34:28">cum induceret ad se clamorem egeni et audiret vocem pauperum.</verse>
    <verse label="Job 34:29">Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?</verse>
    <verse label="Job 34:30">Ne regnet homo impius,ne sint laquei populo.</verse>
    <verse label="Job 34:31">Si enim dixit quispiam Deo:Ferre debui! Iam non perverse agam.</verse>
    <verse label="Job 34:32">Dum videam, tu doce me;si iniquitatem operatus sum, ultra non addam".</verse>
    <verse label="Job 34:33">Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.</verse>
    <verse label="Job 34:34">Viri intellegentes loquentur mihi,et vir sapiens, qui audiet me:</verse>
    <verse label="Job 34:35">"Iob autem non in sapientia locutus est,et verba illius non sonant disciplinam".</verse>
    <verse label="Job 34:36">Utique, probetur Iob usque ad finemde responsionibus hominum iniquitatis.</verse>
    <verse label="Job 34:37">Quia addit super peccata sua delictum,inter nos plaudit manibuset multiplicat sermones suos contra Deum ".</verse>
    <verse label="Job 35:1">Igitur Eliu haec rursum locutus est:</verse>
    <verse label="Job 35:2">" Numquid aequa tibi videtur tua cogitatio,ut diceres: "Iustificatio mea coram Deo"?</verse>
    <verse label="Job 35:3">Dixisti enim: "Quid ad te?Vel quid tibi proderit, si ego peccavero?".</verse>
    <verse label="Job 35:4">Itaque ego respondebo sermonibus tuiset amicis tuis tecum.</verse>
    <verse label="Job 35:5">Suspice caelum et intuereet contemplare nubes quod altiores te sint.</verse>
    <verse label="Job 35:6">Si peccaveris, quid facies ei?Et si multiplicatae fuerint iniquitates tuae, quid facies contra eum?</verse>
    <verse label="Job 35:7">Porro si iuste egeris, quid donabis ei?Aut quid de manu tua accipiet?</verse>
    <verse label="Job 35:8">Homini, qui similis tui est, nocebit impietas tua,et filium hominis adiuvabit iustitia tua.</verse>
    <verse label="Job 35:9">Propter multitudinem oppressorum clamabuntet eiulabunt propter vim brachii tyrannorum,</verse>
    <verse label="Job 35:10">sed nemo dixit: "Ubi est Deus, qui fecit me,qui dedit carmina in nocte,</verse>
    <verse label="Job 35:11">qui docet nos super iumenta terraeet super volucres caeli erudit nos?".</verse>
    <verse label="Job 35:12">Ibi clamabunt, et non exaudiet,propter superbiam malorum.</verse>
    <verse label="Job 35:13">Etiam, frustra: non audiet Deus,et Omnipotens non intuebitur.</verse>
    <verse label="Job 35:14">Omnino cum dixeris: "Non considerat",iudicium est coram illo, et exspectas eum.</verse>
    <verse label="Job 35:15">Et nunc cum dicis: "Ira eius poenas non infert,nec ulciscitur scelus valde",</verse>
    <verse label="Job 35:16">Iob frustra aperit os suumet absque scientia verba multiplicat ".</verse>
    <verse label="Job 36:1">Addens quoque Eliu haec locutus est:</verse>
    <verse label="Job 36:2">" Sustine me paululum, et indicabo tibi:adhuc enim habeo quod pro Deo loquar.</verse>
    <verse label="Job 36:3">Repetam scientiam meam a longeet Factori meo tribuam iustitiam.</verse>
    <verse label="Job 36:4">Vere enim absque mendacio sermones mei,et perfectus scientia adest tecum.</verse>
    <verse label="Job 36:5">Deus potens est; non abicit,potens virtute cordis.</verse>
    <verse label="Job 36:6">Non vivere faciet impium,sed iudicium pauperibus tribuit.</verse>
    <verse label="Job 36:7">Non auferet a iusto oculos suoset reges in solio collocat in perpetuum,et illi eriguntur.</verse>
    <verse label="Job 36:8">Et si fuerint vincti compedibuset vinciantur funibus paupertatis,</verse>
    <verse label="Job 36:9">indicabit eis opera eorumet scelera eorum, quia violenti fuerunt.</verse>
    <verse label="Job 36:10">Revelabit quoque aurem eorum, ut corripiat,et loquetur, ut revertantur ab iniquitate.</verse>
    <verse label="Job 36:11">Si audierint et observaverint,complebunt dies suos in bonoet annos suos in deliciis.</verse>
    <verse label="Job 36:12">Si autem non audierint, transibunt per canalem mortiset consumentur in stultitia.</verse>
    <verse label="Job 36:13">Impii corde sibi reponent iram Deineque clamabunt, cum vincti fuerint.</verse>
    <verse label="Job 36:14">Morietur in iuventute anima eorum,et vita eorum in adulescentia.</verse>
    <verse label="Job 36:15">Eripiet de angustia sua pauperemet revelabit in tribulatione aurem eius.</verse>
    <verse label="Job 36:16">Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.</verse>
    <verse label="Job 36:17">Causa tua quasi impii iudicata est,causam iudiciumque tenebunt.</verse>
    <verse label="Job 36:18">Cave, ne te seducat abundantia,nec multitudo donorum inclinet te.</verse>
    <verse label="Job 36:19">Nonne proferetur clamor tuus nisi in angustia?Et omnes conatus roboris?</verse>
    <verse label="Job 36:20">Ne inhies nocti,ut ascendat turba pro eis.</verse>
    <verse label="Job 36:21">Cave, ne declines ad iniquitatem;propter hoc enim expertus es miseriam.</verse>
    <verse label="Job 36:22">Ecce, Deus excelsus in fortitudine sua.Quis ei similis doctor?</verse>
    <verse label="Job 36:23">Quis poterit scrutari vias eius,aut quis potest ei dicere: "Operatus es iniquitatem"?</verse>
    <verse label="Job 36:24">Memento, ut magnifices opus eius,de quo cecinerunt viri.</verse>
    <verse label="Job 36:25">Omnes homines vident eum,unusquisque intuetur procul.</verse>
    <verse label="Job 36:26">Ecce, Deus magnus vincens scientiam nostram;numerus annorum eius inaestimabilis.</verse>
    <verse label="Job 36:27">Qui aufert stillas pluviaeet effundit imbres ad instar fluminis,</verse>
    <verse label="Job 36:28">quos nubes effundunt,stillantes super homines multos.</verse>
    <verse label="Job 36:29">Profecto quis intellegit dilatationem nubium,strepitum tabernaculi eius?</verse>
    <verse label="Job 36:30">Ecce extendit circum se lumen suumet fundamenta maris texit.</verse>
    <verse label="Job 36:31">Per haec enim iudicat populoset dat escas copiose.</verse>
    <verse label="Job 36:32">In manibus abscondit lucemet praecipit ei, ut percutiat.</verse>
    <verse label="Job 36:33">Fragor eius de eo annuntiat,zelans ira contra iniquitatem.</verse>
    <verse label="Job 37:1">Super hoc expavit cor meumet emotum est de loco suo.</verse>
    <verse label="Job 37:2">Audite fremitum vocis eiuset murmur de ore illius procedens.</verse>
    <verse label="Job 37:3">Subter omnes caelos ipsum revolvit,et lumen illius super terminos terrae.</verse>
    <verse label="Job 37:4">Post eum rugiet sonitus,tonabit voce magnitudinis suae;et non retardabit, cum audita fuerit vox eius.</verse>
    <verse label="Job 37:5">Tonabit Deus in voce sua mirabiliter,qui facit magna et inscrutabilia.</verse>
    <verse label="Job 37:6">Qui praecipit nivi, ut descendat in terram,et hiemis pluviis et imbri, ut roborentur.</verse>
    <verse label="Job 37:7">Qui in manu omnium hominum signat,ut noverint singuli opera sua.</verse>
    <verse label="Job 37:8">Ingredietur bestia latibulumet in antro suo morabitur.</verse>
    <verse label="Job 37:9">Ab interioribus egredietur tempestas,et ab Arcturo frigus.</verse>
    <verse label="Job 37:10">Flante Deo, datur gelu,et expansio aquarum solidatur.</verse>
    <verse label="Job 37:11">Fulgur proicitur a nube,et nubes spargunt lumen suum;</verse>
    <verse label="Job 37:12">quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,</verse>
    <verse label="Job 37:13">sive in castigatione terrae suae,sive in misericordia eas iusserit inveniri.</verse>
    <verse label="Job 37:14">Ausculta haec, Iob;sta et considera mirabilia Dei.</verse>
    <verse label="Job 37:15">Numquid scis quando praeceperit Deus,ut ostenderent lucem nubes eius?</verse>
    <verse label="Job 37:16">Numquid nosti semitas nubium magnaset mirabilia perfecti scientia?</verse>
    <verse label="Job 37:17">Nonne vestimenta tua calida sunt,cum quieverit terra austro?</verse>
    <verse label="Job 37:18">Tu forsitan cum eo expandisti caelos,qui solidissimi, quasi aere, fusi sunt?</verse>
    <verse label="Job 37:19">Ostende nobis quid dicamus illi;nos disponere verba nescimus propter tenebras.</verse>
    <verse label="Job 37:20">Quis narrabit ei, quae loquor?Et, si locutus fuerit, homo deglutietur.</verse>
    <verse label="Job 37:21">At nunc non vident lucem:aer offuscatus est nubibus,sed ventus transiens fugabit eas.</verse>
    <verse label="Job 37:22">Ab aquilone splendor auri venit;et circa Deum terribilis maiestas.</verse>
    <verse label="Job 37:23">Omnipotentem attingere non possumus: magnus fortitudine;et iudicium et multam iustitiam deprimere non potest.</verse>
    <verse label="Job 37:24">Ideo timebunt eum homines,non contemplabitur omnes, qui sibi videntur corde sapientes ".</verse>
    <verse label="Job 38:1">Respondens autem Dominus Iob de turbine dixit:</verse>
    <verse label="Job 38:2">" Quis est iste obscurans consiliumsermonibus imperitis?</verse>
    <verse label="Job 38:3">Accinge sicut vir lumbos tuos;interrogabo te, et edoce me.</verse>
    <verse label="Job 38:4">Ubi eras, quando ponebam fundamenta terrae?Indica mihi, si habes intellegentiam.</verse>
    <verse label="Job 38:5">Quis posuit mensuras eius, si nosti?Vel quis tetendit super eam lineam?</verse>
    <verse label="Job 38:6">Super quo bases illius solidatae sunt?Aut quis demisit lapidem angularem eius,</verse>
    <verse label="Job 38:7">cum clamarent simul astra matutina,et iubilarent omnes filii Dei?</verse>
    <verse label="Job 38:8">Quis conclusit ostiis mare,quando erumpebat quasi de visceribus procedens,</verse>
    <verse label="Job 38:9">cum ponerem nubem vestimentum eiuset caligine illud quasi fascia obvolverem?</verse>
    <verse label="Job 38:10">Definivi illud terminis meiset posui vectem et ostia</verse>
    <verse label="Job 38:11">et dixi: Usque huc venies et non procedes ampliuset hic confringes tumentes fluctus tuos.</verse>
    <verse label="Job 38:12">Numquid in diebus tuis praecepisti diluculoet assignasti aurorae locum suum,</verse>
    <verse label="Job 38:13">et, cum extrema terrae teneres,excussi sunt impii ex ea?</verse>
    <verse label="Job 38:14">Vertetur in lutum signatumet stabit sicut vestimentum.</verse>
    <verse label="Job 38:15">Cohibetur ab impiis lux sua,et brachium excelsum confringetur.</verse>
    <verse label="Job 38:16">Numquid ingressus es scaturigines mariset in novissimis abyssi deambulasti?</verse>
    <verse label="Job 38:17">Numquid apertae sunt tibi portae mortis,et ostia tenebrosa vidisti?</verse>
    <verse label="Job 38:18">Numquid considerasti latitudinem terrae?Indica mihi, si nosti omnia:</verse>
    <verse label="Job 38:19">In qua via lux habitet,et tenebrarum quis locus sit;</verse>
    <verse label="Job 38:20">ut ducas unumquodque ad terminos suoset intellegas semitas domus eius?</verse>
    <verse label="Job 38:21">Novisti, nam tunc natus eras,et numerus dierum tuorum multus!</verse>
    <verse label="Job 38:22">Numquid ingressus es thesauros nivisaut thesauros grandinis aspexisti,</verse>
    <verse label="Job 38:23">quae praeparavi in tempus angustiae,in diem pugnae et belli?</verse>
    <verse label="Job 38:24">Per quam viam spargitur lux,diffunditur ventus urens super terram?</verse>
    <verse label="Job 38:25">Quis dedit vehementissimo imbri cursumet viam fulmini tonanti,</verse>
    <verse label="Job 38:26">ut plueret super terram absque homine,in deserto, ubi nullus mortalium commoratur,</verse>
    <verse label="Job 38:27">ut impleret inviam et desolatamet produceret herbas in terra arida?</verse>
    <verse label="Job 38:28">Quis est pluviae pater,vel quis genuit stillas roris?</verse>
    <verse label="Job 38:29">De cuius sinu egressa est glacies,et pruinam de caelo quis genuit?</verse>
    <verse label="Job 38:30">In similitudinem lapidis aquae durantur,et superficies abyssi constringitur.</verse>
    <verse label="Job 38:31">Numquid coniungere valebis nexus stellarum Pleiadumaut funiculum Arcturi poteris solvere?</verse>
    <verse label="Job 38:32">Numquid produces Coronam in tempore suoet Ursam cum filiis ducis tu?</verse>
    <verse label="Job 38:33">Numquid nosti leges caeliet pones scripturam eius in terra?</verse>
    <verse label="Job 38:34">Numquid elevabis in nebula vocem tuam,et impetus aquarum operiet te?</verse>
    <verse label="Job 38:35">Numquid mittes fulgura, et ibuntet dicent tibi: "Adsumus!"?</verse>
    <verse label="Job 38:36">Quis posuit in visceribus ibis sapientiam,vel quis dedit gallo intellegentiam?</verse>
    <verse label="Job 38:37">Quis recensebit nubes in sapientia,et utres caeli quis declinabit,</verse>
    <verse label="Job 38:38">quando funditur pulvis in solidum,et glebae compinguntur?</verse>
    <verse label="Job 38:39">Numquid capies leaenae praedamet animam catulorum eius implebis,</verse>
    <verse label="Job 38:40">quando cubant in antriset in specubus insidiantur?</verse>
    <verse label="Job 38:41">Quis praeparat corvo escam suam,quando pulli eius clamant ad Deum vagantes,eo quod non habeant cibos?</verse>
    <verse label="Job 39:1">Numquid nosti tempus partus ibicum in petrisvel parturientes cervas observasti?</verse>
    <verse label="Job 39:2">Dinumerasti menses conceptus earumet scisti tempus partus earum?</verse>
    <verse label="Job 39:3">Incurvantur ad fetum et pariuntet fetus suos emittunt.</verse>
    <verse label="Job 39:4">Impinguantur filii earum et adolescunt in campo,egrediuntur et non revertuntur ad eas.</verse>
    <verse label="Job 39:5">Quis dimisit onagrum liberum,et vincula ipsius quis solvit?</verse>
    <verse label="Job 39:6">Cui dedi in solitudine domumet tabernacula eius in terra salsuginis.</verse>
    <verse label="Job 39:7">Contemnit multitudinem civitatis,clamorem exactoris non audit.</verse>
    <verse label="Job 39:8">Explorat montes pascuae suaeet virentia quaeque perquirit.</verse>
    <verse label="Job 39:9">Numquid volet taurus ferus servire tibiaut morabitur ad praesepe tuum?</verse>
    <verse label="Job 39:10">Numquid alligabis taurum ferum ad arandum loro tuo,aut confringet glebas vallium post te?</verse>
    <verse label="Job 39:11">Numquid fiduciam habebis in magna fortitudine eiuset derelinques ei labores tuos?</verse>
    <verse label="Job 39:12">Numquid credes illi quod revertaturet sementem in aream tuam congreget?</verse>
    <verse label="Job 39:13">Ala struthionis laeta est,penna vero ciconiae et avolat.</verse>
    <verse label="Job 39:14">Quando derelinquit ova sua in terra,in pulvere calefiunt.</verse>
    <verse label="Job 39:15">Obliviscitur quod pes conculcet ea,aut bestia agri conterat.</verse>
    <verse label="Job 39:16">Duratur ad filios suos quasi non sint sui;frustra laborans nullo timore anxiatur.</verse>
    <verse label="Job 39:17">Privavit enim eam Deus sapientianec dedit illi intellegentiam.</verse>
    <verse label="Job 39:18">Cum tempus fuerit, in altum alas erigit,deridet equum et ascensorem eius.</verse>
    <verse label="Job 39:19">Numquid praebebis equo fortitudinemaut circumdabis collo eius iubam?</verse>
    <verse label="Job 39:20">Numquid suscitabis eum quasi locustas?Gloria hinnitus eius terror;</verse>
    <verse label="Job 39:21">vallem ungula fodit, exsultat audacter,in occursum pergit armatis.</verse>
    <verse label="Job 39:22">Contemnit pavorem nec territurneque cedit gladio.</verse>
    <verse label="Job 39:23">Super ipsum sonabit pharetra,micat hasta et acinaces.</verse>
    <verse label="Job 39:24">Fervens et fremens sorbet terramnec consistet, cum tubae sonaverit clangor.</verse>
    <verse label="Job 39:25">Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.</verse>
    <verse label="Job 39:26">Numquid per sapientiam tuam plumescit accipiter,expandens alas suas ad austrum?</verse>
    <verse label="Job 39:27">Numquid ad praeceptum tuum elevabitur aquilaet in arduis ponet nidum suum?</verse>
    <verse label="Job 39:28">In petris manetet in praeruptis silicibus commoraturatque in culmine et arce.</verse>
    <verse label="Job 39:29">Inde contemplatur escam,et de longe oculi eius prospiciunt.</verse>
    <verse label="Job 39:30">Pulli eius lambent sanguinem;et, ubicumque cadaver fuerit, statim adest ".</verse>
    <verse label="Job 40:1">Et respondens Dominus locutus est ad Iob:</verse>
    <verse label="Job 40:2">" Numquid contendit cum Omnipotente reprehensor?Qui arguit Deum, debet respondere ad ea ".</verse>
    <verse label="Job 40:3">Respondens autem Iob Domino dixit:</verse>
    <verse label="Job 40:4">" Ecce leviter locutus sum, quid respondebo tibi?Manum meam ponam super os meum.</verse>
    <verse label="Job 40:5">Unum locutus sum, quod non repetam,et alterum, quibus ultra non addam ".</verse>
    <verse label="Job 40:6">Respondens autem Dominus Iob de turbine dixit:</verse>
    <verse label="Job 40:7">" Accinge sicut vir lumbos tuos;interrogabo te, et edoce me.</verse>
    <verse label="Job 40:8">Numquid irritum facies iudicium meumet condemnabis me, ut tu iustificeris?</verse>
    <verse label="Job 40:9">Et si habes brachium sicut Deuset si voce simili tonas?</verse>
    <verse label="Job 40:10">Circumda tibi decorem et sublimitatem;gloria et decore induere.</verse>
    <verse label="Job 40:11">Effunde vehementiam furoris tuiet respiciens omnem arrogantem humilia.</verse>
    <verse label="Job 40:12">Respice cunctos superbos et confunde eoset contere impios in loco suo.</verse>
    <verse label="Job 40:13">Absconde eos in pulvere simulet facies eorum claude in fovea;</verse>
    <verse label="Job 40:14">et ego confiteborquod salvare te possit dextera tua.</verse>
    <verse label="Job 40:15">Ecce Behemoth, quem feci tecum;fenum quasi bos comedit.</verse>
    <verse label="Job 40:16">Fortitudo eius in lumbis eius,et virtus illius in umbilico ventris eius.</verse>
    <verse label="Job 40:17">Stringit caudam suam quasi cedrum,nervi femorum eius perplexi sunt.</verse>
    <verse label="Job 40:18">Ossa eius velut fistulae aeris,cartilago illius quasi laminae ferreae.</verse>
    <verse label="Job 40:19">Ipse est principium viarum Dei;qui fecit eum, applicabit gladium eius.</verse>
    <verse label="Job 40:20">Huic montes tributum ferunt,omnes bestiae agri ludunt ibi.</verse>
    <verse label="Job 40:21">Sub lotis silvestribus dormit,in secreto calami et in locis umentibus;</verse>
    <verse label="Job 40:22">loti silvestres umbra eum protegunt,circumdant eum salices torrentis.</verse>
    <verse label="Job 40:23">Si fluvius intumescat, non tremit;securus est, si prorumpat fluctus ad os eius.</verse>
    <verse label="Job 40:24">In oculis eius quis capiet eumet in sudibus perforabit nares eius?</verse>
    <verse label="Job 40:25">An extrahere poteris Leviathan hamoet fune ligabis linguam eius?</verse>
    <verse label="Job 40:26">Numquid pones iuncum in naribus eiusaut spina perforabis maxillam eius?</verse>
    <verse label="Job 40:27">Numquid multiplicabit ad te precesaut loquetur tibi mollia?</verse>
    <verse label="Job 40:28">Numquid feriet tecum pactum,et accipies eum servum sempiternum?</verse>
    <verse label="Job 40:29">Numquid illudes ei quasi aviaut ligabis eum pro puellis tuis?</verse>
    <verse label="Job 40:30">Speculabuntur super eum socii,divident illum negotiatores?</verse>
    <verse label="Job 40:31">Numquid implebis telis pellem eiuset iaculo hamato piscium caput illius?</verse>
    <verse label="Job 40:32">Pone super eum manum tuam;memento belli nec ultra addas.</verse>
    <verse label="Job 41:1">Ecce spes eius frustrabitur eum,et aspectu eius praecipitabitur.</verse>
    <verse label="Job 41:2">Nemo tam audax, ut suscitet eum.Quis enim resistere potest vultui eius?</verse>
    <verse label="Job 41:3">Quis eum aggressus est et salvus fuit?Sub omni caelo quisnam?</verse>
    <verse label="Job 41:4">Non tacebo super membra eiuset eloquar robur et gratiam struis.</verse>
    <verse label="Job 41:5">Quis revelabit faciem indumenti eius,et duplicia mandibulae eius quis intrabit?</verse>
    <verse label="Job 41:6">Portas vultus eius quis aperiet?Per gyrum dentium eius formido.</verse>
    <verse label="Job 41:7">Corpus illius quasi scuta fusilia,compactum sigillo siliceo:</verse>
    <verse label="Job 41:8">unum uni coniungitur,et ne spiraculum quidem incedit per ea;</verse>
    <verse label="Job 41:9">unum alteri adhaeret,et tenentes se nequaquam separantur.</verse>
    <verse label="Job 41:10">Sternutatio eius favillae ignis,et oculi eius ut palpebrae diluculi.</verse>
    <verse label="Job 41:11">De ore eius lampades procedunt,sicut scintillae ignis emittuntur.</verse>
    <verse label="Job 41:12">De naribus eius procedit fumus,sicut ollae succensae atque ferventis.</verse>
    <verse label="Job 41:13">Halitus eius prunas ardere facit,et flamma de ore eius egreditur.</verse>
    <verse label="Job 41:14">In collo eius morabitur fortitudo,et faciem eius praecedit angor.</verse>
    <verse label="Job 41:15">Palearia eius cohaerentia sibicompressa non moventur.</verse>
    <verse label="Job 41:16">Cor eius induratur tamquam lapiset duratur quasi mola inferior.</verse>
    <verse label="Job 41:17">Cum surrexerit, tremunt forteset ab undis retrorsum convertuntur.</verse>
    <verse label="Job 41:18">Qui impegerit in eum, gladius eius non stabitnec hasta neque pilum neque thorax;</verse>
    <verse label="Job 41:19">reputat enim quasi paleas ferrumet quasi lignum putridum aes.</verse>
    <verse label="Job 41:20">Non fugat eum vir sagittarius,in stipulam versi sunt ei lapides fundae.</verse>
    <verse label="Job 41:21">Quasi stipulam aestimat fustemet deridet vibrantem acinacem.</verse>
    <verse label="Job 41:22">Sub ipso acumina testae,et sternit tribula super lutum.</verse>
    <verse label="Job 41:23">Fervescere facit quasi ollam profundumet mare ponit quasi vas unguentarium.</verse>
    <verse label="Job 41:24">Post se illuminat semitam,aestimatur abyssus quasi canescens.</verse>
    <verse label="Job 41:25">Non est super terram potestas, quae comparetur ei,qui factus est, ut nullum timeret.</verse>
    <verse label="Job 41:26">Omne sublime videt:ipse est rex super universos filios superbiae ".</verse>
    <verse label="Job 42:1">Respondens autem Iob Domino dixit:</verse>
    <verse label="Job 42:2">" Scio quia omnia potes,et nulla te latet cogitatio.</verse>
    <verse label="Job 42:3">Quis est iste, qui celat consiliumabsque scientia?Ideo insipienter locutus sumet mirabilia, quae excederent scientiam meam.</verse>
    <verse label="Job 42:4">Audi, et ego loquar;interrogabo te, et responde mihi.</verse>
    <verse label="Job 42:5">Auditu auris audivi te;nunc autem oculus meus videt te.</verse>
    <verse label="Job 42:6">Idcirco ipse me reprehendoet ago paenitentiam in favilla et cinere ".</verse>
    <verse label="Job 42:7">Postquam autem locutus est Dominus verba haec ad Iob, dixit ad Eliphaz Themanitem: " Iratus est furor meus in te et in duos amicos tuos, quoniam non estis locuti coram me rectum sicut servus meus Iob.</verse>
    <verse label="Job 42:8">Sumite ergo vobis septem tauros et septem arietes et ite ad servum meum Iob et offerte holocaustum pro vobis; Iob autem servus meus orabit pro vobis. Faciem eius suscipiam, ut non vobis imputetur stultitia; neque enim locuti estis ad me recta sicut servus meus Iob ".</verse>
    <verse label="Job 42:9">Abierunt ergo Eliphaz Themanites et Baldad Suhites et Sophar Naamathites et fecerunt, sicut locutus fuerat Dominus ad eos, et suscepit Dominus faciem Iob.</verse>
    <verse label="Job 42:10">Dominus vertit sortem Iob, cum oraret ille pro amicis suis; et addidit Dominus omnia, quaecumque fuerant Iob, duplicia.</verse>
    <verse label="Job 42:11">Venerunt autem ad eum omnes fratres sui et universae sorores suae et cuncti, qui noverant eum prius; et comederunt cum eo panem in domo eius et moverunt super eum caput et consolati sunt eum super omni malo, quod intulerat Dominus super eum; et dederunt ei unusquisque argenteum unum et inaurem auream unam.</verse>
    <verse label="Job 42:12">Dominus autem benedixit novissimis Iob magis quam principio eius; et facta sunt ei quattuordecim milia ovium et sex milia camelorum et mille iuga boum et mille asinae.</verse>
    <verse label="Job 42:13">Et fuerunt ei septem filii et tres filiae;</verse>
    <verse label="Job 42:14">et vocavit nomen unius Columbam et nomen secundae Cassiam et nomen tertiae Cornustibii.</verse>
    <verse label="Job 42:15">Non sunt autem inventae mulieres speciosae sicut filiae Iob in universa terra; deditque eis pater suus hereditatem inter fratres earum.</verse>
    <verse label="Job 42:16">Vixit autem Iob post haec centum quadraginta annis et vidit filios suos et filios filiorum suorum usque ad quartam generationem; et mortuus est senex et plenus dierum.</verse>
  </lyrics>
</song>
