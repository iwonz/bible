<?xml version="1.0" encoding="UTF-8"?>
<usfx version="2.5">
  <book id="ROM">
    <c id="1">
      <v id="1">Paulus servus Christi Iesu, vo catus apostolus, segregatus in evangelium Dei,</v>
      <v id="2">quod ante promiserat per prophetas suos in Scripturis sanctis</v>
      <v id="3">de Filio suo, qui factus est ex semine David secundum carnem,</v>
      <v id="4">qui constitutus est Filius Dei in virtute secundum Spiritum sanctificationis ex resurrectione mortuorum, Iesu Christo Domino nostro,</v>
      <v id="5">per quem accepimus gratiam et apostolatum ad oboeditionem fidei in omnibus gentibus pro nomine eius,</v>
      <v id="6">in quibus estis et vos vocati Iesu Christi,</v>
      <v id="7">omnibus, qui sunt Romae dilectis Dei, vocatis sanctis: gratia vobis et pax a Deo Patre nostro et Domino Iesu Christo.</v>
      <v id="8">Primum quidem gratias ago Deo meo per Iesum Christum pro omnibus vobis, quia fides vestra annuntiatur in universo mundo;</v>
      <v id="9">testis enim mihi est Deus, cui servio in spiritu meo in evangelio Filii eius, quomodo sine intermissione memoriam vestri faciam</v>
      <v id="10">semper in orationibus meis obsecrans, si quo modo tandem aliquando prosperum iter habeam in voluntate Dei veniendi ad vos.</v>
      <v id="11">Desidero enim videre vos, ut aliquid impertiar gratiae vobis spiritalis ad confirmandos vos,</v>
      <v id="12">id est una vobiscum consolari per eam, quae invicem est, fidem vestram atque meam.</v>
      <v id="13">Nolo autem vos ignorare, fratres, quia saepe proposui venire ad vos et prohibitus sum usque adhuc, ut aliquem fructum habeam et in vobis, sicut et in ceteris gentibus.</v>
      <v id="14">Graecis ac barbaris, sapientibus et insipientibus debitor sum.</v>
      <v id="15">Itaque, quod in me est, promptus sum et vobis, qui Romae estis, evangelizare.</v>
      <v id="16">Non enim erubesco evangelium: virtus enim Dei est in salutem omni credenti, Iudaeo primum et Graeco.</v>
      <v id="17">Iustitia enim Dei in eo revelatur ex fide in fidem, sicut scriptum est: Iustus autem ex fide vivet ".</v>
      <v id="18">Revelatur enim ira Dei de caelo super omnem impietatem et iniustitiam hominum, qui veritatem in iniustitia detinent,</v>
      <v id="19">quia, quod noscibile est Dei, manifestum est in illis; Deus enim illis manifestavit.</v>
      <v id="20">Invisibilia enim ipsius a creatura mundi per ea, quae facta sunt, intellecta conspiciuntur, sempiterna eius et virtus et divinitas, ut sint inexcusabiles;</v>
      <v id="21">quia, cum cognovissent Deum, non sicut Deum glorificaverunt aut gratias egerunt, sed evanuerunt in cogitationibus suis, et obscuratum est insipiens cor eorum.</v>
      <v id="22">Dicentes se esse sapientes, stulti facti sunt,</v>
      <v id="23">et mutaverunt gloriam incorruptibilis Dei in similitudinem imaginis corruptibilis hominis et volucrum et quadrupedum et serpentium.</v>
      <v id="24">Propter quod tradidit illos Deus in concupiscentiis cordis eorum in immunditiam, ut ignominia afficiant corpora sua in semetipsis,</v>
      <v id="25">qui commutaverunt veritatem Dei in mendacio et coluerunt et servierunt creaturae potius quam Creatori, qui est benedictus in saecula. Amen.</v>
      <v id="26">Propterea tradidit illos Deus in passiones ignominiae. Nam et feminae eorum immutaverunt naturalem usum in eum, qui est contra naturam;</v>
      <v id="27">similiter et masculi, relicto naturali usu feminae, exarserunt in desideriis suis in invicem, masculi in masculos turpitudinem operantes et mercedem, quam oportuit, erroris sui in semetipsis recipientes.</v>
      <v id="28">Et sicut non probaverunt Deum habere in notitia, tradidit eos Deus in reprobum sensum, ut faciant, quae non conveniunt,</v>
      <v id="29">repletos omni iniquitate, malitia, avaritia, nequitia, plenos invidia, homicidio, contentione, dolo, malignitate, susurrones,</v>
      <v id="30">detractores, Deo odibiles, contumeliosos, superbos, elatos, inventores malorum, parentibus non oboedientes,</v>
      <v id="31">insipientes, incompositos, sine affectione, sine misericordia.</v>
      <v id="32">Qui cum iudicium Dei cognovissent, quoniam qui talia agunt, digni sunt morte, non solum ea faciunt, sed et consentiunt facientibus.</v>
    </c>
    <c id="2">
      <v id="1">Propter quod inexcusabilis es, o homo omnis, qui iudicas. In quo enim iudicas alterum, teipsum condemnas; eadem enim agis, qui iudicas.</v>
      <v id="2">Scimus enim quoniam iudicium Dei est secundum veritatem in eos, qui talia agunt.</v>
      <v id="3">Existimas autem hoc, o homo, qui iudicas eos, qui talia agunt, et facis ea, quia tu effugies iudicium Dei?</v>
      <v id="4">An divitias benignitatis eius et patientiae et longanimitatis contemnis, ignorans quoniam benignitas Dei ad paenitentiam te adducit?</v>
      <v id="5">Secundum duritiam autem tuam et impaenitens cor thesaurizas tibi iram in die irae et revelationis iusti iudicii Dei,</v>
      <v id="6">qui reddet unicuique secundum opera eius:</v>
      <v id="7">his quidem, qui secundum patientiam boni operis gloriam et honorem et incorruptionem quaerunt, vitam aeternam;</v>
      <v id="8">his autem, qui ex contentione et non oboediunt veritati, oboediunt autem iniquitati, ira et indignatio.</v>
      <v id="9">Tribulatio et angustia in omnem animam hominis operantis malum, Iudaei primum et Graeci;</v>
      <v id="10">gloria autem et honor et pax omni operanti bonum, Iudaeo primum et Graeco.</v>
      <v id="11">Non est enim personarum acceptio apud Deum!</v>
      <v id="12">Quicumque enim sine lege peccaverunt, sine lege et peribunt; et, quicumque in lege peccaverunt, per legem iudicabuntur.</v>
      <v id="13">Non enim auditores legis iusti sunt apud Deum, sed factores legis iustificabuntur.</v>
      <v id="14">Cum enim gentes, quae legem non habent, naturaliter, quae legis sunt, faciunt, eiusmodi legem non habentes ipsi sibi sunt lex;</v>
      <v id="15">qui ostendunt opus legis scriptum in cordibus suis, testimonium simul reddente illis conscientia ipsorum, et inter se invicem cogitationibus accusantibus aut etiam defendentibus,</v>
      <v id="16">in die, cum iudicabit Deus occulta hominum secundum evangelium meum per Christum Iesum.</v>
      <v id="17">Si autem tu Iudaeus cognominaris et requiescis in lege et gloriaris in Deo,</v>
      <v id="18">et nosti Voluntatem et discernis potiora instructus per legem,</v>
      <v id="19">et confidis teipsum ducem esse caecorum, lumen eorum, qui in tenebris sunt,</v>
      <v id="20">eruditorem insipientium, magistrum infantium, habentem formam scientiae et veritatis in lege.</v>
      <v id="21">Qui ergo alium doces, teipsum non doces? Qui praedicas non furandum, furaris?</v>
      <v id="22">Qui dicis non moechandum, moecharis? Qui abominaris idola, templa spolias?</v>
      <v id="23">Qui in lege gloriaris, per praevaricationem legis Deum inhonoras?</v>
      <v id="24">" Nomen enim Dei propter vos blasphematur inter gentes ", sicut scriptum est.</v>
      <v id="25">Circumcisio quidem prodest, si legem observes; si autem praevaricator legis sis, circumcisio tua praeputium facta est.</v>
      <v id="26">Si igitur praeputium iustitias legis custodiat, nonne praeputium illius in circumcisionem reputabitur?</v>
      <v id="27">Et iudicabit, quod ex natura est praeputium legem consummans, te, qui per litteram et circumcisionem praevaricator legis es.</v>
      <v id="28">Non enim qui manifesto Iudaeus est, neque quae manifesto in carne circumcisio,</v>
      <v id="29">sed qui in abscondito Iudaeus est, et circumcisio cordis in spiritu non littera, cuius laus non ex hominibus sed ex Deo est.</v>
    </c>
    <c id="3">
      <v id="1">Quid ergo amplius est Iudaeo, aut quae utilitas circumcisionis?</v>
      <v id="2">Multum per omnem modum. Primum quidem, quia credita sunt illis eloquia Dei.</v>
      <v id="3">Quid enim, si quidam non crediderunt? Numquid incredulitas illorum fidem Dei evacuabit?</v>
      <v id="4">Absit! Exstet autem Deus verax, omnis autem homo mendax, sicut scriptum est: " Ut iustificeris in sermonibus tuis et vincas cum iudicaris ".</v>
      <v id="5">Si autem iniustitia nostra iustitiam Dei commendat, quid dicemus? Numquid iniustus Deus, qui infert iram? Secundum hominem dico.</v>
      <v id="6">Absit! Alioquin quomodo iudicabit Deus mundum?</v>
      <v id="7">Si enim veritas Dei in meo mendacio abundavit in gloriam ipsius, quid adhuc et ego tamquam peccator iudicor?</v>
      <v id="8">Et non, sicut blasphemamur, et sicut aiunt quidam nos dicere: " Faciamus mala, ut veniant bona "? Quorum damnatio iusta est.</v>
      <v id="9">Quid igitur? Praecellimus eos? Nequaquam! Antea enim causati sumus Iudaeos et Graecos omnes sub peccato esse,</v>
      <v id="10">sicut scriptum est: Non est iustus quisquam,</v>
      <v id="11">non est intellegens, non est requirens Deum.</v>
      <v id="12">Omnes declinaverunt, simul inutiles facti sunt;non est qui faciat bonum, non est usque ad unum.</v>
      <v id="13">Sepulcrum patens est guttur eorum,linguis suis dolose agebant,venenum aspidum sub labiis eorum,</v>
      <v id="14">quorum os maledictione et amaritudine plenum est;</v>
      <v id="15">veloces pedes eorum ad effundendum sanguinem,</v>
      <v id="16">contritio et infelicitas in viis eorum,</v>
      <v id="17">et viam pacis non cognoverunt.</v>
      <v id="18">Non est timor Dei ante oculos eorum ".</v>
      <v id="19">Scimus autem quoniam, quaecumque lex loquitur, his, qui in lege sunt, loquitur, ut omne os obstruatur, et obnoxius fiat omnis mundus Deo;</v>
      <v id="20">quia ex operibus legis non iustificabitur omnis caro coram illo, per legem enim cognitio peccati.</v>
      <v id="21">Nunc autem sine lege iustitia Dei manifestata est, testificata a Lege et Prophetis,</v>
      <v id="22">iustitia autem Dei per fidem Iesu Christi, in omnes, qui credunt. Non enim est distinctio:</v>
      <v id="23">omnes enim peccaverunt et egent gloria Dei,</v>
      <v id="24">iustificati gratis per gratiam ipsius per redemptionem, quae est in Christo Iesu;</v>
      <v id="25">quem proposuit Deus propitiatorium per fidem in sanguine ipsius ad ostensionem iustitiae suae, cum praetermisisset praecedentia delicta</v>
      <v id="26">in sustentatione Dei, ad ostensionem iustitiae eius in hoc tempore, ut sit ipse iustus et iustificans eum, qui ex fide est Iesu.</v>
      <v id="27">Ubi est ergo gloriatio? Exclusa est. Per quam legem? Operum? Non, sed per legem fidei.</v>
      <v id="28">Arbitramur enim iustificari hominem per fidem sine operibus legis.</v>
      <v id="29">An Iudaeorum Deus tantum? Nonne et gentium? Immo et gentium,</v>
      <v id="30">quoniam quidem unus Deus, qui iustificabit circumcisionem ex fide et praeputium per fidem.</v>
      <v id="31">Legem ergo destruimus per fidem? Absit, sed legem statuimus.</v>
    </c>
    <c id="4">
      <v id="1">Quid ergo dicemus invenisse Abraham progenitorem no strum secundum carnem?</v>
      <v id="2">Si enim Abraham ex operibus iustificatus est, habet gloriam sed non apud Deum.</v>
      <v id="3">Quid enim Scriptura dicit? " Credidit autem Abraham Deo, et reputatum est illi ad iustitiam ".</v>
      <v id="4">Ei autem, qui operatur, merces non reputatur secundum gratiam sed secundum debitum;</v>
      <v id="5">ei vero, qui non operatur, sed credit in eum, qui iustificat impium, reputatur fides eius ad iustitiam,</v>
      <v id="6">sicut et David dicit beatitudinem hominis, cui Deus reputat iustitiam sine operibus:</v>
      <v id="7">" Beati, quorum remissae sunt iniquitates,et quorum tecta sunt peccata.</v>
      <v id="8">Beatus vir, cui non imputabit Dominus peccatum ".</v>
      <v id="9">Beatitudo ergo haec in circumcisione an etiam in praeputio? Dicimus enim: " Reputata est Abrahae fides ad iustitiam ".</v>
      <v id="10">Quomodo ergo reputata est? In circumcisione an in praeputio? Non in circumcisione sed in praeputio:</v>
      <v id="11">et signum accepit circumcisionis, signaculum iustitiae fidei, quae fuit in praeputio, ut esset pater omnium credentium per praeputium, ut reputetur illis iustitia,</v>
      <v id="12">et pater circumcisionis his non tantum, qui ex circumcisione sunt, sed et qui sectantur vestigia eius, quae fuit in praeputio, fidei patris nostri Abrahae.</v>
      <v id="13">Non enim per legem promissio Abrahae aut semini eius, ut heres esset mundi, sed per iustitiam fidei;</v>
      <v id="14">si enim qui ex lege heredes sunt, exinanita est fides, et abolita est promissio.</v>
      <v id="15">Lex enim iram operatur; ubi autem non est lex, nec praevaricatio.</v>
      <v id="16">Ideo ex fide, ut secundum gratiam, ut firma sit promissio omni semini, non ei, qui ex lege est solum, sed et ei, qui ex fide est Abrahae - qui est pater omnium nostrum,</v>
      <v id="17">sicut scriptum est: " Patrem multarum gentium posui te " C, ante Deum, cui credidit, qui vivificat mortuos et vocat ea, quae non sunt, quasi sint;</v>
      <v id="18">qui contra spem in spe credidit, ut fieret pater multarum gentium, secundum quod dictum est: " Sic erit semen tuum ".</v>
      <v id="19">Et non infirmatus fide consideravit corpus suum iam emortuum, cum fere centum annorum esset, et emortuam vulvam Sarae;</v>
      <v id="20">in repromissione autem Dei non haesitavit diffidentia, sed confortatus est fide, dans gloriam Deo,</v>
      <v id="21">et plenissime sciens quia, quod promisit, potens est et facere.</v>
      <v id="22">Ideo et reputatum est illi ad iustitiam.</v>
      <v id="23">Non est autem scriptum tantum propter ipsum: reputatum est illi,</v>
      <v id="24">sed et propter nos, quibus reputabitur, credentibus in eum, qui suscitavit Iesum Dominum nostrum a mortuis,</v>
      <v id="25">qui traditus est propter delicta nostra et suscitatus est propter iustificationem nostram.</v>
    </c>
    <c id="5">
      <v id="1">Iustificati igitur ex fide, pacem habemus ad Deum per Domi num nostrum Iesum Christum,</v>
      <v id="2">per quem et accessum habemus fide in gratiam istam, in qua stamus et gloriamur in spe gloriae Dei.</v>
      <v id="3">Non solum autem, sed et gloriamur in tribulationibus, scientes quod tribulatio patientiam operatur,</v>
      <v id="4">patientia autem probationem, probatio vero spem;</v>
      <v id="5">spes autem non confundit, quia caritas Dei diffusa est in cordibus nostris per Spiritum Sanctum, qui datus est nobis.</v>
      <v id="6">Adhuc enim Christus, cum adhuc infirmi essemus, secundum tempus pro impiis mortuus est.</v>
      <v id="7">Vix enim pro iusto quis moritur; nam pro bono forsitan quis et audeat mori.</v>
      <v id="8">Commendat autem suam caritatem Deus in nos, quoniam, cum adhuc peccatores essemus, Christus pro nobis mortuus est.</v>
      <v id="9">Multo igitur magis iustificati nunc in sanguine ipsius, salvi erimus ab ira per ipsum!</v>
      <v id="10">Si enim, cum inimici essemus, reconciliati sumus Deo per mortem Filii eius, multo magis reconciliati salvi erimus in vita ipsius;</v>
      <v id="11">non solum autem, sed et gloriamur in Deo per Dominum nostrum Iesum Christum, per quem nunc reconciliationem accepimus.</v>
      <v id="12">Propterea, sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, eo quod omnes peccaverunt.</v>
      <v id="13">Usque ad legem enim peccatum erat in mundo; peccatum autem non imputatur, cum lex non est,</v>
      <v id="14">sed regnavit mors ab Adam usque ad Moysen etiam in eos, qui non peccaverunt in similitudine praevaricationis Adae, qui est figura futuri.</v>
      <v id="15">Sed non sicut delictum, ita et donum; si enim unius delicto multi mortui sunt, multo magis gratia Dei et donum in gratia unius hominis Iesu Christi in multos abundavit.</v>
      <v id="16">Et non sicut per unum, qui peccavit, ita et donum; nam iudicium ex uno in condemnationem, gratia autem ex multis delictis in iustificationem.</v>
      <v id="17">Si enim unius delicto mors regnavit per unum, multo magis, qui abundantiam gratiae et donationis iustitiae accipiunt, in vita regnabunt per unum Iesum Christum.</v>
      <v id="18">Igitur sicut per unius delictum in omnes homines in condemnationem, sic et per unius iustitiam in omnes homines in iustificationem vitae;</v>
      <v id="19">sicut enim per inoboedientiam unius hominis peccatores constituti sunt multi, ita et per unius oboeditionem iusti constituentur multi.</v>
      <v id="20">Lex autem subintravit, ut abundaret delictum; ubi autem abundavit peccatum, superabundavit gratia,</v>
      <v id="21">ut sicut regnavit peccatum in morte, ita et gratia regnet per iustitiam in vitam aeternam per Iesum Christum Dominum nostrum.</v>
    </c>
    <c id="6">
      <v id="1">Quid ergo dicemus? Perma nebimus in peccato, ut gratia abundet?</v>
      <v id="2">Absit! Qui enim mortui sumus peccato, quomodo adhuc vivemus in illo?</v>
      <v id="3">An ignoratis quia, quicumque baptizati sumus in Christum Iesum, in mortem ipsius baptizati sumus?</v>
      <v id="4">Consepulti ergo sumus cum illo per baptismum in mortem, ut quemadmodum suscitatus est Christus a mortuis per gloriam Patris, ita et nos in novitate vitae ambulemus.</v>
      <v id="5">Si enim complantati facti sumus similitudini mortis eius, sed et resurrectionis erimus;</v>
      <v id="6">hoc scientes quia vetus homo noster simul crucifixus est, ut destruatur corpus peccati, ut ultra non serviamus peccato.</v>
      <v id="7">Qui enim mortuus est, iustificatus est a peccato.</v>
      <v id="8">Si autem mortui sumus cum Christo, credimus quia simul etiam vivemus cum eo;</v>
      <v id="9">scientes quod Christus suscitatus ex mortuis iam non moritur, mors illi ultra non dominatur.</v>
      <v id="10">Quod enim mortuus est, peccato mortuus est semel; quod autem vivit, vivit Deo.</v>
      <v id="11">Ita et vos existimate vos mortuos quidem esse peccato, viventes autem Deo in Christo Iesu.</v>
      <v id="12">Non ergo regnet peccatum in vestro mortali corpore, ut oboediatis concupiscentiis eius,</v>
      <v id="13">neque exhibeatis membra vestra arma iniustitiae peccato, sed exhibete vos Deo tamquam ex mortuis viventes et membra vestra arma iustitiae Deo.</v>
      <v id="14">Peccatum enim vobis non dominabitur; non enim sub lege estis sed sub gratia.</v>
      <v id="15">Quid ergo? Peccabimus, quoniam non sumus sub lege sed sub gratia? Absit!</v>
      <v id="16">Nescitis quoniam, cui exhibetis vos servos ad oboedientiam, servi estis eius, cui oboeditis, sive peccati ad mortem, sive oboeditionis ad iustitiam?</v>
      <v id="17">Gratias autem Deo quod fuistis servi peccati, oboedistis autem ex corde in eam formam doctrinae, in quam traditi estis,</v>
      <v id="18">liberati autem a peccato servi facti estis iustitiae.</v>
      <v id="19">Humanum dico propter infirmitatem carnis vestrae. Sicut enim exhibuistis membra vestra servientia immunditiae et iniquitati ad iniquitatem, ita nunc exhibete membra vestra servientia iustitiae ad sanctificationem.</v>
      <v id="20">Cum enim servi essetis peccati, liberi eratis iustitiae.</v>
      <v id="21">Quem ergo fructum habebatis tunc, in quibus nunc erubescitis? Nam finis illorum mors!</v>
      <v id="22">Nunc vero liberati a peccato, servi autem facti Deo, habetis fructum vestrum in sanctificationem, finem vero vitam aeternam!</v>
      <v id="23">Stipendia enim peccati mors, donum autem Dei vita aeterna in Christo Iesu Domino nostro.</v>
    </c>
    <c id="7">
      <v id="1">An ignoratis, fratres - scienti bus enim legem loquor - quia lex in homine dominatur, quanto tempore vivit?</v>
      <v id="2">Nam quae sub viro est mulier, viventi viro alligata est lege; si autem mortuus fuerit vir, soluta est a lege viri.</v>
      <v id="3">Igitur, vivente viro, vocabitur adultera, si fuerit alterius viri; si autem mortuus fuerit vir, libera est a lege, ut non sit adultera, si fuerit alterius viri.</v>
      <v id="4">Itaque, fratres mei, et vos mortificati estis legi per corpus Christi, ut sitis alterius, eius qui ex mortuis suscitatus est, ut fructificaremus Deo.</v>
      <v id="5">Cum enim essemus in carne, passiones peccatorum, quae per legem sunt, operabantur in membris nostris, ut fructificarent morti;</v>
      <v id="6">nunc autem soluti sumus a lege, mortui ei, in qua detinebamur, ita ut serviamus in novitate Spiritus et non in vetustate litterae.</v>
      <v id="7">Quid ergo dicemus? Lex peccatum est? Absit! Sed peccatum non cognovi, nisi per legem; nam concupiscentiam nescirem, nisi lex diceret: " Non concupisces ".</v>
      <v id="8">Occasione autem accepta, peccatum per mandatum operatum est in me omnem concupiscentiam; sine lege enim peccatum mortuum erat.</v>
      <v id="9">Ego autem vivebam sine lege aliquando; sed, cum venisset mandatum, peccatum revixit,</v>
      <v id="10">ego autem mortuus sum; et inventum est mihi mandatum, quod erat ad vitam, hoc esse ad mortem;</v>
      <v id="11">nam peccatum, occasione accepta, per mandatum seduxit me et per illud occidit.</v>
      <v id="12">Itaque lex quidem sancta, et mandatum sanctum et iustum et bonum.</v>
      <v id="13">Quod ergo bonum est, mihi factum est mors? Absit! Sed peccatum, ut appareat peccatum, per bonum mihi operatum est mortem; ut fiat supra modum peccans peccatum per mandatum.</v>
      <v id="14">Scimus enim quod lex spiritalis est; ego autem carnalis sum, venumdatus sub peccato.</v>
      <v id="15">Quod enim operor, non intellego; non enim, quod volo, hoc ago, sed quod odi, illud facio.</v>
      <v id="16">Si autem, quod nolo, illud facio, consentio legi quoniam bona.</v>
      <v id="17">Nunc autem iam non ego operor illud, sed, quod habitat in me, peccatum.</v>
      <v id="18">Scio enim quia non habitat in me, hoc est in carne mea, bonum; nam velle adiacet mihi, operari autem bonum, non!</v>
      <v id="19">Non enim, quod volo bonum, facio, sed, quod nolo malum, hoc ago.</v>
      <v id="20">Si autem, quod nolo, illud facio, iam non ego operor illud, sed, quod habitat in me, peccatum.</v>
      <v id="21">Invenio igitur hanc legem volenti mihi facere bonum, quoniam mihi malum adiacet.</v>
      <v id="22">Condelector enim legi Dei secundum interiorem hominem;</v>
      <v id="23">video autem aliam legem in membris meis repugnantem legi mentis meae et captivantem me in lege peccati, quae est in membris meis.</v>
      <v id="24">Infelix ego homo! Quis me liberabit de corpore mortis huius?</v>
      <v id="25">Gratias autem Deo per Iesum Christum Dominum nostrum! Igitur ego ipse mente servio legi Dei, carne autem legi peccati.</v>
    </c>
    <c id="8">
      <v id="1">Nihil ergo nunc damnationis est his, qui sunt in Christo Iesu;</v>
      <v id="2">lex enim Spiritus vitae in Christo Iesu liberavit te a lege peccati et mortis.</v>
      <v id="3">Nam, quod impossibile erat legi, in quo infirmabatur per carnem, Deus Filium suum mittens in similitudine carnis peccati et pro peccato, damnavit peccatum in carne,</v>
      <v id="4">ut iustitia legis impleretur in nobis, qui non secundum carnem ambulamus sed secundum Spiritum.</v>
      <v id="5">Qui enim secundum carnem sunt, quae carnis sunt, sapiunt; qui vero secundum Spiritum, quae sunt Spiritus.</v>
      <v id="6">Nam sapientia carnis mors, sapientia autem Spiritus vita et pax;</v>
      <v id="7">quoniam sapientia carnis inimicitia est in Deum, legi enim Dei non subicitur nec enim potest.</v>
      <v id="8">Qui autem in carne sunt, Deo placere non possunt.</v>
      <v id="9">Vos autem in carne non estis sed in Spiritu, si tamen Spiritus Dei habitat in vobis. Si quis autem Spiritum Christi non habet, hic non est eius.</v>
      <v id="10">Si autem Christus in vobis est, corpus quidem mortuum est propter peccatum, Spiritus vero vita propter iustitiam.</v>
      <v id="11">Quod si Spiritus eius, qui suscitavit Iesum a mortuis, habitat in vobis, qui suscitavit Christum a mortuis vivificabit et mortalia corpora vestra per inhabitantem Spiritum suum in vobis.</v>
      <v id="12">Ergo, fratres, debitores sumus non carni, ut secundum carnem vivamus.</v>
      <v id="13">Si enim secundum carnem vixeritis, moriemini; si autem Spiritu opera corporis mortificatis, vivetis.</v>
      <v id="14">Quicumque enim Spiritu Dei aguntur, hi filii Dei sunt.</v>
      <v id="15">Non enim accepistis spiritum servitutis iterum in timorem, sed accepistis Spiritum adoptionis filiorum, in quo clamamus: " Abba, Pater!.</v>
      <v id="16">Ipse Spiritus testimonium reddit una cum spiritu nostro, quod sumus filii Dei.</v>
      <v id="17">Si autem filii, et heredes: heredes quidem Dei, coheredes autem Christi, si tamen compatimur, ut et conglorificemur.</v>
      <v id="18">Existimo enim quod non sunt condignae passiones huius temporis ad futuram gloriam, quae revelanda est in nobis.</v>
      <v id="19">Nam exspectatio creaturae revelationem filiorum Dei exspectat;</v>
      <v id="20">vanitati enim creatura subiecta est, non volens sed propter eum, qui subiecit, in spem,</v>
      <v id="21">quia et ipsa creatura liberabitur a servitute corruptionis in libertatem gloriae filiorum Dei.</v>
      <v id="22">Scimus enim quod omnis creatura congemiscit et comparturit usque adhuc;</v>
      <v id="23">non solum autem, sed et nos ipsi primitias Spiritus habentes, et ipsi intra nos gemimus adoptionem filiorum exspectantes, redemptionem corporis nostri.</v>
      <v id="24">Spe enim salvi facti sumus; spes autem, quae videtur, non est spes; nam, quod videt, quis sperat?</v>
      <v id="25">Si autem, quod non videmus, speramus, per patientiam exspectamus.</v>
      <v id="26">Similiter autem et Spiritus adiuvat infirmitatem nostram; nam quid oremus, sicut oportet, nescimus, sed ipse Spiritus interpellat gemitibus inenarrabilibus;</v>
      <v id="27">qui autem scrutatur corda, scit quid desideret Spiritus, quia secundum Deum postulat pro sanctis.</v>
      <v id="28">Scimus autem quoniam diligentibus Deum omnia cooperantur in bonum, his, qui secundum propositum vocati sunt.</v>
      <v id="29">Nam, quos praescivit, et praedestinavit conformes fieri imaginis Filii eius, ut sit ipse primogenitus in multis fratribus;</v>
      <v id="30">quos autem praedestinavit, hos et vocavit; et quos vocavit, hos et iustificavit; quos autem iustificavit, illos et glorificavit.</v>
      <v id="31">Quid ergo dicemus ad haec? Si Deus pro nobis, quis contra nos?</v>
      <v id="32">Qui Filio suo non pepercit, sed pro nobis omnibus tradidit illum, quomodo non etiam cum illo omnia nobis donabit?</v>
      <v id="33">Quis accusabit adversus electos Dei? Deus, qui iustificat?</v>
      <v id="34">Quis est qui condemnet? Christus Iesus, qui mortuus est, immo qui suscitatus est, qui et est ad dexteram Dei, qui etiam interpellat pro nobis?</v>
      <v id="35">Quis nos separabit a caritate Christi? Tribulatio an angustia an persecutio an fames an nuditas an periculum an gladius?</v>
      <v id="36">Sicut scriptum est: Propter te mortificamur tota die,aestimati sumus ut oves occisionis ".</v>
      <v id="37">Sed in his omnibus supervincimus per eum, qui dilexit nos.</v>
      <v id="38">Certus sum enim quia neque mors neque vita neque angeli neque principatus neque instantia neque futura neque virtutes</v>
      <v id="39">neque altitudo neque profundum neque alia quaelibet creatura poterit nos separare a caritate Dei, quae est in Christo Iesu Domino nostro.</v>
    </c>
    <c id="9">
      <v id="1">Veritatem dico in Christo, non mentior, testimonium mihi per hibente conscientia mea in Spiritu Sancto,</v>
      <v id="2">quoniam tristitia est mihi magna, et continuus dolor cordi meo.</v>
      <v id="3">Optarem enim ipse ego anathema esse a Christo pro fratribus meis, cognatis meis secundum carnem,</v>
      <v id="4">qui sunt Israelitae, quorum adoptio est filiorum et gloria et testamenta et legislatio et cultus et promissiones,</v>
      <v id="5">quorum sunt patres, et ex quibus Christus secundum carnem: qui est super omnia Deus benedictus in saecula. Amen.</v>
      <v id="6">Non autem quod exciderit verbum Dei. Non enim omnes, qui ex Israel, hi sunt Israel;</v>
      <v id="7">neque quia semen sunt Abrahae, omnes filii, sed: " In Isaac vocabitur tibi semen ".</v>
      <v id="8">Id est, non qui filii carnis, hi filii Dei, sed qui filii sunt promissionis, aestimantur semen;</v>
      <v id="9">promissionis enim verbum hoc est: " Secundum hoc tempus veniam, et erit Sarae filius ".</v>
      <v id="10">Non solum autem, sed et Rebecca ex uno concubitum habens, Isaac patre nostro;</v>
      <v id="11">cum enim nondum nati fuissent aut aliquid egissent bonum aut malum, ut secundum electionem propositum Dei maneret,</v>
      <v id="12">non ex operibus sed ex vocante dictum est ei: " Maior serviet minori ";</v>
      <v id="13">sicut scriptum est: " Iacob dilexi, Esau autem odio habui ".</v>
      <v id="14">Quid ergo dicemus? Numquid iniustitia apud Deum? Absit!</v>
      <v id="15">Moysi enim dicit: " Miserebor, cuius misereor, et misericordiam praestabo, cui misericordiam praesto ".</v>
      <v id="16">Igitur non volentis neque currentis sed miserentis Dei.</v>
      <v id="17">Dicit enim Scriptura pharaoni: " In hoc ipsum excitavi te, ut ostendam in te virtutem meam, et ut annuntietur nomen meum in universa terra ".</v>
      <v id="18">Ergo, cuius vult, miseretur et, quem vult, indurat.</v>
      <v id="19">Dices itaque mihi: " Quid ergo adhuc queritur? Voluntati enim eius quis restitit? ".</v>
      <v id="20">O homo, sed tu quis es, qui respondeas Deo? Numquid dicet figmentum ei, qui se finxit: " Quid me fecisti sic? ".</v>
      <v id="21">An non habet potestatem figulus luti ex eadem massa facere aliud quidem vas in honorem, aliud vero in ignominiam?</v>
      <v id="22">Quod si volens Deus ostendere iram et notam facere potentiam suam, sustinuit in multa patientia vasa irae aptata in interitum;</v>
      <v id="23">et ut ostenderet divitias gloriae suae in vasa misericordiae, quae praeparavit in gloriam,</v>
      <v id="24">quos et vocavit nos non solum ex Iudaeis sed etiam ex gentibus?</v>
      <v id="25">Sicut et in Osee dicit: Vocabo Non plebem meam Plebem meamet Non dilectam Dilectam.</v>
      <v id="26">Et erit: in loco, ubi dictum est eis:Non plebs mea vos",ibi vocabuntur Filii Dei vivi ".</v>
      <v id="27">Isaias autem clamat pro Israel: " Si fuerit numerus filiorum Israel tamquam arena maris, reliquiae salvae fient.</v>
      <v id="28">Verbum enim consummans et brevians faciet Dominus super terram ".</v>
      <v id="29">Et sicut praedixit Isaias: Nisi Dominus Sabaoth reliquisset nobis semen,sicut Sodoma facti essemuset sicut Gomorra similes fuissemus ".</v>
      <v id="30">Quid ergo dicemus? Quod gentes, quae non sectabantur iustitiam, apprehenderunt iustitiam, iustitiam autem, quae ex fide est;</v>
      <v id="31">Israel vero sectans legem iustitiae in legem non pervenit.</v>
      <v id="32">Quare? Quia non ex fide sed quasi ex operibus; offenderunt in lapidem offensionis,</v>
      <v id="33">sicut scriptum est: Ecce pono in Sion lapidem offensionis et petram scandali;et, qui credit in eo, non confundetur ".</v>
    </c>
    <c id="10">
      <v id="1">Fratres, voluntas quidem cordis mei et obsecratio ad Deum pro illis in salutem.</v>
      <v id="2">Testimonium enim perhibeo illis quod aemulationem Dei habent sed non secundum scientiam;</v>
      <v id="3">ignorantes enim Dei iustitiam et suam iustitiam quaerentes statuere, iustitiae Dei non sunt subiecti;</v>
      <v id="4">finis enim legis Christus ad iustitiam omni credenti.</v>
      <v id="5">Moyses enim scribit de iustitia, quae ex lege est: " Qui fecerit homo, vivet in eis ".</v>
      <v id="6">Quae autem ex fide est iustitia, sic dicit: " Ne dixeris in corde tuo: Quis ascendet in caelum?", id est Christum deducere;</v>
      <v id="7">aut: " Quis descendet in abyssum? ", hoc est Christum ex mortuis revocare.</v>
      <v id="8">Sed quid dicit? " Prope te est verbum, in ore tuo et in corde tuo "; hoc est verbum fidei, quod praedicamus.</v>
      <v id="9">Quia si confitearis in ore tuo: " Dominum Iesum! ", et in corde tuo credideris quod Deus illum excitavit ex mortuis, salvus eris.</v>
      <v id="10">Corde enim creditur ad iustitiam, ore autem confessio fit in salutem.</v>
      <v id="11">Dicit enim Scriptura: Omnis, qui credit in illo, non confundetur ".</v>
      <v id="12">Non enim est distinctio Iudaei et Graeci, nam idem Dominus omnium, dives in omnes, qui invocant illum:</v>
      <v id="13">Omnis enim, quicumque invocaverit nomen Domini, salvus erit.</v>
      <v id="14">Quomodo ergo invocabunt, in quem non crediderunt? Aut quomodo credent ei, quem non audierunt? Quomodo autem audient sine praedicante?</v>
      <v id="15">Quomodo vero praedicabunt nisi mittantur? Sicut scriptum est: Quam speciosi pedes evangelizantium bona ".</v>
      <v id="16">Sed non omnes oboedierunt evangelio; Isaias enim dicit: Domine, quis credidit auditui nostro? ".</v>
      <v id="17">Ergo fides ex auditu, auditus autem per verbum Christi.</v>
      <v id="18">Sed dico: Numquid non audierunt? Quin immo,in omnem terram exiit sonus eorum,et in fines orbis terrae verba eorum.</v>
      <v id="19">Sed dico: Numquid Israel non cognovit? Primus Moyses dicit: Ego ad aemulationem vos adducam per Non gentem:per gentem insipientem ad iram vos provocabo ".</v>
      <v id="20">Isaias autem audet et dicit: " Inventus sum in non quaerentibus me; palam apparui his, qui me non interrogabant ".</v>
      <v id="21">Ad Israel autem dicit: " Tota die expandi manus meas ad populum non credentem et contradicentem ".</v>
    </c>
    <c id="11">
      <v id="1">Dico ergo: Numquid repulit Deus populum suum? Absit! Nam et ego Israelita sum, ex semine Abraham, tribu Beniamin.</v>
      <v id="2">Non reppulit Deus plebem suam, quam praescivit. An nescitis in Elia quid dicit Scriptura? Quemadmodum interpellat Deum adversus Israel:</v>
      <v id="3">" Domine, prophetas tuos occiderunt, altaria tua suffoderunt, et ego relictus sum solus, et quaerunt animam meam ".</v>
      <v id="4">Sed quid dicit illi responsum divinum? Reliqui mihi septem milia virorum, qui non curvaverunt genu Baal ".</v>
      <v id="5">Sic ergo et in hoc tempore reliquiae secundum electionem gratiae factae sunt.</v>
      <v id="6">Si autem gratia, iam non ex operibus, alioquin gratia iam non est gratia.</v>
      <v id="7">Quid ergo? Quod quaerit Israel, hoc non est consecutus, electio autem consecuta est; ceteri vero excaecati sunt,</v>
      <v id="8">sicut scriptum est: Dedit illis Deus spiritum soporis,oculos, ut non videant,et aures, ut non audiant,usque in hodiernum diem ".</v>
      <v id="9">Et David dicit: Fiat mensa eorum in laqueum et in captionemet in scandalum et in retributionem illis.</v>
      <v id="10">Obscurentur oculi eorum, ne videant,et dorsum illorum semper incurva! ".</v>
      <v id="11">Dico ergo: Numquid sic offenderunt, ut caderent? Absit! Sed illorum casu salus gentibus, ut illi ad aemulationem adducantur.</v>
      <v id="12">Quod si casus illorum divitiae sunt mundi, et deminutio eorum divitiae gentium, quanto magis plenitudo eorum!</v>
      <v id="13">Vobis autem dico gentibus: Quantum quidem ego sum gentium apostolus, ministerium meum honorifico,</v>
      <v id="14">si quo modo ad aemulandum provocem carnem meam et salvos faciam aliquos ex illis.</v>
      <v id="15">Si enim amissio eorum reconciliatio est mundi, quae assumptio, nisi vita ex mortuis?</v>
      <v id="16">Quod si primitiae sanctae sunt, et massa; et si radix sancta, et rami.</v>
      <v id="17">Quod si aliqui ex ramis fracti sunt, tu autem, cum oleaster esses, insertus es in illis et consocius radicis pinguedinis olivae factus es,</v>
      <v id="18">noli gloriari adversus ramos; quod si gloriaris, non tu radicem portas, sed radix te.</v>
      <v id="19">Dices ergo: " Fracti sunt rami, ut ego inserar ".</v>
      <v id="20">Bene; incredulitate fracti sunt, tu autem fide stas. Noli altum sapere, sed time:</v>
      <v id="21">si enim Deus naturalibus ramis non pepercit, ne forte nec tibi parcat.</v>
      <v id="22">Vide ergo bonitatem et severitatem Dei: in eos quidem, qui ceciderunt, severitatem; in te autem bonitatem Dei, si permanseris in bonitate, alioquin et tu excideris.</v>
      <v id="23">Sed et illi, si non permanserint in incredulitate, inserentur; potens est enim Deus iterum inserere illos!</v>
      <v id="24">Nam si tu ex naturali excisus es oleastro et contra naturam insertus es in bonam olivam, quanto magis hi, qui secundum naturam sunt, inserentur suae olivae.</v>
      <v id="25">Nolo enim vos ignorare, fratres, mysterium hoc, ut non sitis vobis ipsis sapientes, quia caecitas ex parte contigit in Israel, donec plenitudo gentium intraret,</v>
      <v id="26">et sic omnis Israel salvus fiet, sicut scriptum est: Veniet ex Sion, qui eripiat,avertet impietates ab Iacob;</v>
      <v id="27">et hoc illis a me testamentum,cum abstulero peccata eorum ".</v>
      <v id="28">Secundum evangelium quidem inimici propter vos, secundum electionem autem carissimi propter patres;</v>
      <v id="29">sine paenitentia enim sunt dona et vocatio Dei!</v>
      <v id="30">Sicut enim aliquando vos non credidistis Deo, nunc autem misericordiam consecuti estis propter illorum incredulitatem,</v>
      <v id="31">ita et isti nunc non crediderunt propter vestram misericordiam, ut et ipsi nunc misericordiam consequantur.</v>
      <v id="32">Conclusit enim Deus omnes in incredulitatem, ut omnium misereatur!</v>
      <v id="33">O altitudo divitiarum et sapientiae et scientiae Dei! Quam incomprehensibilia sunt iudicia eius, et investigabiles viae eius!</v>
      <v id="34">Quis enim cognovit sensum Domini?Aut quis consiliarius eius fuit?</v>
      <v id="35">Aut quis prior dedit illi,et retribuetur ei?</v>
      <v id="36">Quoniam ex ipso et per ipsum et in ipsum omnia. Ipsi gloria in saecula. Amen.</v>
    </c>
    <c id="12">
      <v id="1">Obsecro itaque vos, fratres, per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum;</v>
      <v id="2">et nolite conformari huic saeculo, sed transformamini renovatione mentis, ut probetis quid sit voluntas Dei, quid bonum et bene placens et perfectum.</v>
      <v id="3">Dico enim per gratiam, quae data est mihi, omnibus, qui sunt inter vos, non altius sapere quam oportet sapere, sed sapere ad sobrietatem, unicuique sicut Deus divisit mensuram fidei.</v>
      <v id="4">Sicut enim in uno corpore multa membra habemus, omnia autem membra non eundem actum habent,</v>
      <v id="5">ita multi unum corpus sumus in Christo, singuli autem alter alterius membra.</v>
      <v id="6">Habentes autem donationes secundum gratiam, quae data est nobis, differentes: sive prophetiam, secundum rationem fidei;</v>
      <v id="7">sive ministerium, in ministrando; sive qui docet, in doctrina;</v>
      <v id="8">sive qui exhortatur, in exhortando; qui tribuit, in simplicitate; qui praeest, in sollicitudine; qui miseretur, in hilaritate.</v>
      <v id="9">Dilectio sine simulatione. Odientes malum, adhaerentes bono;</v>
      <v id="10">caritate fraternitatis invicem diligentes, honore invicem praevenientes,</v>
      <v id="11">sollicitudine non pigri, spiritu ferventes, Domino servientes,</v>
      <v id="12">spe gaudentes, in tribulatione patientes, orationi instantes,</v>
      <v id="13">necessitatibus sanctorum communicantes, hospitalitatem sectantes.</v>
      <v id="14">Benedicite persequentibus; benedicite et nolite maledicere!</v>
      <v id="15">Gaudere cum gaudentibus, flere cum flentibus.</v>
      <v id="16">Idipsum invicem sentientes, non alta sapientes, sed humilibus consentientes. Nolite esse prudentes apud vosmetipsos.</v>
      <v id="17">Nulli malum pro malo reddentes; providentes bona coram omnibus hominibus;</v>
      <v id="18">si fieri potest, quod ex vobis est, cum omnibus hominibus pacem habentes;</v>
      <v id="19">non vosmetipsos vindicantes, carissimi, sed date locum irae, scriptum est enim: " Mihi vindicta, ego retribuam ", dicit Dominus.</v>
      <v id="20">Sed si esurierit inimicus tuus, ciba illum; si sitit, potum da illi. Hoc enim faciens, carbones ignis congeres super caput eius.</v>
      <v id="21">Noli vinci a malo, sed vince in bono malum.</v>
    </c>
    <c id="13">
      <v id="1">Omnis anima potestatibus sublimioribus subdita sit. Non est enim potestas nisi a Deo; quae autem sunt, a Deo ordinatae sunt.</v>
      <v id="2">Itaque, qui resistit potestati, Dei ordinationi resistit; qui autem resistunt ipsi, sibi damnationem acquirent.</v>
      <v id="3">Nam principes non sunt timori bono operi sed malo. Vis autem non timere potestatem? Bonum fac, et habebis laudem ex illa;</v>
      <v id="4">Dei enim ministra est tibi in bonum. Si autem malum feceris, time; non enim sine causa gladium portat; Dei enim ministra est, vindex in iram ei, qui malum agit.</v>
      <v id="5">Ideo necesse est subditos esse, non solum propter iram sed et propter conscientiam.</v>
      <v id="6">Ideo enim et tributa praestatis; ministri enim Dei sunt in hoc ipsum instantes.</v>
      <v id="7">Reddite omnibus debita: cui tributum tributum, cui vectigal vectigal, cui timorem timorem, cui honorem honorem.</v>
      <v id="8">Nemini quidquam debeatis, nisi ut invicem diligatis: qui enim diligit proximum, legem implevit.</v>
      <v id="9">Nam: Non adulterabis, Non occides, Non furaberis, Non concupisces, et si quod est aliud mandatum, in hoc verbo recapitulatur: Diliges proximum tuum tamquam teipsum.</v>
      <v id="10">Dilectio proximo malum non operatur; plenitudo ergo legis est dilectio.</v>
      <v id="11">Et hoc scientes tempus, quia hora est iam vos de somno surgere; nunc enim propior est nobis salus quam cum credidimus.</v>
      <v id="12">Nox processit, dies autem appropiavit. Abiciamus ergo opera tenebrarum et induamur arma lucis.</v>
      <v id="13">Sicut in die honeste ambulemus: non in comissationibus et ebrietatibus, non in cubilibus et impudicitiis, non in contentione et aemulatione;</v>
      <v id="14">sed induite Dominum Iesum Christum et carnis curam ne feceritis in concupiscentiis.</v>
    </c>
    <c id="14">
      <v id="1">Infirmum autem in fide assumite, non in disceptatio nibus cogitationum.</v>
      <v id="2">Alius enim credit manducare omnia; qui autem infirmus est, holus manducat.</v>
      <v id="3">Is qui manducat, non manducantem non spernat; et, qui non manducat, manducantem non iudicet, Deus enim illum assumpsit.</v>
      <v id="4">Tu quis es, qui iudices alienum servum? Suo domino stat aut cadit; stabit autem, potens est enim Dominus statuere illum.</v>
      <v id="5">Nam alius iudicat inter diem et diem, alius iudicat omnem diem; unusquisque in suo sensu abundet.</v>
      <v id="6">Qui sapit diem, Domino sapit; et, qui manducat, Domino manducat, gratias enim agit Deo; et, qui non manducat, Domino non manducat et gratias agit Deo.</v>
      <v id="7">Nemo enim nostrum sibi vivit, et nemo sibi moritur;</v>
      <v id="8">sive enim vivimus, Domino vivimus, sive morimur, Domino morimur. Sive ergo vivimus, sive morimur, Domini sumus.</v>
      <v id="9">In hoc enim Christus et mortuus est et vixit, ut et mortuorum et vivorum dominetur.</v>
      <v id="10">Tu autem, quid iudicas fratrem tuum? Aut tu, quare spernis fratrem tuum? Omnes enim stabimus ante tribunal Dei;</v>
      <v id="11">scriptum est enim: Vivo ego, dicit Dominus,mihi flectetur omne genu,et omnis lingua confitebitur Deo ".</v>
      <v id="12">Itaque unusquisque nostrum pro se rationem reddet Deo.</v>
      <v id="13">Non ergo amplius invicem iudicemus, sed hoc iudicate magis, ne ponatis offendiculum fratri vel scandalum.</v>
      <v id="14">Scio et certus sum in Domino Iesu, quia nihil commune per seipsum, nisi ei, qui existimat quid commune esse, illi commune est.</v>
      <v id="15">Si enim propter cibum frater tuus contristatur, iam non secundum caritatem ambulas. Noli cibo tuo illum perdere, pro quo Christus mortuus est!</v>
      <v id="16">Non ergo blasphemetur bonum vestrum!</v>
      <v id="17">Non est enim regnum Dei esca et potus, sed iustitia et pax et gaudium in Spiritu Sancto;</v>
      <v id="18">qui enim in hoc servit Christo, placet Deo et probatus est hominibus.</v>
      <v id="19">Itaque, quae pacis sunt, sectemur et quae aedificationis sunt in invicem.</v>
      <v id="20">Noli propter escam destruere opus Dei! Omnia quidem munda sunt, sed malum est homini, qui per offendiculum manducat.</v>
      <v id="21">Bonum est non manducare carnem et non bibere vinum neque id, in quo frater tuus offendit.</v>
      <v id="22">Tu, quam fidem habes, penes temetipsum habe coram Deo. Beatus, qui non iudicat semetipsum in eo quod probat.</v>
      <v id="23">Qui autem discernit si manducaverit, damnatus est, quia non ex fide; omne autem, quod non ex fide, peccatum est.</v>
    </c>
    <c id="15">
      <v id="1">Debemus autem nos fir miores imbecillitates infir morum sustinere et non nobis placere.</v>
      <v id="2">Unusquisque nostrum proximo placeat in bonum ad aedificationem;</v>
      <v id="3">etenim Christus non sibi placuit, sed sicut scriptum est: " Improperia improperantium tibi ceciderunt super me ".</v>
      <v id="4">Quaecumque enim antea scripta sunt, ad nostram doctrinam scripta sunt, ut per patientiam et consolationem Scripturarum spem habeamus.</v>
      <v id="5">Deus autem patientiae et solacii det vobis idipsum sapere in alterutrum secundum Christum Iesum,</v>
      <v id="6">ut unanimes uno ore glorificetis Deum et Patrem Domini nostri Iesu Christi.</v>
      <v id="7">Propter quod suscipite invicem, sicut et Christus suscepit vos, in gloriam Dei.</v>
      <v id="8">Dico enim Christum ministrum fuisse circumcisionis propter veritatem Dei ad confirmandas promissiones patrum;</v>
      <v id="9">gentes autem propter misericordiam glorificare Deum, sicut scriptum est: Propter hoc confitebor tibi in gentibus et nomini tuo cantabo ".</v>
      <v id="10">Et iterum dicit: " Laetamini, gentes, cum plebe eius ".</v>
      <v id="11">Et iterum: Laudate, omnes gentes, Dominum,et magnificent eum omnes populi ".</v>
      <v id="12">Et rursus Isaias ait: Erit radix Iesse,et qui exsurget regere gentes:in eo gentes sperabunt ".</v>
      <v id="13">Deus autem spei repleat vos omni gaudio et pace in credendo, ut abundetis in spe in virtute Spiritus Sancti.</v>
      <v id="14">Certus sum autem, fratres mei, et ego ipse de vobis, quoniam et ipsi pleni estis bonitate, repleti omni scientia, ita ut possitis et alterutrum monere.</v>
      <v id="15">Audacius autem scripsi vobis ex parte, tamquam in memoriam vos reducens propter gratiam, quae data est mihi a Deo,</v>
      <v id="16">ut sim minister Christi Iesu ad gentes, consecrans evangelium Dei, ut fiat oblatio gentium accepta, sanctificata in Spiritu Sancto.</v>
      <v id="17">Habeo igitur gloriationem in Christo Iesu ad Deum;</v>
      <v id="18">non enim audebo aliquid loqui eorum, quae per me non effecit Christus in oboedientiam gentium, verbo et factis,</v>
      <v id="19">in virtute signorum et prodigiorum, in virtute Spiritus, ita ut ab Ierusalem et per circuitum usque in Illyricum repleverim evangelium Christi,</v>
      <v id="20">sic autem contendens praedicare evangelium, non ubi nominatus est Christus, ne super alienum fundamentum aedificarem,</v>
      <v id="21">sed sicut scriptum est: Quibus non est annuntiatum de eo, videbunt;et, qui non audierunt, intellegent ".</v>
      <v id="22">Propter quod et impediebar plurimum venire ad vos;</v>
      <v id="23">nunc vero ulterius locum non habens in his regionibus, cupiditatem autem habens veniendi ad vos ex multis iam annis,</v>
      <v id="24">cum in Hispaniam proficisci coepero, spero enim quod praeteriens videam vos et a vobis deducar illuc, si vobis primum ex parte fruitus fuero.</v>
      <v id="25">Nunc autem proficiscor in Ierusalem ministrare sanctis;</v>
      <v id="26">probaverunt enim Macedonia et Achaia communicationem aliquam facere in pauperes sanctorum, qui sunt in Ierusalem.</v>
      <v id="27">Placuit enim eis, et debitores sunt eorum; nam si spiritalibus eorum communicaverunt gentes, debent et in carnalibus ministrare eis.</v>
      <v id="28">Hoc igitur cum consummavero et assignavero eis fructum hunc, proficiscar per vos in Hispaniam;</v>
      <v id="29">scio autem quoniam veniens ad vos, in abundantia benedictionis Christi veniam.</v>
      <v id="30">Obsecro autem vos, fratres, per Dominum nostrum Iesum Christum et per caritatem Spiritus, ut concertemini mecum in orationibus pro me ad Deum,</v>
      <v id="31">ut liberer ab infidelibus, qui sunt in Iudaea, et ministerium meum pro Ierusalem acceptum sit sanctis,</v>
      <v id="32">ut veniens ad vos in gaudio per voluntatem Dei refrigerer vobiscum.</v>
      <v id="33">Deus autem pacis sit cum omnibus vobis. Amen.</v>
    </c>
    <c id="16">
      <v id="1">Commendo autem vobis Phoebem sororem nostram, quae est ministra ecclesiae, quae est Cenchreis,</v>
      <v id="2">ut eam suscipiatis in Domino digne sanctis et assistatis ei in quocumque negotio vestri indiguerit; etenim ipsa astitit multis et mihi ipsi.</v>
      <v id="3">Salutate Priscam et Aquilam adiutores meos in Christo Iesu,</v>
      <v id="4">qui pro anima mea suas cervices supposuerunt, quibus non solus ego gratias ago sed et cunctae ecclesiae gentium;</v>
      <v id="5">et domesticam eorum ecclesiam.Salutate Epaenetum dilectum mihi, primitias Asiae in Christo.</v>
      <v id="6">Salutate Mariam, quae multum laboravit in vobis.</v>
      <v id="7">Salutate Andronicum et Iuniam cognatos meos et concaptivos meos, qui sunt nobiles in apostolis, qui et ante me fuerunt in Christo.</v>
      <v id="8">Salutate Ampliatum dilectissimum mihi in Domino.</v>
      <v id="9">Salutate Urbanum adiutorem nostrum in Christo et Stachyn dilectum meum.</v>
      <v id="10">Salutate Apellem probatum in Christo. Salutate eos, qui sunt ex Aristobuli.</v>
      <v id="11">Salutate Herodionem cognatum meum. Salutate eos, qui sunt ex Narcissi, qui sunt in Domino.</v>
      <v id="12">Salutate Tryphaenam et Tryphosam, quae laborant in Domino. Salutate Persidam carissimam, quae multum laboravit in Domino.</v>
      <v id="13">Salutate Rufum electum in Domino et matrem eius et meam.</v>
      <v id="14">Salutate Asyncritum, Phlegonta, Hermen, Patrobam, Hermam et, qui cum eis sunt, fratres.</v>
      <v id="15">Salutate Philologum et Iuliam, Nereum et sororem eius et Olympam et omnes, qui cum eis sunt, sanctos.</v>
      <v id="16">Salutate invicem in osculo sancto. Salutant vos omnes ecclesiae Christi.</v>
      <v id="17">Rogo autem vos, fratres, ut observetis eos, qui dissensiones et offendicula praeter doctrinam, quam vos didicistis, faciunt, et declinate ab illis;</v>
      <v id="18">huiusmodi enim Domino nostro Christo non serviunt sed suo ventri, et per dulces sermones et benedictiones seducunt corda innocentium.</v>
      <v id="19">Vestra enim oboedientia ad omnes pervenit; gaudeo igitur in vobis, sed volo vos sapientes esse in bono et simplices in malo.</v>
      <v id="20">Deus autem pacis conteret Satanam sub pedibus vestris velociter.Gratia Domini nostri Iesu vobiscum.</v>
      <v id="21">Salutat vos Timotheus adiutor meus et Lucius et Iason et Sosipater cognati mei.</v>
      <v id="22">Saluto vos ego Tertius, qui scripsi epistulam in Domino.</v>
      <v id="23">Salutat vos Gaius hospes meus et universae ecclesiae. Salutat vos Erastus arcarius civitatis et Quartus frater.</v>
      <v id="24">()</v>
      <v id="25">Ei autem, qui potens est vos confirmare iuxta evangelium meum et praedicationem Iesu Christi secundum revelationem mysterii temporibus aeternis taciti,</v>
      <v id="26">manifestati autem nunc, et per scripturas Prophetarum secundum praeceptum aeterni Dei ad oboeditionem fidei in cunctis gentibus patefacti,</v>
      <v id="27">soli sapienti Deo per Iesum Christum, cui gloria in saecula. Amen.</v>
    </c>
  </book>
</usfx>
