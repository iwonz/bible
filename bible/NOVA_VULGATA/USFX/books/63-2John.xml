<?xml version="1.0" encoding="UTF-8"?>
<usfx version="2.5">
  <book id="2JOHN">
    <c id="1">
      <v id="1">Presbyter electae dominae et filiis eius, quos ego diligo in veritate, et non ego solus, sed et omnes, qui noverunt veritatem,</v>
      <v id="2">propter veritatem, quae permanet in nobis et nobiscum erit in sempiternum.</v>
      <v id="3">Erit nobiscum gratia, misericordia, pax a Deo Patre et a Iesu Christo, Filio Patris, in veritate et caritate.</v>
      <v id="4">Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.</v>
      <v id="5">Et nunc rogo te, domina, non tamquam mandatum novum scribens tibi, sed quod habuimus ab initio, ut diligamus alterutrum.</v>
      <v id="6">Et haec est caritas, ut ambulemus secundum mandata eius; hoc mandatum est, quemadmodum audistis ab initio, ut in eo ambuletis.</v>
      <v id="7">Quoniam multi seductores prodierunt in mundum, qui non confitentur Iesum Christum venientem in carne; hic est seductor et antichristus.</v>
      <v id="8">Videte vosmetipsos, ne perdatis, quae operati estis, sed ut mercedem plenam accipiatis.</v>
      <v id="9">Omnis, qui ultra procedit et non manet in doctrina Christi, Deum non habet; qui permanet in doctri na, hic et Patrem et Filium habet.</v>
      <v id="10">Si quis venit ad vos et hanc doctrinam non affert, nolite accipere eum in domum nec " Ave " ei dixeritis;</v>
      <v id="11">qui enim dicit illi: " Ave ", communicat operibus illius malignis.</v>
      <v id="12">Plura habens vobis scribere, nolui per chartam et atramentum; spero enim me futurum apud vos, et os ad os loqui, ut gaudium nostrum plenum sit.</v>
      <v id="13">Salutant te filii sororis tuae electae.</v>
    </c>
  </book>
</usfx>
