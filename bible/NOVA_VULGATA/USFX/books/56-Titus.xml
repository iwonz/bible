<?xml version="1.0" encoding="UTF-8"?>
<usfx version="2.5">
  <book id="TITUS">
    <c id="1">
      <v id="1">Paulus servus Dei, apostolus autem Iesu Christi secundum fi dem electorum Dei et agnitionem veritatis, quae secundum pietatem est</v>
      <v id="2">in spem vitae aeternae, quam promisit, qui non mentitur, Deus ante tempora saecularia;</v>
      <v id="3">manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,</v>
      <v id="4">Tito germano filio secundum communem fidem: gratia et pax a Deo Patre et Christo Iesu salvatore nostro.</v>
      <v id="5">Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,</v>
      <v id="6">si quis sine crimine est, unius uxoris vir, filios habens fideles, non in accusatione luxuriae aut non subiectos.</v>
      <v id="7">Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,</v>
      <v id="8">sed hospitalem, benignum, sobrium, iustum, sanctum, continentem,</v>
      <v id="9">amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.</v>
      <v id="10">Sunt enim multi et non subiecti, vaniloqui et seductores, maxime qui de circumcisione sunt,</v>
      <v id="11">quibus oportet silentium imponere, quia universas domos subvertunt docentes, quae non oportet, turpis lucri gratia.</v>
      <v id="12">Dixit quidam ex illis, proprius ipsorum propheta: " Cretenses semper mendaces, malae bestiae, ventres pigri ".</v>
      <v id="13">Testimonium hoc verum est. Quam ob causam increpa illos dure, ut sani sint in fide,</v>
      <v id="14">non intendentes Iudaicis fabulis et mandatis hominum aversantium veritatem.</v>
      <v id="15">Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.</v>
      <v id="16">Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.</v>
    </c>
    <c id="2">
      <v id="1">Tu autem loquere, quae decent sanam doctrinam.</v>
      <v id="2">Senes, ut sobrii sint, pudici, prudentes, sani fide, dilectione, patientia.</v>
      <v id="3">Anus similiter in habitu sanctae, non criminatrices, non vino multo deditae, bene docentes,</v>
      <v id="4">ut prudentiam doceant adulescentulas, ut viros suos ament, filios diligant,</v>
      <v id="5">prudentes sint, castae, domus curam habentes, benignae, subditae suis viris, ut non blasphemetur verbum Dei.</v>
      <v id="6">Iuvenes similiter hortare, ut sobrii sint.</v>
      <v id="7">In omnibus teipsum praebens exemplum bonorum operum, in doctrina integritatem, gravitatem,</v>
      <v id="8">in verbo sano irreprehensibilem, ut is, qui ex adverso est, vereatur, nihil habens malum dicere de nobis.</v>
      <v id="9">Servos dominis suis subditos esse in omnibus, placentes esse, non contradicentes,</v>
      <v id="10">non fraudantes, sed omnem fidem bonam ostendentes, ut doctrinam salutaris nostri Dei ornent in omnibus.</v>
      <v id="11">Apparuit enim gratia Dei salutaris omnibus hominibus</v>
      <v id="12">erudiens nos, ut abnegantes impietatem et saecularia desideria sobrie et iuste et pie vivamus in hoc saeculo,</v>
      <v id="13">exspectantes beatam spem et adventum gloriae magni Dei et salvatoris nostri Iesu Christi;</v>
      <v id="14">qui dedit semetipsum pro nobis, ut nos redimeret ab omni iniquitate et mundaret sibi populum peculiarem, sectatorem bonorum operum.</v>
      <v id="15">Haec loquere et exhortare et argue cum omni imperio. Nemo te contemnat!</v>
    </c>
    <c id="3">
      <v id="1">Admone illos principibus, pote statibus subditos esse, dicto oboedire, ad omne opus bonum paratos esse,</v>
      <v id="2">neminem blasphemare, non litigiosos esse, modestos, omnem ostendentes mansuetudinem ad omnes homines.</v>
      <v id="3">Eramus enim et nos aliquando insipientes, inoboedientes, errantes, servientes concupiscentiis et voluptatibus variis, in malitia et invidia agentes, odibiles, odientes invicem.</v>
      <v id="4">Cum autem benignitas et humanitas apparuit salvatoris nostri Dei,</v>
      <v id="5">non ex operibus iustitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</v>
      <v id="6">quem effudit super nos abunde per Iesum Christum salvatorem nostrum,</v>
      <v id="7">ut iustificati gratia ipsius heredes simus secundum spem vitae aeternae.</v>
      <v id="8">Fidelis sermo, et volo te de his confirmare, ut curent bonis operibus praeesse, qui crediderunt Deo. Haec sunt bona et utilia hominibus;</v>
      <v id="9">stultas autem quaestiones et genealogias et contentiones et pugnas circa legem devita, sunt enim inutiles et vanae.</v>
      <v id="10">Haereticum hominem post unam et secundam correptionem devita,</v>
      <v id="11">sciens quia subversus est, qui eiusmodi est, et delinquit, proprio iudicio condemnatus.</v>
      <v id="12">Cum misero ad te Artemam aut Tychicum, festina ad me venire Nicopolim; ibi enim statui hiemare.</v>
      <v id="13">Zenam legis peritum et Apollo sollicite instrue, ut nihil illis desit.</v>
      <v id="14">Discant autem et nostri bonis operibus praeesse ad usus necessarios, ut non sint infructuosi.</v>
      <v id="15">Salutant te, qui mecum sunt, omnes. Saluta, qui nos amant in fide.Gratia cum omnibus vobis.</v>
    </c>
  </book>
</usfx>
