<?xml version="1.0" encoding="UTF-8"?>
<usfx version="2.5">
  <book id="3JOHN">
    <c id="1">
      <v id="1">Presbyter Gaio carissimo, quem ego diligo in veritate.</v>
      <v id="2">Carissime, in omnibus exopto prospere te agere et valere, sicut prospere agit anima tua.</v>
      <v id="3">Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.</v>
      <v id="4">Maius horum non habeo gaudium, quam ut audiam filios meos in veritate ambulare.</v>
      <v id="5">Carissime, fideliter facis, quidquid operaris in fratres et hoc in peregrinos,</v>
      <v id="6">qui testimonium reddiderunt caritati tuae in conspectu ecclesiae. Bene facies subveniens illis in via digne Deo;</v>
      <v id="7">pro nomine enim profecti sunt, nihil accipientes a gentilibus.</v>
      <v id="8">Nos ergo debemus sublevare huiusmodi, ut cooperatores simus veritatis.</v>
      <v id="9">Scripsi aliquid ecclesiae; sed is qui amat primatum gerere in eis, Diotrephes, non recipit nos.</v>
      <v id="10">Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.</v>
      <v id="11">Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.</v>
      <v id="12">Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.</v>
      <v id="13">Multa habui scribere tibi, sed nolo per atramentum et calamum scribere tibi;</v>
      <v id="14">spero autem protinus te videre, et os ad os loquemur.</v>
      <v id="15">Pax tibi. Salutant te amici. Saluta amicos nominatim.</v>
    </c>
  </book>
</usfx>
