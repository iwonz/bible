<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Lamentationes</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Lamentationes</h1>
  <h2>Chapter 1</h2>
  <p class="verse" id="Lam.1.1"><sup><a href="#Lam.1.1" class="verse-number">1</a></sup> ALEPH. Quomodo sedet solacivitas plena populo!Facta est quasi viduadomina gentium;princeps provinciarumfacta est sub tributo.</p>
  <p class="verse" id="Lam.1.2"><sup><a href="#Lam.1.2" class="verse-number">2</a></sup> BETH. Plorans plorat in nocte,et lacrimae eius in maxillis eius;non est qui consoletur eamex omnibus caris eius:omnes amici eius spreverunt eamet facti sunt ei inimici.</p>
  <p class="verse" id="Lam.1.3"><sup><a href="#Lam.1.3" class="verse-number">3</a></sup> GHIMEL. Migravit Iudas prae afflictioneet multitudine servitutis;habitat inter gentesnec invenit requiem:omnes persecutores eius apprehenderunt eaminter angustias.</p>
  <p class="verse" id="Lam.1.4"><sup><a href="#Lam.1.4" class="verse-number">4</a></sup> DALETH. Viae Sion lugent,eo quod non sint qui veniant ad sollemnitatem;omnes portae eius destructae,sacerdotes eius gementes,virgines eius afflictae,et ipsa oppressa amaritudine.</p>
  <p class="verse" id="Lam.1.5"><sup><a href="#Lam.1.5" class="verse-number">5</a></sup> HE. Facti sunt hostes eius in caput,inimici eius in securitate,quia Dominus afflixit eampropter multitudinem iniquitatum eius;parvuli eius ducti sunt captiviante faciem tribulantis.</p>
  <p class="verse" id="Lam.1.6"><sup><a href="#Lam.1.6" class="verse-number">6</a></sup> VAU. Et egressus est a filia Sionomnis decor eius;facti sunt principes eius velut cervinon invenientes pascuaet abierunt absque fortitudineante faciem persequentis.</p>
  <p class="verse" id="Lam.1.7"><sup><a href="#Lam.1.7" class="verse-number">7</a></sup> ZAIN. Recordata est Ierusalemdierum afflictionis suae et peregrinationis,omnium desiderabilium suorum,quae habuerat a diebus antiquis,cum caderet populus eius in manu hostili,et non esset auxiliator;viderunt eam hosteset deriserunt interitum eius.</p>
  <p class="verse" id="Lam.1.8"><sup><a href="#Lam.1.8" class="verse-number">8</a></sup> HETH. Peccatum peccavit Ierusalem,propterea abominabilis facta est;omnes, qui glorificabant eam, spreverunt illam,quia viderunt ignominiam eius:ipsa autem gemensconversa est retrorsum.</p>
  <p class="verse" id="Lam.1.9"><sup><a href="#Lam.1.9" class="verse-number">9</a></sup> TETH. Sordes eius in fimbriis eius,nec recordata est finis sui;deposita est vehementer,non habens consolatorem. Vide, Domine, afflictionem meam, quoniam erectus est inimicus! ".</p>
  <p class="verse" id="Lam.1.10"><sup><a href="#Lam.1.10" class="verse-number">10</a></sup> IOD. Manum suam misit hostisad omnia desiderabilia eius,quia vidit gentesingressas sanctuarium suum,de quibus praeceperas,ne intrarent in ecclesiam tuam.</p>
  <p class="verse" id="Lam.1.11"><sup><a href="#Lam.1.11" class="verse-number">11</a></sup> CAPH. Omnis populus eius gemenset quaerens panem;dederunt pretiosa quaeque pro ciboad refocillandam animam. Vide, Domine, et considera,quoniam facta sum vilis!</p>
  <p class="verse" id="Lam.1.12"><sup><a href="#Lam.1.12" class="verse-number">12</a></sup> LAMED. O vos omnes, qui transitis per viam,attendite et videte,si est dolor sicut dolor meus,quem paravit mihi,quo afflixit me Dominusin die irae furoris sui.</p>
  <p class="verse" id="Lam.1.13"><sup><a href="#Lam.1.13" class="verse-number">13</a></sup> MEM. De excelso misit ignem,in ossa mea immisit eum;expandit rete pedibus meis,convertit me retrorsum:posuit me desolatam,tota die maerore confectam.</p>
  <p class="verse" id="Lam.1.14"><sup><a href="#Lam.1.14" class="verse-number">14</a></sup> NUN. Vigilavit super iniquitates meas,in manu eius convolutae suntet impositae collo meo;debilitavit virtutem meam:dedit me Dominus in manu,de qua non potero surgere.</p>
  <p class="verse" id="Lam.1.15"><sup><a href="#Lam.1.15" class="verse-number">15</a></sup> SAMECH. Sprevit omnes fortes meosDominus in medio mei;vocavit adversum me conventum,ut contereret iuvenes meos:torcular calcavit Dominusvirgini filiae Iudae.</p>
  <p class="verse" id="Lam.1.16"><sup><a href="#Lam.1.16" class="verse-number">16</a></sup> AIN. Idcirco ego plorans,et oculus meus deducens aquas,quia longe factus est a me consolatorreficiens animam meam;facti sunt filii mei desolati,quoniam invaluit inimicus ".</p>
  <p class="verse" id="Lam.1.17"><sup><a href="#Lam.1.17" class="verse-number">17</a></sup> PHE. Expandit Sion manus suas,non est qui consoletur eam;mandavit Dominus adversum Iacobin circuitu eius hostes eius:facta est Ierusalemquasi polluta menstruis inter eos.</p>
  <p class="verse" id="Lam.1.18"><sup><a href="#Lam.1.18" class="verse-number">18</a></sup> SADE. " Iustus est Dominus,quia contra os eius rebellis fui.Audite, obsecro, universi populi,et videte dolorem meum:virgines meae et iuvenes meiabierunt in captivitatem.</p>
  <p class="verse" id="Lam.1.19"><sup><a href="#Lam.1.19" class="verse-number">19</a></sup> COPH. Vocavi amicos meos,et ipsi deceperunt me;sacerdotes mei et senes meiin urbe consumpti sunt,quia quaesierunt cibum sibi,ut refocillarent animam suam.</p>
  <p class="verse" id="Lam.1.20"><sup><a href="#Lam.1.20" class="verse-number">20</a></sup> RES. Vide, Domine, quoniam tribulor;efferbuerunt viscera mea,subversum est cor meum in memetipsa,quoniam valde rebellis fui;foris orbavit me gladiuset domi mors.</p>
  <p class="verse" id="Lam.1.21"><sup><a href="#Lam.1.21" class="verse-number">21</a></sup> SIN. Audi, quia ingemisco ego,et non est qui consoletur me;omnes inimici mei audierunt malum meum,laetati sunt quoniam tu fecisti.Adduc diem, quem proclamasti,et fient similes mei.</p>
  <p class="verse" id="Lam.1.22"><sup><a href="#Lam.1.22" class="verse-number">22</a></sup> THAU. Ingrediatur omne malum eorum coram te,et fac eis,sicut fecisti mihipropter omnes iniquitates meas;multi enim gemitus mei,et cor meum maerens ".</p>
  <h2>Chapter 2</h2>
  <p class="verse" id="Lam.2.1"><sup><a href="#Lam.2.1" class="verse-number">1</a></sup> ALEPH. Quomodo obtexit caligine in furore suoDominus filiam Sion!Proiecit de caelo in terramgloriam Israelet non est recordatus scabelli pedum suorumin die furoris sui.</p>
  <p class="verse" id="Lam.2.2"><sup><a href="#Lam.2.2" class="verse-number">2</a></sup> BETH. Praecipitavit Dominusnec pepercit omnia pascua Iacob;destruxit in furore suomunitiones filiae Iudae;deiecit in terram, polluitregnum et principes eius.</p>
  <p class="verse" id="Lam.2.3"><sup><a href="#Lam.2.3" class="verse-number">3</a></sup> GHIMEL. Confregit in ira furoris suiomne cornu Israel;avertit retrorsum dexteram suama facie inimiciet succendit in Iacob quasi ignem flammaedevorantis in gyro.</p>
  <p class="verse" id="Lam.2.4"><sup><a href="#Lam.2.4" class="verse-number">4</a></sup> DALETH. Tetendit arcum suum quasi inimicus,firmavit dexteram suam quasi hostiset occidit omne,quod pulchrum erat visu,in tabernaculo filiae Sion;effudit quasi ignem indignationem suam.</p>
  <p class="verse" id="Lam.2.5"><sup><a href="#Lam.2.5" class="verse-number">5</a></sup> HE. Factus est Dominus velut inimicus,deglutivit Israel,deglutivit omnia moenia eius,dissipavit munitiones eiuset multiplicavit in filia Iudaemaerorem et maestitiam.</p>
  <p class="verse" id="Lam.2.6"><sup><a href="#Lam.2.6" class="verse-number">6</a></sup> VAU. Et dissipavit quasi hortum saepem suam,demolitus est tabernaculum suum; oblivioni tradidit Dominus in Sion festivitatem et sabbatumet despexit in indignatione furoris suiregem et sacerdotem.</p>
  <p class="verse" id="Lam.2.7"><sup><a href="#Lam.2.7" class="verse-number">7</a></sup> ZAIN. Reppulit Dominus altare suum,maledixit sanctuario suo;tradidit in manu inimicimuros domorum eius:vocem dederunt in domo Dominisicut in die sollemni.</p>
  <p class="verse" id="Lam.2.8"><sup><a href="#Lam.2.8" class="verse-number">8</a></sup> HETH. Cogitavit Dominus dissiparemurum filiae Sion;tetendit funiculum,non avertit manum suam a perditione;et in luctum redegit antemurale et murum:pariter elanguerunt.</p>
  <p class="verse" id="Lam.2.9"><sup><a href="#Lam.2.9" class="verse-number">9</a></sup> TETH. Defixae sunt in terra portae eius;perdidit et contrivit vectes eius.Rex eius et principes eius in gentibus;non est lex,et prophetae eius non inveneruntvisionem a Domino.</p>
  <p class="verse" id="Lam.2.10"><sup><a href="#Lam.2.10" class="verse-number">10</a></sup> IOD. Sederunt in terra,conticuerunt senes filiae Sion,consperserunt cinere capita sua,accincti sunt ciliciis;abiecerunt in terram capita suavirgines Ierusalem.</p>
  <p class="verse" id="Lam.2.11"><sup><a href="#Lam.2.11" class="verse-number">11</a></sup> CAPH. Defecerunt prae lacrimis oculi mei,efferbuerunt viscera mea;effusum est in terra iecur meumsuper contritione filiae populi mei,cum deficeret parvulus et lactansin plateis oppidi.</p>
  <p class="verse" id="Lam.2.12"><sup><a href="#Lam.2.12" class="verse-number">12</a></sup> LAMED. Matribus suis dixerunt: Ubi est triticum et vinum? ",cum deficerent quasi vulneratiin plateis civitatis,cum exhalarent animas suasin sinu matrum suarum.</p>
  <p class="verse" id="Lam.2.13"><sup><a href="#Lam.2.13" class="verse-number">13</a></sup> MEM. Cui comparabo te vel cui assimilabo te,filia Ierusalem?Cui exaequabo te et consolabor te, virgo filia Sion?Magna est enim velut mare contritio tua;quis medebitur tui?</p>
  <p class="verse" id="Lam.2.14"><sup><a href="#Lam.2.14" class="verse-number">14</a></sup> NUN. Prophetae tui viderunt tibi falsa et stultanec aperiebant iniquitatem tuam,ut converterent sortem tuam;viderunt autem tibi oraculamendacii et seductionis.</p>
  <p class="verse" id="Lam.2.15"><sup><a href="#Lam.2.15" class="verse-number">15</a></sup> SAMECH. Plauserunt super te manibusomnes transeuntes per viam;sibilaverunt et moverunt caput suumsuper filiam Ierusalem: Haeccine est urbs, quam vocabant perfectum decorem,gaudium universae terrae? ".</p>
  <p class="verse" id="Lam.2.16"><sup><a href="#Lam.2.16" class="verse-number">16</a></sup> PHE. Aperuerunt super te os suumomnes inimici tui;sibilaverunt et fremuerunt dentibuset dixerunt: " Devoravimus;en ista est dies, quam exspectabamus:invenimus, vidimus ".</p>
  <p class="verse" id="Lam.2.17"><sup><a href="#Lam.2.17" class="verse-number">17</a></sup> AIN. Fecit Dominus, quae cogitavit;complevit sermonem suum,quem praeceperat a diebus antiquis:destruxit et non pepercit.Et laetificavit super te inimicumet exaltavit cornu hostium tuorum.</p>
  <p class="verse" id="Lam.2.18"><sup><a href="#Lam.2.18" class="verse-number">18</a></sup> SADE. Clamet cor tuum ad Dominumsuper muros filiae Sion;deduc quasi torrentem lacrimasper diem et noctem.Non des requiem tibi,neque taceat pupilla oculi tui.</p>
  <p class="verse" id="Lam.2.19"><sup><a href="#Lam.2.19" class="verse-number">19</a></sup> COPH. Consurge, lamentare in noctein principio vigiliarum,effunde sicut aquam cor tuumante conspectum Domini;leva ad eum manus tuaspro anima parvulorum tuorum,qui defecerunt in famein capite omnium compitorum.</p>
  <p class="verse" id="Lam.2.20"><sup><a href="#Lam.2.20" class="verse-number">20</a></sup> RES. " Vide, Domine, et considera,cui feceris ita;ergone comedent mulieres fructum suum,parvulos diligenter fovendos?Num occidetur in sanctuario Dominisacerdos et propheta?</p>
  <p class="verse" id="Lam.2.21"><sup><a href="#Lam.2.21" class="verse-number">21</a></sup> SIN. Iacuerunt in terra forispuer et senex;virgines meae et iuvenes meiceciderunt in gladio:interfecisti in die furoris tui,percussisti nec misertus es.</p>
  <p class="verse" id="Lam.2.22"><sup><a href="#Lam.2.22" class="verse-number">22</a></sup> THAU. Vocasti quasi ad diem sollemnem,qui terrerent me de circuitu,et non fuit in die furoris Domini,qui effugeret et relinqueretur:quos fovi et enutrivi,inimicus meus consumpsit eos ".</p>
  <h2>Chapter 3</h2>
  <p class="verse" id="Lam.3.1"><sup><a href="#Lam.3.1" class="verse-number">1</a></sup> ALEPH. Ego vir videns paupertatem meamin virga indignationis eius.</p>
  <p class="verse" id="Lam.3.2"><sup><a href="#Lam.3.2" class="verse-number">2</a></sup> ALEPH. Me minavit et adduxitin tenebras et non in lucem.</p>
  <p class="verse" id="Lam.3.3"><sup><a href="#Lam.3.3" class="verse-number">3</a></sup> ALEPH. Tantum in me vertit et convertitmanum suam tota die.</p>
  <p class="verse" id="Lam.3.4"><sup><a href="#Lam.3.4" class="verse-number">4</a></sup> BETH. Consumpsit pellem meam et carnem meam,contrivit ossa mea.</p>
  <p class="verse" id="Lam.3.5"><sup><a href="#Lam.3.5" class="verse-number">5</a></sup> BETH. Aedificavit in gyro meoet circumdedit me felle et labore.</p>
  <p class="verse" id="Lam.3.6"><sup><a href="#Lam.3.6" class="verse-number">6</a></sup> BETH. In tenebrosis collocavit mequasi mortuos sempiternos.</p>
  <p class="verse" id="Lam.3.7"><sup><a href="#Lam.3.7" class="verse-number">7</a></sup> GHIMEL. Circumaedificavit adversum me, ut non egrediar,aggravavit compedem meum.</p>
  <p class="verse" id="Lam.3.8"><sup><a href="#Lam.3.8" class="verse-number">8</a></sup> GHIMEL. Sed et cum clamavero et rogavero,exclusit orationem meam.</p>
  <p class="verse" id="Lam.3.9"><sup><a href="#Lam.3.9" class="verse-number">9</a></sup> GHIMEL. Conclusit vias meas lapidibus quadris,semitas meas subvertit.</p>
  <p class="verse" id="Lam.3.10"><sup><a href="#Lam.3.10" class="verse-number">10</a></sup> DALETH. Ursus insidians factus est mihi,leo in absconditis.</p>
  <p class="verse" id="Lam.3.11"><sup><a href="#Lam.3.11" class="verse-number">11</a></sup> DALETH. Semitas meas subvertit et confregit me,posuit me desolatam.</p>
  <p class="verse" id="Lam.3.12"><sup><a href="#Lam.3.12" class="verse-number">12</a></sup> DALETH. Tetendit arcum suum et posuit mequasi signum ad sagittam.</p>
  <p class="verse" id="Lam.3.13"><sup><a href="#Lam.3.13" class="verse-number">13</a></sup> HE. Misit in renibus meisfilias pharetrae suae.</p>
  <p class="verse" id="Lam.3.14"><sup><a href="#Lam.3.14" class="verse-number">14</a></sup> HE. Factus sum in derisum omni populo meo,canticum eorum tota die.</p>
  <p class="verse" id="Lam.3.15"><sup><a href="#Lam.3.15" class="verse-number">15</a></sup> HE. Replevit me amaritudinibus,inebriavit me absinthio.</p>
  <p class="verse" id="Lam.3.16"><sup><a href="#Lam.3.16" class="verse-number">16</a></sup> VAU. Et fregit in glarea dentes meos,depressit me cinere.</p>
  <p class="verse" id="Lam.3.17"><sup><a href="#Lam.3.17" class="verse-number">17</a></sup> VAU. Et repulsa est a pace anima mea,oblitus sum bonorum.</p>
  <p class="verse" id="Lam.3.18"><sup><a href="#Lam.3.18" class="verse-number">18</a></sup> VAU. Et dixi: " Periit splendor meus et spes mea a Domino ".</p>
  <p class="verse" id="Lam.3.19"><sup><a href="#Lam.3.19" class="verse-number">19</a></sup> ZAIN. Recordare paupertatis et peregrinationis meae,absinthii et fellis.</p>
  <p class="verse" id="Lam.3.20"><sup><a href="#Lam.3.20" class="verse-number">20</a></sup> ZAIN. Memoria memor estet tabescit in me anima mea.</p>
  <p class="verse" id="Lam.3.21"><sup><a href="#Lam.3.21" class="verse-number">21</a></sup> ZAIN. Haec recolam in corde meo,ideo sperabo.</p>
  <p class="verse" id="Lam.3.22"><sup><a href="#Lam.3.22" class="verse-number">22</a></sup> HETH. Misericordiae Domini, quia non sumus consumpti,quia non defecerunt miserationes eius.</p>
  <p class="verse" id="Lam.3.23"><sup><a href="#Lam.3.23" class="verse-number">23</a></sup> HETH. Novae sunt omni mane,magna est fides tua.</p>
  <p class="verse" id="Lam.3.24"><sup><a href="#Lam.3.24" class="verse-number">24</a></sup> HETH. " Pars mea Dominus, dixit anima mea;propterea exspectabo eum ".</p>
  <p class="verse" id="Lam.3.25"><sup><a href="#Lam.3.25" class="verse-number">25</a></sup> TETH. Bonus est Dominus sperantibus in eum,animae quaerenti illum.</p>
  <p class="verse" id="Lam.3.26"><sup><a href="#Lam.3.26" class="verse-number">26</a></sup> TETH. Bonum est praestolari cum silentiosalutare Domini.</p>
  <p class="verse" id="Lam.3.27"><sup><a href="#Lam.3.27" class="verse-number">27</a></sup> TETH. Bonum est viro, cum portaveritiugum ab adulescentia sua.</p>
  <p class="verse" id="Lam.3.28"><sup><a href="#Lam.3.28" class="verse-number">28</a></sup> IOD. Sedebit solitarius et tacebit,cum istud imponitur ei.</p>
  <p class="verse" id="Lam.3.29"><sup><a href="#Lam.3.29" class="verse-number">29</a></sup> IOD. Ponet in pulvere os suum,si forte sit spes.</p>
  <p class="verse" id="Lam.3.30"><sup><a href="#Lam.3.30" class="verse-number">30</a></sup> IOD. Dabit percutienti se maxillam,saturabitur opprobriis.</p>
  <p class="verse" id="Lam.3.31"><sup><a href="#Lam.3.31" class="verse-number">31</a></sup> CAPH. Quia non repellet in sempiternumDominus.</p>
  <p class="verse" id="Lam.3.32"><sup><a href="#Lam.3.32" class="verse-number">32</a></sup> CAPH. Quia si afflixit, et miserebitursecundum multitudinem misericordiarum suarum.</p>
  <p class="verse" id="Lam.3.33"><sup><a href="#Lam.3.33" class="verse-number">33</a></sup> CAPH. Non enim humiliat ex corde suoet affligit filios hominum.</p>
  <p class="verse" id="Lam.3.34"><sup><a href="#Lam.3.34" class="verse-number">34</a></sup> LAMED. Conterere sub pedibus suisomnes vinctos terrae.</p>
  <p class="verse" id="Lam.3.35"><sup><a href="#Lam.3.35" class="verse-number">35</a></sup> LAMED. Declinare iudicium viriin conspectu vultus Altissimi.</p>
  <p class="verse" id="Lam.3.36"><sup><a href="#Lam.3.36" class="verse-number">36</a></sup> LAMED. Pervertere hominem in iudicio suo,num Dominus haec ignorat?</p>
  <p class="verse" id="Lam.3.37"><sup><a href="#Lam.3.37" class="verse-number">37</a></sup> MEM. Quis est iste, qui dixit, et factum est?Dominus non iussit?</p>
  <p class="verse" id="Lam.3.38"><sup><a href="#Lam.3.38" class="verse-number">38</a></sup> MEM. Ex ore Altissimi nonne egrediunturet mala et bona?</p>
  <p class="verse" id="Lam.3.39"><sup><a href="#Lam.3.39" class="verse-number">39</a></sup> MEM. Quid murmurabit homo vivens,vir pro peccatis suis?</p>
  <p class="verse" id="Lam.3.40"><sup><a href="#Lam.3.40" class="verse-number">40</a></sup> NUN. " Scrutemur vias nostras et quaeramuset revertamur ad Dominum.</p>
  <p class="verse" id="Lam.3.41"><sup><a href="#Lam.3.41" class="verse-number">41</a></sup> NUN. Levemus corda nostra cum manibusad Dominum in caelos.</p>
  <p class="verse" id="Lam.3.42"><sup><a href="#Lam.3.42" class="verse-number">42</a></sup> NUN. Nos inique egimus et rebelles fuimus;idcirco tu inexorabilis fuisti.</p>
  <p class="verse" id="Lam.3.43"><sup><a href="#Lam.3.43" class="verse-number">43</a></sup> SAMECH. Operuisti in furore et percussisti nos;occidisti nec pepercisti.</p>
  <p class="verse" id="Lam.3.44"><sup><a href="#Lam.3.44" class="verse-number">44</a></sup> SAMECH. Opposuisti nubem tibi,ne transeat oratio.</p>
  <p class="verse" id="Lam.3.45"><sup><a href="#Lam.3.45" class="verse-number">45</a></sup> SAMECH. In eradicationem et abiectionem posuisti nosin medio populorum.</p>
  <p class="verse" id="Lam.3.46"><sup><a href="#Lam.3.46" class="verse-number">46</a></sup> PHE. Aperuerunt super nos os suumomnes inimici nostri.</p>
  <p class="verse" id="Lam.3.47"><sup><a href="#Lam.3.47" class="verse-number">47</a></sup> PHE. Formido et fovea facta est nobis,vastatio et contritio ".</p>
  <p class="verse" id="Lam.3.48"><sup><a href="#Lam.3.48" class="verse-number">48</a></sup> PHE. Rivos aquarum deducit oculus meusin contritione filiae populi mei.</p>
  <p class="verse" id="Lam.3.49"><sup><a href="#Lam.3.49" class="verse-number">49</a></sup> AIN. Oculus meus lacrimas effundit nec tacet,eo quod non sit requies.</p>
  <p class="verse" id="Lam.3.50"><sup><a href="#Lam.3.50" class="verse-number">50</a></sup> AIN. Donec respiciat et videatDominus de caelis.</p>
  <p class="verse" id="Lam.3.51"><sup><a href="#Lam.3.51" class="verse-number">51</a></sup> AIN. Oculus meus affligit animam meamprae cunctis filiabus urbis meae.</p>
  <p class="verse" id="Lam.3.52"><sup><a href="#Lam.3.52" class="verse-number">52</a></sup> SADE. Venatione venati sunt me quasi aveminimici mei gratis.</p>
  <p class="verse" id="Lam.3.53"><sup><a href="#Lam.3.53" class="verse-number">53</a></sup> SADE. Perdiderunt in lacu vitam meamet iecerunt lapides super me.</p>
  <p class="verse" id="Lam.3.54"><sup><a href="#Lam.3.54" class="verse-number">54</a></sup> SADE. Inundaverunt aquae super caput meum,dixi: " Perii ".</p>
  <p class="verse" id="Lam.3.55"><sup><a href="#Lam.3.55" class="verse-number">55</a></sup> COPH. Invocavi nomen tuum, Domine,de profunditate lacus.</p>
  <p class="verse" id="Lam.3.56"><sup><a href="#Lam.3.56" class="verse-number">56</a></sup> COPH. Vocem meam audisti: " Ne avertasaurem tuam a singultu meo et clamoribus ".</p>
  <p class="verse" id="Lam.3.57"><sup><a href="#Lam.3.57" class="verse-number">57</a></sup> COPH. Appropinquasti in die, quando invocavi te,dixisti: " Ne timeas ".</p>
  <p class="verse" id="Lam.3.58"><sup><a href="#Lam.3.58" class="verse-number">58</a></sup> RES. Iudicasti, Domine, causam animae meae,redemisti vitam meam.</p>
  <p class="verse" id="Lam.3.59"><sup><a href="#Lam.3.59" class="verse-number">59</a></sup> RES. Vidisti, Domine, afflictionem meam;iudica iudicium meum.</p>
  <p class="verse" id="Lam.3.60"><sup><a href="#Lam.3.60" class="verse-number">60</a></sup> RES. Vidisti omnem furorem eorum, universas cogitationes eorum adversum me.</p>
  <p class="verse" id="Lam.3.61"><sup><a href="#Lam.3.61" class="verse-number">61</a></sup> SIN. Audisti opprobrium eorum, Domine,omnes cogitationes eorum adversum me.</p>
  <p class="verse" id="Lam.3.62"><sup><a href="#Lam.3.62" class="verse-number">62</a></sup> SIN. Labia insurgentium mihi et meditationes eorumadversum me tota die.</p>
  <p class="verse" id="Lam.3.63"><sup><a href="#Lam.3.63" class="verse-number">63</a></sup> SIN. Sessionem eorum et resurrectionem eorum vide;ego sum psalmus eorum.</p>
  <p class="verse" id="Lam.3.64"><sup><a href="#Lam.3.64" class="verse-number">64</a></sup> THAU. Reddes eis vicem, Domine,iuxta opera manuum suarum.</p>
  <p class="verse" id="Lam.3.65"><sup><a href="#Lam.3.65" class="verse-number">65</a></sup> THAU. Dabis eis duritiam cordis,exsecrationem tuam.</p>
  <p class="verse" id="Lam.3.66"><sup><a href="#Lam.3.66" class="verse-number">66</a></sup> THAU. Persequeris in furore et conteres eossub caelis tuis, Domine.</p>
  <h2>Chapter 4</h2>
  <p class="verse" id="Lam.4.1"><sup><a href="#Lam.4.1" class="verse-number">1</a></sup> ALEPH. Quomodo obscuratum est aurum,mutatum est obryzum optimum!Dispersi sunt lapides sanctiin capite omnium platearum.</p>
  <p class="verse" id="Lam.4.2"><sup><a href="#Lam.4.2" class="verse-number">2</a></sup> BETH. Filii Sion inclitiet ponderati auro primo,quomodo reputati sunt in vasa testea,opus manuum figuli!</p>
  <p class="verse" id="Lam.4.3"><sup><a href="#Lam.4.3" class="verse-number">3</a></sup> GHIMEL. Sed et thoes nudaverunt mammam,lactaverunt catulos suos;filia populi mei crudelisquasi struthio in deserto.</p>
  <p class="verse" id="Lam.4.4"><sup><a href="#Lam.4.4" class="verse-number">4</a></sup> DALETH. Adhaesit lingua lactantisad palatum eius in siti;parvuli petierunt panem,et non erat qui frangeret eis.</p>
  <p class="verse" id="Lam.4.5"><sup><a href="#Lam.4.5" class="verse-number">5</a></sup> HE. Qui vescebantur voluptuose,interierunt in viis;qui nutriebantur in coccinis,amplexati sunt stercora.</p>
  <p class="verse" id="Lam.4.6"><sup><a href="#Lam.4.6" class="verse-number">6</a></sup> VAU. Et maior effecta est iniquitas filiae populi meipeccato Sodomae,quae subversa est in momento,et non laborabant in ea manus.</p>
  <p class="verse" id="Lam.4.7"><sup><a href="#Lam.4.7" class="verse-number">7</a></sup> ZAIN. Candidiores nazaraei eius nive,nitidiores lacte,rubicundiores in corpore coralliis,sapphirus aspectus eorum.</p>
  <p class="verse" id="Lam.4.8"><sup><a href="#Lam.4.8" class="verse-number">8</a></sup> HETH. Denigrata est super carbones facies eorum,et non sunt cogniti in plateis:adhaesit cutis eorum ossibus,aruit et facta est quasi lignum.</p>
  <p class="verse" id="Lam.4.9"><sup><a href="#Lam.4.9" class="verse-number">9</a></sup> TETH. Melius fuit occisis gladioquam interfectis fame,quoniam isti extabuerunt consumptia sterilitate terrae.</p>
  <p class="verse" id="Lam.4.10"><sup><a href="#Lam.4.10" class="verse-number">10</a></sup> IOD. Manus mulierum misericordiumcoxerunt filios suos:facti sunt cibus earumin contritione filiae populi mei.</p>
  <p class="verse" id="Lam.4.11"><sup><a href="#Lam.4.11" class="verse-number">11</a></sup> CAPH. Complevit Dominus furorem suum,effudit iram indignationis suae;et succendit ignem in Sion,qui devoravit fundamenta eius.</p>
  <p class="verse" id="Lam.4.12"><sup><a href="#Lam.4.12" class="verse-number">12</a></sup> LAMED. Non crediderunt reges terraeet universi habitatores orbis,quoniam ingrederetur hostis et inimicusper portas Ierusalem.</p>
  <p class="verse" id="Lam.4.13"><sup><a href="#Lam.4.13" class="verse-number">13</a></sup> MEM. Propter peccata prophetarum eiuset iniquitates sacerdotum eius,qui effuderunt in medio eiussanguinem iustorum.</p>
  <p class="verse" id="Lam.4.14"><sup><a href="#Lam.4.14" class="verse-number">14</a></sup> NUN. Erraverunt caeci in plateis,polluti sunt in sanguine,ita ut nemo posset attingerelacinias eorum.</p>
  <p class="verse" id="Lam.4.15"><sup><a href="#Lam.4.15" class="verse-number">15</a></sup> SAMECH. " Recedite! Pollutus est ", clamaverunt eis; Recedite, abite, nolite tangere! ".Cum fugerent et errarent, dixerunt inter gentes: Non addent ultra ut incolant ".</p>
  <p class="verse" id="Lam.4.16"><sup><a href="#Lam.4.16" class="verse-number">16</a></sup> PHE. Facies Domini dispersit eos,non addet ut respiciat eos;facies sacerdotum non respexeruntneque senum miserti sunt.</p>
  <p class="verse" id="Lam.4.17"><sup><a href="#Lam.4.17" class="verse-number">17</a></sup> AIN. Adhuc deficiunt oculi nostriad auxilium nostrum vanum?In specula nostra respeximusad gentem, quae salvare non potest.</p>
  <p class="verse" id="Lam.4.18"><sup><a href="#Lam.4.18" class="verse-number">18</a></sup> SADE. Insidiati sunt vestigiis nostris,ne iremus per plateas nostras. Appropinquavit finis noster, completi sunt dies nostri,quia venit finis noster ".</p>
  <p class="verse" id="Lam.4.19"><sup><a href="#Lam.4.19" class="verse-number">19</a></sup> COPH. Velociores fuerunt persecutores nostriaquilis caeli;super montes persecuti sunt nos,in deserto insidiati sunt nobis.</p>
  <p class="verse" id="Lam.4.20"><sup><a href="#Lam.4.20" class="verse-number">20</a></sup> RES. Spiritus oris nostri, unctus Domini,captus est in foveis eorum,de quo dicebamus: " Sub umbra suavivemus in gentibus ".</p>
  <p class="verse" id="Lam.4.21"><sup><a href="#Lam.4.21" class="verse-number">21</a></sup> SIN. Gaude et laetare, filia Edom,quae habitas in terra Us;ad te quoque perveniet calix,inebriaberis atque nudaberis.</p>
  <p class="verse" id="Lam.4.22"><sup><a href="#Lam.4.22" class="verse-number">22</a></sup> THAU. Completa est iniquitas tua, filia Sion,non addet ultra ut transmigret te;visitavit iniquitatem tuam, filia Edom,discooperuit peccata tua.</p>
  <h2>Chapter 5</h2>
  <p class="verse" id="Lam.5.1"><sup><a href="#Lam.5.1" class="verse-number">1</a></sup> Recordare, Domine, quid acci derit nobis;intuere et respice opprobrium nostrum.</p>
  <p class="verse" id="Lam.5.2"><sup><a href="#Lam.5.2" class="verse-number">2</a></sup> Hereditas nostra versa est ad alienos,domus nostrae ad extraneos.</p>
  <p class="verse" id="Lam.5.3"><sup><a href="#Lam.5.3" class="verse-number">3</a></sup> Pupilli facti sumus absque patre,matres nostrae quasi viduae.</p>
  <p class="verse" id="Lam.5.4"><sup><a href="#Lam.5.4" class="verse-number">4</a></sup> Aquam nostram pecunia bibimus,ligna nostra pretio comparamus.</p>
  <p class="verse" id="Lam.5.5"><sup><a href="#Lam.5.5" class="verse-number">5</a></sup> Iugum in cervicibus nostris minamur;lassis non datur requies.</p>
  <p class="verse" id="Lam.5.6"><sup><a href="#Lam.5.6" class="verse-number">6</a></sup> Aegyptiis dedimus manum et Assyriis,ut saturaremur pane.</p>
  <p class="verse" id="Lam.5.7"><sup><a href="#Lam.5.7" class="verse-number">7</a></sup> Patres nostri peccaverunt et non sunt,et nos iniquitates eorum portamus.</p>
  <p class="verse" id="Lam.5.8"><sup><a href="#Lam.5.8" class="verse-number">8</a></sup> Servi dominantur nostri;non est qui redimat de manu eorum.</p>
  <p class="verse" id="Lam.5.9"><sup><a href="#Lam.5.9" class="verse-number">9</a></sup> Vitae nostrae periculo afferimus panem nobisa facie gladii in deserto.</p>
  <p class="verse" id="Lam.5.10"><sup><a href="#Lam.5.10" class="verse-number">10</a></sup> Pellis nostra quasi clibanus exusta estpropter aestum famis.</p>
  <p class="verse" id="Lam.5.11"><sup><a href="#Lam.5.11" class="verse-number">11</a></sup> Mulieres in Sion humiliaveruntet virgines in civitatibus Iudae.</p>
  <p class="verse" id="Lam.5.12"><sup><a href="#Lam.5.12" class="verse-number">12</a></sup> Principes manu eorum suspensi sunt;facies senum honorem non habuerunt.</p>
  <p class="verse" id="Lam.5.13"><sup><a href="#Lam.5.13" class="verse-number">13</a></sup> Adulescentes molam portaverunt,et pueri sub lignis corruerunt.</p>
  <p class="verse" id="Lam.5.14"><sup><a href="#Lam.5.14" class="verse-number">14</a></sup> Senes deficiunt de portis,iuvenes de choro psallentium.</p>
  <p class="verse" id="Lam.5.15"><sup><a href="#Lam.5.15" class="verse-number">15</a></sup> Defecit gaudium cordis nostri;versus est in luctum chorus noster.</p>
  <p class="verse" id="Lam.5.16"><sup><a href="#Lam.5.16" class="verse-number">16</a></sup> Cecidit corona capitis nostri;vae nobis, quia peccavimus!</p>
  <p class="verse" id="Lam.5.17"><sup><a href="#Lam.5.17" class="verse-number">17</a></sup> Propterea maestum factum est cor nostrum,ideo contenebrati sunt oculi nostri,</p>
  <p class="verse" id="Lam.5.18"><sup><a href="#Lam.5.18" class="verse-number">18</a></sup> propter montem Sion, quia desolatus est:vulpes ambulant in eo.</p>
  <p class="verse" id="Lam.5.19"><sup><a href="#Lam.5.19" class="verse-number">19</a></sup> Tu autem, Domine, in aeternum permanebis,solium tuum in generationem et generationem.</p>
  <p class="verse" id="Lam.5.20"><sup><a href="#Lam.5.20" class="verse-number">20</a></sup> Quare in perpetuum oblivisceris nostri,derelinques nos in longitudinem dierum?</p>
  <p class="verse" id="Lam.5.21"><sup><a href="#Lam.5.21" class="verse-number">21</a></sup> Converte nos, Domine, ad te, et convertemur;innova dies nostros sicut a principio.</p>
  <p class="verse" id="Lam.5.22"><sup><a href="#Lam.5.22" class="verse-number">22</a></sup> Ergone proiciens reppulisti nos,iratus es contra nos vehementer?</p>
</body>
</html>
