<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula Iacobi</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula Iacobi</h1>
  <h2>Chapter 1</h2>
  <p class="verse" id="Jas.1.1"><sup><a href="#Jas.1.1" class="verse-number">1</a></sup> Iacobus, Dei et Domini Iesu Christi servus, duodecim tribu bus, quae sunt in dispersione, salutem.</p>
  <p class="verse" id="Jas.1.2"><sup><a href="#Jas.1.2" class="verse-number">2</a></sup> Omne gaudium existimate, fratres mei, cum in tentationibus variis incideritis,</p>
  <p class="verse" id="Jas.1.3"><sup><a href="#Jas.1.3" class="verse-number">3</a></sup> scientes quod probatio fidei vestrae patientiam operatur;</p>
  <p class="verse" id="Jas.1.4"><sup><a href="#Jas.1.4" class="verse-number">4</a></sup> patientia autem opus perfectum habeat, ut sitis perfecti et integri, in nullo deficientes.</p>
  <p class="verse" id="Jas.1.5"><sup><a href="#Jas.1.5" class="verse-number">5</a></sup> Si quis autem vestrum indiget sapientia, postulet a Deo, qui dat omnibus affluenter et non improperat, et dabitur ei.</p>
  <p class="verse" id="Jas.1.6"><sup><a href="#Jas.1.6" class="verse-number">6</a></sup> Postulet autem in fide nihil haesitans; qui enim haesitat, similis est fluctui maris, qui a vento movetur et circumfertur.</p>
  <p class="verse" id="Jas.1.7"><sup><a href="#Jas.1.7" class="verse-number">7</a></sup> Non ergo aestimet homo ille quod accipiat aliquid a Domino,</p>
  <p class="verse" id="Jas.1.8"><sup><a href="#Jas.1.8" class="verse-number">8</a></sup> vir duplex animo, inconstans in omnibus viis suis.</p>
  <p class="verse" id="Jas.1.9"><sup><a href="#Jas.1.9" class="verse-number">9</a></sup> Glorietur autem frater humilis in exaltatione sua,</p>
  <p class="verse" id="Jas.1.10"><sup><a href="#Jas.1.10" class="verse-number">10</a></sup> dives autem in humilitate sua, quoniam sicut flos feni transibit.</p>
  <p class="verse" id="Jas.1.11"><sup><a href="#Jas.1.11" class="verse-number">11</a></sup> Exortus est enim sol cum ardore et arefecit fenum, et flos eius decidit, et decor vultus eius deperiit; ita et dives in itineribus suis marcescet.</p>
  <p class="verse" id="Jas.1.12"><sup><a href="#Jas.1.12" class="verse-number">12</a></sup> Beatus vir, qui suffert tentationem, quia, cum probatus fuerit, accipiet coronam vitae, quam repromisit Deus diligentibus se.</p>
  <p class="verse" id="Jas.1.13"><sup><a href="#Jas.1.13" class="verse-number">13</a></sup> Nemo, cum tentatur, dicat: " A Deo tentor "; Deus enim non tentatur malis, ipse autem neminem tentat.</p>
  <p class="verse" id="Jas.1.14"><sup><a href="#Jas.1.14" class="verse-number">14</a></sup> Unusquisque vero tentatur a concupiscentia sua abstractus et illectus;</p>
  <p class="verse" id="Jas.1.15"><sup><a href="#Jas.1.15" class="verse-number">15</a></sup> dein concupiscentia, cum conceperit, parit peccatum; peccatum vero, cum consummatum fuerit, generat mortem.</p>
  <p class="verse" id="Jas.1.16"><sup><a href="#Jas.1.16" class="verse-number">16</a></sup> Nolite errare, fratres mei dilectissimi.</p>
  <p class="verse" id="Jas.1.17"><sup><a href="#Jas.1.17" class="verse-number">17</a></sup> Omne datum optimum et omne donum perfectum de sursum est, descendens a Patre luminum, apud quem non est transmutatio nec vicissitudinis obumbratio.</p>
  <p class="verse" id="Jas.1.18"><sup><a href="#Jas.1.18" class="verse-number">18</a></sup> Voluntarie genuit nos verbo veritatis, ut simus primitiae quaedam creaturae eius.</p>
  <p class="verse" id="Jas.1.19"><sup><a href="#Jas.1.19" class="verse-number">19</a></sup> Scitis, fratres mei dilecti. Sit autem omnis homo velox ad audiendum, tardus autem ad loquendum et tardus ad iram;</p>
  <p class="verse" id="Jas.1.20"><sup><a href="#Jas.1.20" class="verse-number">20</a></sup> ira enim viri iustitiam Dei non operatur.</p>
  <p class="verse" id="Jas.1.21"><sup><a href="#Jas.1.21" class="verse-number">21</a></sup> Propter quod abicientes omnem immunditiam et abundantiam malitiae, in mansuetudine suscipite insitum verbum, quod potest salvare animas vestras.</p>
  <p class="verse" id="Jas.1.22"><sup><a href="#Jas.1.22" class="verse-number">22</a></sup> Estote autem factores verbi et non auditores tantum fallentes vosmetipsos.</p>
  <p class="verse" id="Jas.1.23"><sup><a href="#Jas.1.23" class="verse-number">23</a></sup> Quia si quis auditor est verbi et non factor, hic comparabitur viro consideranti vultum nativitatis suae in speculo;</p>
  <p class="verse" id="Jas.1.24"><sup><a href="#Jas.1.24" class="verse-number">24</a></sup> consideravit enim se et abiit, et statim oblitus est qualis fuerit.</p>
  <p class="verse" id="Jas.1.25"><sup><a href="#Jas.1.25" class="verse-number">25</a></sup> Qui autem perspexerit in lege perfecta libertatis et permanserit, non auditor obliviosus factus sed factor operis, hic beatus in facto suo erit.</p>
  <p class="verse" id="Jas.1.26"><sup><a href="#Jas.1.26" class="verse-number">26</a></sup> Si quis putat se religiosum esse, non freno circumducens linguam suam sed seducens cor suum, huius vana est religio.</p>
  <p class="verse" id="Jas.1.27"><sup><a href="#Jas.1.27" class="verse-number">27</a></sup> Religio munda et immaculata apud Deum et Patrem haec est: visitare pupillos et viduas in tribulatione eorum, immaculatum se custodire ab hoc saeculo.</p>
  <h2>Chapter 2</h2>
  <p class="verse" id="Jas.2.1"><sup><a href="#Jas.2.1" class="verse-number">1</a></sup> Fratres mei, nolite in persona rum acceptione habere fidem Domini nostri Iesu Christi gloriae.</p>
  <p class="verse" id="Jas.2.2"><sup><a href="#Jas.2.2" class="verse-number">2</a></sup> Etenim, si introierit in synagogam vestram vir aureum anulum habens in veste candida, introierit autem et pauper in sordido habitu,</p>
  <p class="verse" id="Jas.2.3"><sup><a href="#Jas.2.3" class="verse-number">3</a></sup> et intendatis in eum, qui indutus est veste praeclara, et dixeritis: " Tu sede hic bene ", pauperi autem dicatis: " Tu sta illic aut sede sub scabello meo ";</p>
  <p class="verse" id="Jas.2.4"><sup><a href="#Jas.2.4" class="verse-number">4</a></sup> nonne iudicatis apud vosmetipsos et facti estis iudices cogitationum iniquarum?</p>
  <p class="verse" id="Jas.2.5"><sup><a href="#Jas.2.5" class="verse-number">5</a></sup> Audite, fratres mei dilectissimi. Nonne Deus elegit, qui pauperes sunt mundo, divites in fide et heredes regni, quod repromisit diligentibus se?</p>
  <p class="verse" id="Jas.2.6"><sup><a href="#Jas.2.6" class="verse-number">6</a></sup> Vos autem exhonorastis pauperem. Nonne divites opprimunt vos et ipsi trahunt vos ad iudicia?</p>
  <p class="verse" id="Jas.2.7"><sup><a href="#Jas.2.7" class="verse-number">7</a></sup> Nonne ipsi blasphemant bonum nomen, quod invocatum est super vos?</p>
  <p class="verse" id="Jas.2.8"><sup><a href="#Jas.2.8" class="verse-number">8</a></sup> Si tamen legem perficitis regalem secundum Scripturam: " Diliges proximum tuum sicut teipsum ", bene facitis;</p>
  <p class="verse" id="Jas.2.9"><sup><a href="#Jas.2.9" class="verse-number">9</a></sup> si autem personas accipitis, peccatum operamini, redarguti a lege quasi transgressores.</p>
  <p class="verse" id="Jas.2.10"><sup><a href="#Jas.2.10" class="verse-number">10</a></sup> Quicumque autem totam legem servaverit, offendat autem in uno, factus est omnium reus.</p>
  <p class="verse" id="Jas.2.11"><sup><a href="#Jas.2.11" class="verse-number">11</a></sup> Qui enim dixit: " Non moechaberis ", dixit et: " Non occides "; quod si non moecharis, occidis autem, factus es transgressor legis.</p>
  <p class="verse" id="Jas.2.12"><sup><a href="#Jas.2.12" class="verse-number">12</a></sup> Sic loquimini et sic facite sicut per legem libertatis iudicandi.</p>
  <p class="verse" id="Jas.2.13"><sup><a href="#Jas.2.13" class="verse-number">13</a></sup> Iudicium enim sine misericordia illi, qui non fecit misericordiam; superexsultat misericordia iudicio.</p>
  <p class="verse" id="Jas.2.14"><sup><a href="#Jas.2.14" class="verse-number">14</a></sup> Quid proderit, fratres mei, si fidem quis dicat se habere, opera autem non habeat? Numquid poterit fides salvare eum?</p>
  <p class="verse" id="Jas.2.15"><sup><a href="#Jas.2.15" class="verse-number">15</a></sup> Si frater aut soror nudi sunt et indigent victu cotidiano,</p>
  <p class="verse" id="Jas.2.16"><sup><a href="#Jas.2.16" class="verse-number">16</a></sup> dicat autem aliquis de vobis illis: " Ite in pace, calefacimini et saturamini ", non dederitis autem eis, quae necessaria sunt corporis, quid proderit?</p>
  <p class="verse" id="Jas.2.17"><sup><a href="#Jas.2.17" class="verse-number">17</a></sup> Sic et fides, si non habeat opera, mortua est in semetipsa.</p>
  <p class="verse" id="Jas.2.18"><sup><a href="#Jas.2.18" class="verse-number">18</a></sup> Sed dicet quis: " Tu fidem habes, et ego opera habeo ". Ostende mihi fidem tuam sine operibus, et ego tibi ostendam ex operibus meis fidem.</p>
  <p class="verse" id="Jas.2.19"><sup><a href="#Jas.2.19" class="verse-number">19</a></sup> Tu credis quoniam unus est Deus? Bene facis; et daemones credunt et contremiscunt!</p>
  <p class="verse" id="Jas.2.20"><sup><a href="#Jas.2.20" class="verse-number">20</a></sup> Vis autem scire, o homo inanis, quoniam fides sine operibus otiosa est?</p>
  <p class="verse" id="Jas.2.21"><sup><a href="#Jas.2.21" class="verse-number">21</a></sup> Abraham, pater noster, nonne ex operibus iustificatus est offerens Isaac filium suum super altare?</p>
  <p class="verse" id="Jas.2.22"><sup><a href="#Jas.2.22" class="verse-number">22</a></sup> Vides quoniam fides cooperabatur operibus illius, et ex operibus fides consummata est;</p>
  <p class="verse" id="Jas.2.23"><sup><a href="#Jas.2.23" class="verse-number">23</a></sup> et suppleta est Scriptura dicens: " Credidit Abraham Deo, et reputatum est illi ad iustitiam ", et amicus Dei appellatus est.</p>
  <p class="verse" id="Jas.2.24"><sup><a href="#Jas.2.24" class="verse-number">24</a></sup> Videtis quoniam ex operibus iustificatur homo et non ex fide tantum.</p>
  <p class="verse" id="Jas.2.25"><sup><a href="#Jas.2.25" class="verse-number">25</a></sup> Similiter autem et Rahab, meretrix nonne ex operibus iustificata est suscipiens nuntios et alia via eiciens?</p>
  <p class="verse" id="Jas.2.26"><sup><a href="#Jas.2.26" class="verse-number">26</a></sup> Sicut enim corpus sine spiritu emortuum est, ita et fides sine operibus mortua est.</p>
  <h2>Chapter 3</h2>
  <p class="verse" id="Jas.3.1"><sup><a href="#Jas.3.1" class="verse-number">1</a></sup> Nolite plures magistri fieri, fra tres mei, scientes quoniam maius iudicium accipiemus.</p>
  <p class="verse" id="Jas.3.2"><sup><a href="#Jas.3.2" class="verse-number">2</a></sup> In multis enim offendimus omnes. Si quis in verbo non offendit, hic perfectus est vir, potens etiam freno circumducere totum corpus.</p>
  <p class="verse" id="Jas.3.3"><sup><a href="#Jas.3.3" class="verse-number">3</a></sup> Si autem equorum frenos in ora mittimus ad oboediendum nobis, et omne corpus illorum circumferimus.</p>
  <p class="verse" id="Jas.3.4"><sup><a href="#Jas.3.4" class="verse-number">4</a></sup> Ecce et naves, cum tam magnae sint et a ventis validis minentur, circumferuntur a minimo gubernaculo, ubi impetus dirigentis voluerit;</p>
  <p class="verse" id="Jas.3.5"><sup><a href="#Jas.3.5" class="verse-number">5</a></sup> ita et lingua modicum quidem membrum est et magna exsultat. Ecce quantus ignis quam magnam silvam incendit!</p>
  <p class="verse" id="Jas.3.6"><sup><a href="#Jas.3.6" class="verse-number">6</a></sup> Et lingua ignis est, universitas iniquitatis; lingua constituitur in membris nostris, quae maculat totum corpus et inflammat rotam nativitatis et inflammatur a gehenna.</p>
  <p class="verse" id="Jas.3.7"><sup><a href="#Jas.3.7" class="verse-number">7</a></sup> Omnis enim natura et bestiarum et volucrum et serpentium et etiam cetorum domatur et domita est a natura humana;</p>
  <p class="verse" id="Jas.3.8"><sup><a href="#Jas.3.8" class="verse-number">8</a></sup> linguam autem nullus hominum domare potest, inquietum malum, plena veneno mortifero.</p>
  <p class="verse" id="Jas.3.9"><sup><a href="#Jas.3.9" class="verse-number">9</a></sup> In ipsa benedicimus Dominum et Patrem et in ipsa maledicimus homines, qui ad similitudinem Dei facti sunt;</p>
  <p class="verse" id="Jas.3.10"><sup><a href="#Jas.3.10" class="verse-number">10</a></sup> ex ipso ore procedit benedictio et maledictio. Non oportet, fratres mei, haec ita fieri.</p>
  <p class="verse" id="Jas.3.11"><sup><a href="#Jas.3.11" class="verse-number">11</a></sup> Numquid fons de eodem foramine emanat dulcem et amaram aquam?</p>
  <p class="verse" id="Jas.3.12"><sup><a href="#Jas.3.12" class="verse-number">12</a></sup> Numquid potest, fratres mei, ficus olivas facere, aut vitis ficus? Neque salsa dulcem potest facere aquam.</p>
  <p class="verse" id="Jas.3.13"><sup><a href="#Jas.3.13" class="verse-number">13</a></sup> Quis sapiens et disciplinatus inter vos? Ostendat ex bona conversatione operationem suam in mansuetudine sapientiae.</p>
  <p class="verse" id="Jas.3.14"><sup><a href="#Jas.3.14" class="verse-number">14</a></sup> Quod si zelum amarum habetis et contentiones in cordibus vestris, nolite gloriari et mendaces esse adversus veritatem.</p>
  <p class="verse" id="Jas.3.15"><sup><a href="#Jas.3.15" class="verse-number">15</a></sup> Non est ista sapientia desursum descendens, sed terrena, animalis, diabolica;</p>
  <p class="verse" id="Jas.3.16"><sup><a href="#Jas.3.16" class="verse-number">16</a></sup> ubi enim zelus et contentio, ibi inconstantia et omne opus pravum.</p>
  <p class="verse" id="Jas.3.17"><sup><a href="#Jas.3.17" class="verse-number">17</a></sup> Quae autem desursum est sapientia primum quidem pudica est, deinde pacifica, modesta, suadibilis, plena misericordia et fructibus bonis, non iudicans, sine simulatione;</p>
  <p class="verse" id="Jas.3.18"><sup><a href="#Jas.3.18" class="verse-number">18</a></sup> fructus autem iustitiae in pace seminatur facientibus pacem.</p>
  <h2>Chapter 4</h2>
  <p class="verse" id="Jas.4.1"><sup><a href="#Jas.4.1" class="verse-number">1</a></sup> Unde bella et unde lites in vobis? Nonne hinc, ex concupi scentiis vestris, quae militant in membris vestris?</p>
  <p class="verse" id="Jas.4.2"><sup><a href="#Jas.4.2" class="verse-number">2</a></sup> Concupiscitis et non habetis; occiditis et zelatis et non potestis adipisci; litigatis et belligeratis. Non habetis, propter quod non postulatis;</p>
  <p class="verse" id="Jas.4.3"><sup><a href="#Jas.4.3" class="verse-number">3</a></sup> petitis et non accipitis, eo quod male petitis, ut in concupiscentiis vestris insumatis.</p>
  <p class="verse" id="Jas.4.4"><sup><a href="#Jas.4.4" class="verse-number">4</a></sup> Adulteri, nescitis quia amicitia huius mundi inimica est Dei?Quicumque ergo voluerit amicus esse saeculi huius, inimicus Dei constituitur.</p>
  <p class="verse" id="Jas.4.5"><sup><a href="#Jas.4.5" class="verse-number">5</a></sup> Aut putatis quia inaniter Scriptura dicat: " Ad invidiam concupiscit Spiritus, qui inhabitat in nobis? ".</p>
  <p class="verse" id="Jas.4.6"><sup><a href="#Jas.4.6" class="verse-number">6</a></sup> Maiorem autem dat gratiam; propter quod dicit: Deus superbis resistit,humilibus autem dat gratiam ".</p>
  <p class="verse" id="Jas.4.7"><sup><a href="#Jas.4.7" class="verse-number">7</a></sup> Subicimini igitur Deo; resistite autem Diabolo, et fugiet a vobis.</p>
  <p class="verse" id="Jas.4.8"><sup><a href="#Jas.4.8" class="verse-number">8</a></sup> Appropiate Deo, et appropinquabit vobis. Emundate manus, peccatores; et purificate corda, duplices animo.</p>
  <p class="verse" id="Jas.4.9"><sup><a href="#Jas.4.9" class="verse-number">9</a></sup> Miseri estote et lugete et plorate; risus vester in luctum convertatur, et gaudium in maerorem.</p>
  <p class="verse" id="Jas.4.10"><sup><a href="#Jas.4.10" class="verse-number">10</a></sup> Humiliamini in conspectu Domini, et exaltabit vos.</p>
  <p class="verse" id="Jas.4.11"><sup><a href="#Jas.4.11" class="verse-number">11</a></sup> Nolite detrahere alterutrum, fratres; qui detrahit fratri, aut qui iudicat fratrem suum, detrahit legi et iudicat legem; si autem iudicas legem, non es factor legis sed iudex.</p>
  <p class="verse" id="Jas.4.12"><sup><a href="#Jas.4.12" class="verse-number">12</a></sup> Unus est legislator et iudex, qui potest salvare et perdere; tu autem quis es, qui iudicas proximum?</p>
  <p class="verse" id="Jas.4.13"><sup><a href="#Jas.4.13" class="verse-number">13</a></sup> Age nunc, qui dicitis: " Hodie aut crastino ibimus in illam civitatem et faciemus quidem ibi annum et mercabimur et lucrum faciemus ";</p>
  <p class="verse" id="Jas.4.14"><sup><a href="#Jas.4.14" class="verse-number">14</a></sup> qui ignoratis, quae erit in crastinum vita vestra! Vapor enim estis ad modicum parens, deinceps exterminatur;</p>
  <p class="verse" id="Jas.4.15"><sup><a href="#Jas.4.15" class="verse-number">15</a></sup> pro eo ut dicatis: " Si Dominus voluerit, et vivemus et faciemus hoc aut illud ".</p>
  <p class="verse" id="Jas.4.16"><sup><a href="#Jas.4.16" class="verse-number">16</a></sup> Nunc autem gloriamini in superbiis vestris; omnis gloriatio talis maligna est.</p>
  <p class="verse" id="Jas.4.17"><sup><a href="#Jas.4.17" class="verse-number">17</a></sup> Scienti igitur bonum facere et non facienti, peccatum est illi!</p>
  <h2>Chapter 5</h2>
  <p class="verse" id="Jas.5.1"><sup><a href="#Jas.5.1" class="verse-number">1</a></sup> Age nunc, divites, plorate ulu lantes in miseriis, quae adve nient vobis.</p>
  <p class="verse" id="Jas.5.2"><sup><a href="#Jas.5.2" class="verse-number">2</a></sup> Divitiae vestrae putrefactae sunt, et vestimenta vestra a tineis comesta sunt,</p>
  <p class="verse" id="Jas.5.3"><sup><a href="#Jas.5.3" class="verse-number">3</a></sup> aurum et argentum vestrum aeruginavit, et aerugo eorum in testimonium vobis erit et manducabit carnes vestras sicut ignis: thesaurizastis in novissimis diebus.</p>
  <p class="verse" id="Jas.5.4"><sup><a href="#Jas.5.4" class="verse-number">4</a></sup> Ecce merces operariorum, qui messuerunt regiones vestras, quae fraudata est a vobis, clamat, et clamores eorum, qui messuerunt, in aures Domini Sabaoth introierunt.</p>
  <p class="verse" id="Jas.5.5"><sup><a href="#Jas.5.5" class="verse-number">5</a></sup> Epulati estis super terram et in luxuriis fuistis, enutristis corda vestra in die occisionis.</p>
  <p class="verse" id="Jas.5.6"><sup><a href="#Jas.5.6" class="verse-number">6</a></sup> Addixistis, occidistis iustum. Non resistit vobis.</p>
  <p class="verse" id="Jas.5.7"><sup><a href="#Jas.5.7" class="verse-number">7</a></sup> Patientes igitur estote, fratres, usque ad adventum Domini. Ecce agricola exspectat pretiosum fructum terrae, patienter ferens, donec accipiat imbrem temporaneum et serotinum.</p>
  <p class="verse" id="Jas.5.8"><sup><a href="#Jas.5.8" class="verse-number">8</a></sup> Patientes estote, et vos, confirmate corda vestra, quoniam adventus Domini appropinquavit.</p>
  <p class="verse" id="Jas.5.9"><sup><a href="#Jas.5.9" class="verse-number">9</a></sup> Nolite ingemiscere, fratres, in alterutrum, ut non iudicemini; ecce iudex ante ianuam assistit.</p>
  <p class="verse" id="Jas.5.10"><sup><a href="#Jas.5.10" class="verse-number">10</a></sup> Exemplum accipite, fratres, laboris et patientiae prophetas, qui locuti sunt in nomine Domini.</p>
  <p class="verse" id="Jas.5.11"><sup><a href="#Jas.5.11" class="verse-number">11</a></sup> Ecce beatificamus eos, qui sustinuerunt; sufferentiam Iob audistis et finem Domini vidistis, quoniam misericors est Dominus et miserator.</p>
  <p class="verse" id="Jas.5.12"><sup><a href="#Jas.5.12" class="verse-number">12</a></sup> Ante omnia autem, fratres mei, nolite iurare neque per caelum neque per terram, neque aliud quodcumque iuramentum; sit autem vestrum " Est " est, et " Non " non, uti non sub iudicio decidatis.</p>
  <p class="verse" id="Jas.5.13"><sup><a href="#Jas.5.13" class="verse-number">13</a></sup> Tristatur aliquis vestrum? Oret. Aequo animo est? Psallat.</p>
  <p class="verse" id="Jas.5.14"><sup><a href="#Jas.5.14" class="verse-number">14</a></sup> Infirmatur quis in vobis? Advocet presbyteros ecclesiae, et orent super eum, unguentes eum oleo in nomine Domini.</p>
  <p class="verse" id="Jas.5.15"><sup><a href="#Jas.5.15" class="verse-number">15</a></sup> Et oratio fidei salvabit infirmum, et allevabit eum Dominus; et si peccata operatus fuerit, dimittentur ei.</p>
  <p class="verse" id="Jas.5.16"><sup><a href="#Jas.5.16" class="verse-number">16</a></sup> Confitemini ergo alterutrum peccata et orate pro invicem, ut sanemini. Multum enim valet deprecatio iusti operans.</p>
  <p class="verse" id="Jas.5.17"><sup><a href="#Jas.5.17" class="verse-number">17</a></sup> Elias homo erat similis nobis passibilis et oratione oravit, ut non plueret, et non pluit super terram annos tres et menses sex;</p>
  <p class="verse" id="Jas.5.18"><sup><a href="#Jas.5.18" class="verse-number">18</a></sup> et rursum oravit, et caelum dedit pluviam, et terra germinavit fructum suum.</p>
  <p class="verse" id="Jas.5.19"><sup><a href="#Jas.5.19" class="verse-number">19</a></sup> Fratres mei, si quis ex vobis erraverit a veritate, et converterit quis eum,</p>
  <p class="verse" id="Jas.5.20"><sup><a href="#Jas.5.20" class="verse-number">20</a></sup> scire debet quoniam, qui converti fecerit peccatorem ab errore viae eius, salvabit animam suam a morte et operiet multitudinem peccatorum.</p>
</body>
</html>
