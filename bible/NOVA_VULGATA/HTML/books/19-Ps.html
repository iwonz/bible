<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Psalmi</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Psalmi</h1>
  <h2>Chapter 1</h2>
  <p class="verse" id="Ps.1.1"><sup><a href="#Ps.1.1" class="verse-number">1</a></sup> Beatus vir, qui non abiit in consilio impiorumet in via peccatorum non stetitet in conventu derisorum non sedit,</p>
  <p class="verse" id="Ps.1.2"><sup><a href="#Ps.1.2" class="verse-number">2</a></sup> sed in lege Domini voluntas eius,et in lege eius meditatur die ac nocte.</p>
  <p class="verse" id="Ps.1.3"><sup><a href="#Ps.1.3" class="verse-number">3</a></sup> Et erit tamquam lignum plantatum secus decursus aquarum,quod fructum suum dabit in tempore suo;et folium eius non defluet,et omnia, quaecumque faciet, prosperabuntur.</p>
  <p class="verse" id="Ps.1.4"><sup><a href="#Ps.1.4" class="verse-number">4</a></sup> Non sic impii, non sic,sed tamquam pulvis, quem proicit ventus.</p>
  <p class="verse" id="Ps.1.5"><sup><a href="#Ps.1.5" class="verse-number">5</a></sup> Ideo non consurgent impii in iudicio,neque peccatores in concilio iustorum.</p>
  <p class="verse" id="Ps.1.6"><sup><a href="#Ps.1.6" class="verse-number">6</a></sup> Quoniam novit Dominus viam iustorum,et iter impiorum peribit.</p>
  <h2>Chapter 2</h2>
  <p class="verse" id="Ps.2.1"><sup><a href="#Ps.2.1" class="verse-number">1</a></sup> Quare fremuerunt gentes,et populi meditati sunt inania?</p>
  <p class="verse" id="Ps.2.2"><sup><a href="#Ps.2.2" class="verse-number">2</a></sup> Astiterunt reges terrae,et principes convenerunt in unumadversus Dominum et adversus christum eius:</p>
  <p class="verse" id="Ps.2.3"><sup><a href="#Ps.2.3" class="verse-number">3</a></sup> " Dirumpamus vincula eorumet proiciamus a nobis iugum ipsorum! ".</p>
  <p class="verse" id="Ps.2.4"><sup><a href="#Ps.2.4" class="verse-number">4</a></sup> Qui habitat in caelis, irridebit eos,Dominus subsannabit eos.</p>
  <p class="verse" id="Ps.2.5"><sup><a href="#Ps.2.5" class="verse-number">5</a></sup> Tunc loquetur ad eos in ira suaet in furore suo conturbabit eos:</p>
  <p class="verse" id="Ps.2.6"><sup><a href="#Ps.2.6" class="verse-number">6</a></sup> " Ego autem constitui regem meum super Sion, montem sanctum meum! ".</p>
  <p class="verse" id="Ps.2.7"><sup><a href="#Ps.2.7" class="verse-number">7</a></sup> Praedicabo decretum eius.Dominus dixit ad me: " Filius meus es tu;ego hodie genui te.</p>
  <p class="verse" id="Ps.2.8"><sup><a href="#Ps.2.8" class="verse-number">8</a></sup> Postula a me, et dabo tibi gentes hereditatem tuamet possessionem tuam terminos terrae.</p>
  <p class="verse" id="Ps.2.9"><sup><a href="#Ps.2.9" class="verse-number">9</a></sup> Reges eos in virga ferreaet tamquam vas figuli confringes eos ".</p>
  <p class="verse" id="Ps.2.10"><sup><a href="#Ps.2.10" class="verse-number">10</a></sup> Et nunc, reges, intellegite;erudimini, qui iudicatis terram.</p>
  <p class="verse" id="Ps.2.11"><sup><a href="#Ps.2.11" class="verse-number">11</a></sup> Servite Domino in timoreet exsultate ei cum tremore.</p>
  <p class="verse" id="Ps.2.12"><sup><a href="#Ps.2.12" class="verse-number">12</a></sup> Apprehendite disciplinam, ne quando irascatur,et pereatis de via,cum exarserit in brevi ira eius.Beati omnes, qui confidunt in eo.</p>
  <h2>Chapter 3</h2>
  <p class="verse" id="Ps.3.1"><sup><a href="#Ps.3.1" class="verse-number">1</a></sup> PSALMUS. David, cum fugit a filio suo Absalom.</p>
  <p class="verse" id="Ps.3.2"><sup><a href="#Ps.3.2" class="verse-number">2</a></sup> Domine, quid multiplicati sunt, qui tribulant me?Multi insurgunt adversum me,</p>
  <p class="verse" id="Ps.3.3"><sup><a href="#Ps.3.3" class="verse-number">3</a></sup> multi dicunt animae meae: Non est salus ipsi in Deo ".</p>
  <p class="verse" id="Ps.3.4"><sup><a href="#Ps.3.4" class="verse-number">4</a></sup> Tu autem, Domine, protector meus es,gloria mea et exaltans caput meum.</p>
  <p class="verse" id="Ps.3.5"><sup><a href="#Ps.3.5" class="verse-number">5</a></sup> Voce mea ad Dominum clamavi,et exaudivit me de monte sancto suo.</p>
  <p class="verse" id="Ps.3.6"><sup><a href="#Ps.3.6" class="verse-number">6</a></sup> Ego obdormivi et soporatus sum,exsurrexi, quia Dominus suscepit me.</p>
  <p class="verse" id="Ps.3.7"><sup><a href="#Ps.3.7" class="verse-number">7</a></sup> Non timebo milia populi circumdantis me.Exsurge, Domine salvum me fac, Deus meus;</p>
  <p class="verse" id="Ps.3.8"><sup><a href="#Ps.3.8" class="verse-number">8</a></sup> quoniam tu percussisti in maxillam omnes adversantes mihi,dentes peccatorum contrivisti.</p>
  <p class="verse" id="Ps.3.9"><sup><a href="#Ps.3.9" class="verse-number">9</a></sup> Domini est salus,et super populum tuum benedictio tua.</p>
  <h2>Chapter 4</h2>
  <p class="verse" id="Ps.4.1"><sup><a href="#Ps.4.1" class="verse-number">1</a></sup> Magistro chori. Fidibus. PSALMUS. David.</p>
  <p class="verse" id="Ps.4.2"><sup><a href="#Ps.4.2" class="verse-number">2</a></sup> Cum invocarem, exaudivit me Deus iustitiae meae.In tribulatione dilatasti mihi;miserere mei et exaudi orationem meam.</p>
  <p class="verse" id="Ps.4.3"><sup><a href="#Ps.4.3" class="verse-number">3</a></sup> Filii hominum, usquequo gravi corde?Ut quid diligitis vanitatem et quaeritis mendacium?</p>
  <p class="verse" id="Ps.4.4"><sup><a href="#Ps.4.4" class="verse-number">4</a></sup> Et scitote quoniam mirificavit Dominus sanctum suum;Dominus exaudiet, cum clamavero ad eum.</p>
  <p class="verse" id="Ps.4.5"><sup><a href="#Ps.4.5" class="verse-number">5</a></sup> Irascimini et nolite peccare;loquimini in cordibus vestris,in cubilibus vestris et conquiescite.</p>
  <p class="verse" id="Ps.4.6"><sup><a href="#Ps.4.6" class="verse-number">6</a></sup> Sacrificate sacrificium iustitiaeet sperate in Domino.</p>
  <p class="verse" id="Ps.4.7"><sup><a href="#Ps.4.7" class="verse-number">7</a></sup> Multi dicunt: " Quis ostendit nobis bona? ".Leva in signum super nos lumen vultus tui, Domine!</p>
  <p class="verse" id="Ps.4.8"><sup><a href="#Ps.4.8" class="verse-number">8</a></sup> Maiorem dedisti laetitiam in corde meo,quam cum multiplicantur frumentum et vinum eorum.</p>
  <p class="verse" id="Ps.4.9"><sup><a href="#Ps.4.9" class="verse-number">9</a></sup> In pace in idipsum dormiam et requiescam,quoniam tu, Domine, singulariter in spe constituisti me.</p>
  <h2>Chapter 5</h2>
  <p class="verse" id="Ps.5.1"><sup><a href="#Ps.5.1" class="verse-number">1</a></sup> Magistro chori. Ad tibias. PSALMUS. David.</p>
  <p class="verse" id="Ps.5.2"><sup><a href="#Ps.5.2" class="verse-number">2</a></sup> Verba mea auribus percipe, Domine;intellege gemitum meum.</p>
  <p class="verse" id="Ps.5.3"><sup><a href="#Ps.5.3" class="verse-number">3</a></sup> Intende voci clamoris mei,rex meus et Deus meus.</p>
  <p class="verse" id="Ps.5.4"><sup><a href="#Ps.5.4" class="verse-number">4</a></sup> Quoniam ad te orabo, Domine,mane exaudies vocem meam;mane astabo tibi et exspectabo.</p>
  <p class="verse" id="Ps.5.5"><sup><a href="#Ps.5.5" class="verse-number">5</a></sup> Quoniam non Deus volens iniquitatem tu es;neque habitabit iuxta te malignus,</p>
  <p class="verse" id="Ps.5.6"><sup><a href="#Ps.5.6" class="verse-number">6</a></sup> neque permanebunt iniusti ante oculos tuos.</p>
  <p class="verse" id="Ps.5.7"><sup><a href="#Ps.5.7" class="verse-number">7</a></sup> Odisti omnes, qui operantur iniquitatem,perdes omnes, qui loquuntur mendacium;virum sanguinum et dolosum abominabitur Dominus.</p>
  <p class="verse" id="Ps.5.8"><sup><a href="#Ps.5.8" class="verse-number">8</a></sup> Ego autem in multitudine misericordiae tuaeintroibo in domum tuam;adorabo ad templum sanctum tuum in timore tuo.</p>
  <p class="verse" id="Ps.5.9"><sup><a href="#Ps.5.9" class="verse-number">9</a></sup> Domine, deduc me in iustitia tua propter inimicos meos,dirige in conspectu meo viam tuam.</p>
  <p class="verse" id="Ps.5.10"><sup><a href="#Ps.5.10" class="verse-number">10</a></sup> Quoniam non est in ore eorum veritas,cor eorum fovea;sepulcrum patens est guttur eorum,molliunt linguas suas.</p>
  <p class="verse" id="Ps.5.11"><sup><a href="#Ps.5.11" class="verse-number">11</a></sup> Iudica illos, Deus; decidant a cogitationibus suis;secundum multitudinem impietatum eorum expelle eos,quoniam irritaverunt te, Domine.</p>
  <p class="verse" id="Ps.5.12"><sup><a href="#Ps.5.12" class="verse-number">12</a></sup> Et omnes, qui sperant in te,laetentur, in aeternum exsultent.Obumbrabis eis, et gloriabuntur in te,qui diligunt nomen tuum;</p>
  <p class="verse" id="Ps.5.13"><sup><a href="#Ps.5.13" class="verse-number">13</a></sup> quoniam tu benedices iusto, Domine,quasi scuto, bona voluntate coronabis eum.</p>
  <h2>Chapter 6</h2>
  <p class="verse" id="Ps.6.1"><sup><a href="#Ps.6.1" class="verse-number">1</a></sup> Magistro chori. Fidibus. Super octavam. PSALMUS. David.</p>
  <p class="verse" id="Ps.6.2"><sup><a href="#Ps.6.2" class="verse-number">2</a></sup> Domine, ne in furore tuo arguas meneque in ira tua corripias me.</p>
  <p class="verse" id="Ps.6.3"><sup><a href="#Ps.6.3" class="verse-number">3</a></sup> Miserere mei, Domine, quoniam infirmus sum;sana me, Domine, quoniam conturbata sunt ossa mea.</p>
  <p class="verse" id="Ps.6.4"><sup><a href="#Ps.6.4" class="verse-number">4</a></sup> Et anima mea turbata est valde,sed tu, Domine, usquequo?</p>
  <p class="verse" id="Ps.6.5"><sup><a href="#Ps.6.5" class="verse-number">5</a></sup> Convertere, Domine, eripe animam meam;salvum me fac propter misericordiam tuam.</p>
  <p class="verse" id="Ps.6.6"><sup><a href="#Ps.6.6" class="verse-number">6</a></sup> Quoniam non est in morte, qui memor sit tui;in inferno autem quis confitebitur tibi?</p>
  <p class="verse" id="Ps.6.7"><sup><a href="#Ps.6.7" class="verse-number">7</a></sup> Laboravi in gemitu meo,lavabam per singulas noctes lectum meum;lacrimis meis stratum meum rigabam.</p>
  <p class="verse" id="Ps.6.8"><sup><a href="#Ps.6.8" class="verse-number">8</a></sup> Turbatus est a maerore oculus meus,inveteravi inter omnes inimicos meos.</p>
  <p class="verse" id="Ps.6.9"><sup><a href="#Ps.6.9" class="verse-number">9</a></sup> Discedite a me, omnes, qui operamini iniquitatem,quoniam exaudivit Dominus vocem fletus mei.</p>
  <p class="verse" id="Ps.6.10"><sup><a href="#Ps.6.10" class="verse-number">10</a></sup> Exaudivit Dominus deprecationem meam,Dominus orationem meam suscepit.</p>
  <p class="verse" id="Ps.6.11"><sup><a href="#Ps.6.11" class="verse-number">11</a></sup> Erubescant et conturbentur vehementer omnes inimici mei;convertantur et erubescant valde velociter.</p>
  <h2>Chapter 7</h2>
  <p class="verse" id="Ps.7.1"><sup><a href="#Ps.7.1" class="verse-number">1</a></sup> Lamentatio David, quam cantavit Domino propter Chus Beniaminitam.</p>
  <p class="verse" id="Ps.7.2"><sup><a href="#Ps.7.2" class="verse-number">2</a></sup> Domine Deus meus, in te speravi;salvum me fac ex omnibus persequentibus me et libera me,</p>
  <p class="verse" id="Ps.7.3"><sup><a href="#Ps.7.3" class="verse-number">3</a></sup> ne quando rapiat ut leo animam meamdiscerpens, dum non est qui salvum faciat.</p>
  <p class="verse" id="Ps.7.4"><sup><a href="#Ps.7.4" class="verse-number">4</a></sup> Domine Deus meus, si feci istud,si est iniquitas in manibus meis,</p>
  <p class="verse" id="Ps.7.5"><sup><a href="#Ps.7.5" class="verse-number">5</a></sup> si reddidi retribuenti mihi malaet exspoliavi inimicum meum dimittens inanem,</p>
  <p class="verse" id="Ps.7.6"><sup><a href="#Ps.7.6" class="verse-number">6</a></sup> persequatur inimicus animam meam et comprehendatet conculcet in terra vitam meamet gloriam meam in pulverem deducat.</p>
  <p class="verse" id="Ps.7.7"><sup><a href="#Ps.7.7" class="verse-number">7</a></sup> Exsurge, Domine, in ira tuaet exaltare contra indignationem inimicorum meorumet exsurge, Deus meus, in iudicio, quod mandasti.</p>
  <p class="verse" id="Ps.7.8"><sup><a href="#Ps.7.8" class="verse-number">8</a></sup> Et synagoga populorum circumdabit te,et super hanc in altum regredere:</p>
  <p class="verse" id="Ps.7.9"><sup><a href="#Ps.7.9" class="verse-number">9</a></sup> Dominus iudicat populos.Iudica me, Domine, secundum iustitiam meamet secundum innocentiam meam, quae est in me.</p>
  <p class="verse" id="Ps.7.10"><sup><a href="#Ps.7.10" class="verse-number">10</a></sup> Consumatur nequitia peccatorum;et iustum confirma:scrutans corda et renes Deus iustus.</p>
  <p class="verse" id="Ps.7.11"><sup><a href="#Ps.7.11" class="verse-number">11</a></sup> Adiutorium meum apud Deum,qui salvos facit rectos corde.</p>
  <p class="verse" id="Ps.7.12"><sup><a href="#Ps.7.12" class="verse-number">12</a></sup> Deus iudex iustus,fortis, irascens per singulos dies.</p>
  <p class="verse" id="Ps.7.13"><sup><a href="#Ps.7.13" class="verse-number">13</a></sup> Nonne iterum gladium suum exacuit,arcum suum tetendit et paravit illum?</p>
  <p class="verse" id="Ps.7.14"><sup><a href="#Ps.7.14" class="verse-number">14</a></sup> Et paravit sibi vasa mortis,sagittas suas ardentes effecit.</p>
  <p class="verse" id="Ps.7.15"><sup><a href="#Ps.7.15" class="verse-number">15</a></sup> Ecce parturiit iniustitiam,concepit dolorem et peperit iniquitatem;</p>
  <p class="verse" id="Ps.7.16"><sup><a href="#Ps.7.16" class="verse-number">16</a></sup> lacum aperuit et effodit eumet incidit in foveam, quam fecit.</p>
  <p class="verse" id="Ps.7.17"><sup><a href="#Ps.7.17" class="verse-number">17</a></sup> Convertetur dolor eius in caput eius,et in verticem ipsius iniquitas eius descendet.</p>
  <p class="verse" id="Ps.7.18"><sup><a href="#Ps.7.18" class="verse-number">18</a></sup> Confitebor Domino secundum iustitiam eiuset psallam nomini Domini Altissimi.</p>
  <h2>Chapter 8</h2>
  <p class="verse" id="Ps.8.1"><sup><a href="#Ps.8.1" class="verse-number">1</a></sup> Magistro chori. Ad modum cantici " Torcularia... ". PSALMUS. David.</p>
  <p class="verse" id="Ps.8.2"><sup><a href="#Ps.8.2" class="verse-number">2</a></sup> Domine, Dominus noster,quam admirabile est nomen tuum in universa terra,quoniam elevata est magnificentia tua super caelos.</p>
  <p class="verse" id="Ps.8.3"><sup><a href="#Ps.8.3" class="verse-number">3</a></sup> Ex ore infantium et lactantium perfecisti laudempropter inimicos tuos,ut destruas inimicum et ultorem.</p>
  <p class="verse" id="Ps.8.4"><sup><a href="#Ps.8.4" class="verse-number">4</a></sup> Quando video caelos tuos, opera digitorum tuorum,lunam et stellas, quae tu fundasti,</p>
  <p class="verse" id="Ps.8.5"><sup><a href="#Ps.8.5" class="verse-number">5</a></sup> quid est homo, quod memor es eius,aut filius hominis, quoniam visitas eum?</p>
  <p class="verse" id="Ps.8.6"><sup><a href="#Ps.8.6" class="verse-number">6</a></sup> Minuisti eum paulo minus ab angelis,gloria et honore coronasti eum</p>
  <p class="verse" id="Ps.8.7"><sup><a href="#Ps.8.7" class="verse-number">7</a></sup> et constituisti eum super opera manuum tuarum.Omnia subiecisti sub pedibus eius:</p>
  <p class="verse" id="Ps.8.8"><sup><a href="#Ps.8.8" class="verse-number">8</a></sup> oves et boves universas,insuper et pecora campi,</p>
  <p class="verse" id="Ps.8.9"><sup><a href="#Ps.8.9" class="verse-number">9</a></sup> volucres caeli et pisces maris,quaecumque perambulant semitas maris.</p>
  <p class="verse" id="Ps.8.10"><sup><a href="#Ps.8.10" class="verse-number">10</a></sup> Domine, Dominus noster,quam admirabile est nomen tuum in universa terra!</p>
  <h2>Chapter 9</h2>
  <p class="verse" id="Ps.9.1"><sup><a href="#Ps.9.1" class="verse-number">1</a></sup> Magistro chori. Ad modum cantici " Mut labben ". PSALMUS. David.</p>
  <p class="verse" id="Ps.9.2"><sup><a href="#Ps.9.2" class="verse-number">2</a></sup> ALEPH. Confitebor tibi, Domine, in toto corde meo,narrabo omnia mirabilia tua.</p>
  <p class="verse" id="Ps.9.3"><sup><a href="#Ps.9.3" class="verse-number">3</a></sup> Laetabor et exsultabo in te,psallam nomini tuo, Altissime.</p>
  <p class="verse" id="Ps.9.4"><sup><a href="#Ps.9.4" class="verse-number">4</a></sup> BETH. Cum convertuntur inimici mei retrorsum,infirmantur et pereunt a facie tua.</p>
  <p class="verse" id="Ps.9.5"><sup><a href="#Ps.9.5" class="verse-number">5</a></sup> Quoniam fecisti iudicium meum et causam meam,sedisti super thronum, qui iudicas iustitiam.</p>
  <p class="verse" id="Ps.9.6"><sup><a href="#Ps.9.6" class="verse-number">6</a></sup> GHIMEL. Increpasti gentes, perdidisti impium;nomen eorum delesti in aeternum et in saeculum saeculi.</p>
  <p class="verse" id="Ps.9.7"><sup><a href="#Ps.9.7" class="verse-number">7</a></sup> Inimici defecerunt, solitudines sempiternae factae sunt;et civitates destruxisti: periit memoria eorum cum ipsis.</p>
  <p class="verse" id="Ps.9.8"><sup><a href="#Ps.9.8" class="verse-number">8</a></sup> HE. Dominus autem in aeternum sedebit,paravit in iudicium thronum suum;</p>
  <p class="verse" id="Ps.9.9"><sup><a href="#Ps.9.9" class="verse-number">9</a></sup> et ipse iudicabit orbem terrae in iustitia,iudicabit populos in aequitate.</p>
  <p class="verse" id="Ps.9.10"><sup><a href="#Ps.9.10" class="verse-number">10</a></sup> VAU. Et erit Dominus refugium oppresso,refugium in opportunitatibus, in tribulatione.</p>
  <p class="verse" id="Ps.9.11"><sup><a href="#Ps.9.11" class="verse-number">11</a></sup> Et sperent in te, qui noverunt nomen tuum,quoniam non dereliquisti quaerentes te, Domine.</p>
  <p class="verse" id="Ps.9.12"><sup><a href="#Ps.9.12" class="verse-number">12</a></sup> ZAIN. Psallite Domino, qui habitat in Sion;annuntiate inter gentes studia eius.</p>
  <p class="verse" id="Ps.9.13"><sup><a href="#Ps.9.13" class="verse-number">13</a></sup> Quoniam requirens sanguinem recordatus est eorum,non est oblitus clamorem pauperum.</p>
  <p class="verse" id="Ps.9.14"><sup><a href="#Ps.9.14" class="verse-number">14</a></sup> HETH. Miserere mei, Domine;vide afflictionem meam de inimicis meis,qui exaltas me de portis mortis,</p>
  <p class="verse" id="Ps.9.15"><sup><a href="#Ps.9.15" class="verse-number">15</a></sup> ut annuntiem omnes laudationes tuas in portis filiae Sion,exsultem in salutari tuo.</p>
  <p class="verse" id="Ps.9.16"><sup><a href="#Ps.9.16" class="verse-number">16</a></sup> TETH. Infixae sunt gentes in fovea, quam fecerunt;in laqueo isto, quem absconderunt,comprehensus est pes eorum.</p>
  <p class="verse" id="Ps.9.17"><sup><a href="#Ps.9.17" class="verse-number">17</a></sup> Manifestavit se Dominus iudicium faciens;in operibus manuum suarum comprehensus est peccator.</p>
  <p class="verse" id="Ps.9.18"><sup><a href="#Ps.9.18" class="verse-number">18</a></sup> IOD. Convertentur peccatores in infernum,omnes gentes, quae obliviscuntur Deum.</p>
  <p class="verse" id="Ps.9.19"><sup><a href="#Ps.9.19" class="verse-number">19</a></sup> CAPH. Quoniam non in finem oblivio erit pauperis;exspectatio pauperum non peribit in aeternum.</p>
  <p class="verse" id="Ps.9.20"><sup><a href="#Ps.9.20" class="verse-number">20</a></sup> Exsurge, Domine, non confortetur homo;iudicentur gentes in conspectu tuo.</p>
  <p class="verse" id="Ps.9.21"><sup><a href="#Ps.9.21" class="verse-number">21</a></sup> Constitue, Domine, terrorem super eos;sciant gentes quoniam homines sunt.</p>
  <h2>Chapter 10</h2>
  <p class="verse" id="Ps.10.1"><sup><a href="#Ps.10.1" class="verse-number">1</a></sup> LAMED. Ut quid, Domine, stas a longe,abscondis te in opportunitatibus, in tribulatione?</p>
  <p class="verse" id="Ps.10.2"><sup><a href="#Ps.10.2" class="verse-number">2</a></sup> Dum superbit, impius insequitur pauperem;comprehendantur in consiliis, quae cogitant.</p>
  <p class="verse" id="Ps.10.3"><sup><a href="#Ps.10.3" class="verse-number">3</a></sup> Quoniam gloriatur peccator in desideriis animae suae,et avarus sibi benedicit.</p>
  <p class="verse" id="Ps.10.4"><sup><a href="#Ps.10.4" class="verse-number">4</a></sup> NUN. Spernit Dominum peccator in arrogantia sua: Non requiret; non est Deus ".</p>
  <p class="verse" id="Ps.10.5"><sup><a href="#Ps.10.5" class="verse-number">5</a></sup> Hae sunt omnes cogitationes eius;prosperantur viae illius in omni tempore.Excelsa nimis iudicia tua a facie eius;omnes inimicos suos aspernatur.</p>
  <p class="verse" id="Ps.10.6"><sup><a href="#Ps.10.6" class="verse-number">6</a></sup> Dixit enim in corde suo: " Non movebor;in generationem et generationem ero sine malo ".</p>
  <p class="verse" id="Ps.10.7"><sup><a href="#Ps.10.7" class="verse-number">7</a></sup> PHE. Cuius maledictione os plenum est et fraudulentia et dolo,sub lingua eius labor et nequitia.</p>
  <p class="verse" id="Ps.10.8"><sup><a href="#Ps.10.8" class="verse-number">8</a></sup> Sedet in insidiis ad vicos,in occultis interficit innocentem.</p>
  <p class="verse" id="Ps.10.9"><sup><a href="#Ps.10.9" class="verse-number">9</a></sup> SADE. Oculi eius in pauperem respiciunt;insidiatur in abscondito quasi leo in spelunca sua.Insidiatur, ut rapiat pauperem;rapit pauperem, dum attrahit in laqueum suum.</p>
  <p class="verse" id="Ps.10.10"><sup><a href="#Ps.10.10" class="verse-number">10</a></sup> Irruit et inclinat se, et miseri caduntin fortitudine brachiorum eius.</p>
  <p class="verse" id="Ps.10.11"><sup><a href="#Ps.10.11" class="verse-number">11</a></sup> Dixit enim in corde suo: " Oblitus est Deus;avertit faciem suam, non videbit in finem ". -</p>
  <p class="verse" id="Ps.10.12"><sup><a href="#Ps.10.12" class="verse-number">12</a></sup> COPH. Exsurge, Domine Deus, exalta manum tuam,ne obliviscaris pauperum.</p>
  <p class="verse" id="Ps.10.13"><sup><a href="#Ps.10.13" class="verse-number">13</a></sup> Propter quid spernit impius Deum?Dixit enim in corde suo: " Non requires ".</p>
  <p class="verse" id="Ps.10.14"><sup><a href="#Ps.10.14" class="verse-number">14</a></sup> RES. Vidisti: tu laborem et dolorem consideras,ut tradas eos in manus tuas.Tibi derelictus est pauper,orphano tu factus es adiutor.</p>
  <p class="verse" id="Ps.10.15"><sup><a href="#Ps.10.15" class="verse-number">15</a></sup> SIN. Contere brachium peccatoris et maligni;quaeres peccatum illius et non invenies.</p>
  <p class="verse" id="Ps.10.16"><sup><a href="#Ps.10.16" class="verse-number">16</a></sup> Dominus rex in aeternum et in saeculum saeculi:perierunt gentes de terra illius.</p>
  <p class="verse" id="Ps.10.17"><sup><a href="#Ps.10.17" class="verse-number">17</a></sup> TAU. Desiderium pauperum exaudisti, Domine;confirmabis cor eorum, intendes aurem tuam</p>
  <p class="verse" id="Ps.10.18"><sup><a href="#Ps.10.18" class="verse-number">18</a></sup> iudicare pupillo et humili,ut non apponat ultra inducere timorem homo de terra.</p>
  <h2>Chapter 11</h2>
  <p class="verse" id="Ps.11.1"><sup><a href="#Ps.11.1" class="verse-number">1</a></sup> Magistro chori. David.In Domino confido, quomodo dicitis animae meae: Transmigra in montem sicut passer!</p>
  <p class="verse" id="Ps.11.2"><sup><a href="#Ps.11.2" class="verse-number">2</a></sup> Quoniam ecce peccatores intenderunt arcum,paraverunt sagittas suas super nervum,ut sagittent in obscuro rectos corde.</p>
  <p class="verse" id="Ps.11.3"><sup><a href="#Ps.11.3" class="verse-number">3</a></sup> Quando fundamenta evertuntur,iustus quid faciat? ".</p>
  <p class="verse" id="Ps.11.4"><sup><a href="#Ps.11.4" class="verse-number">4</a></sup> Dominus in templo sancto suo,Dominus, in caelo sedes eius.Oculi eius in pauperem respiciunt,palpebrae eius interrogant filios hominum.</p>
  <p class="verse" id="Ps.11.5"><sup><a href="#Ps.11.5" class="verse-number">5</a></sup> Dominus interrogat iustum et impium;qui autem diligit iniquitatem, odit anima eius.</p>
  <p class="verse" id="Ps.11.6"><sup><a href="#Ps.11.6" class="verse-number">6</a></sup> Pluet super peccatores carbones ignis et sulphur;et spiritus procellarum pars calicis eorum.</p>
  <p class="verse" id="Ps.11.7"><sup><a href="#Ps.11.7" class="verse-number">7</a></sup> Quoniam iustus Dominus et iustitias dilexit,recti videbunt vultum eius.</p>
  <h2>Chapter 12</h2>
  <p class="verse" id="Ps.12.1"><sup><a href="#Ps.12.1" class="verse-number">1</a></sup> Magistro chori. Super octavam. PSALMUS. David.</p>
  <p class="verse" id="Ps.12.2"><sup><a href="#Ps.12.2" class="verse-number">2</a></sup> Salvum me fac, Domine, quoniam defecit sanctus,quoniam deminuti sunt fideles a filiis hominum.</p>
  <p class="verse" id="Ps.12.3"><sup><a href="#Ps.12.3" class="verse-number">3</a></sup> Vana locuti sunt unusquisque ad proximum suum;in labiis dolosis, in duplici corde locuti sunt.</p>
  <p class="verse" id="Ps.12.4"><sup><a href="#Ps.12.4" class="verse-number">4</a></sup> Disperdat Dominus universa labia dolosaet linguam magniloquam.</p>
  <p class="verse" id="Ps.12.5"><sup><a href="#Ps.12.5" class="verse-number">5</a></sup> Qui dixerunt: " Lingua nostra magnificabimur,labia nostra a nobis sunt;quis noster dominus est? ".</p>
  <p class="verse" id="Ps.12.6"><sup><a href="#Ps.12.6" class="verse-number">6</a></sup> " Propter miseriam inopum et gemitum pauperum,nunc exsurgam, dicit Dominus;ponam in salutari illum, quem despiciunt ".</p>
  <p class="verse" id="Ps.12.7"><sup><a href="#Ps.12.7" class="verse-number">7</a></sup> Eloquia Domini eloquia casta,argentum igne examinatum, separatum a terra,purgatum septuplum.</p>
  <p class="verse" id="Ps.12.8"><sup><a href="#Ps.12.8" class="verse-number">8</a></sup> Tu, Domine, servabis nos et custodies nosa generatione hac in aeternum.In circuitu impii ambulant,cum exaltantur sordes inter filios hominum.</p>
  <h2>Chapter 13</h2>
  <p class="verse" id="Ps.13.1"><sup><a href="#Ps.13.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.13.2"><sup><a href="#Ps.13.2" class="verse-number">2</a></sup> Usquequo, Domine, oblivisceris me in finem?Usquequo avertes faciem tuam a me?</p>
  <p class="verse" id="Ps.13.3"><sup><a href="#Ps.13.3" class="verse-number">3</a></sup> Usquequo ponam consilia in anima mea,dolorem in corde meo per diem?Usquequo exaltabitur inimicus meus super me?</p>
  <p class="verse" id="Ps.13.4"><sup><a href="#Ps.13.4" class="verse-number">4</a></sup> Respice et exaudi me, Domine Deus meus.Illumina oculos meos, ne quando obdormiam in morte,</p>
  <p class="verse" id="Ps.13.5"><sup><a href="#Ps.13.5" class="verse-number">5</a></sup> ne quando dicat inimicus meus: " Praevalui adversus eum! ";neque exsultent, qui tribulant me, si motus fuero.</p>
  <p class="verse" id="Ps.13.6"><sup><a href="#Ps.13.6" class="verse-number">6</a></sup> Ego autem in misericordia tua speravi.Exsultabit cor meum in salutari tuo;cantabo Domino, qui bona tribuit mihi.</p>
  <h2>Chapter 14</h2>
  <p class="verse" id="Ps.14.1"><sup><a href="#Ps.14.1" class="verse-number">1</a></sup> Magistro chori. David.Dixit insipiens in corde suo: " Non est Deus ".Corrupti sunt et abominationes operati sunt;non est qui faciat bonum.</p>
  <p class="verse" id="Ps.14.2"><sup><a href="#Ps.14.2" class="verse-number">2</a></sup> Dominus de caelo prospexit super filios hominum,ut videret si est intellegens aut requirens Deum.</p>
  <p class="verse" id="Ps.14.3"><sup><a href="#Ps.14.3" class="verse-number">3</a></sup> Omnes declinaverunt, simul corrupti sunt;non est qui faciat bonum, non est usque ad unum.</p>
  <p class="verse" id="Ps.14.4"><sup><a href="#Ps.14.4" class="verse-number">4</a></sup> Nonne scient omnes, qui operantur iniquitatem,qui devorant plebem meam sicut escam panis?Dominum non invocaverunt;</p>
  <p class="verse" id="Ps.14.5"><sup><a href="#Ps.14.5" class="verse-number">5</a></sup> illic trepidaverunt timore,quoniam Deus cum generatione iusta est.</p>
  <p class="verse" id="Ps.14.6"><sup><a href="#Ps.14.6" class="verse-number">6</a></sup> Vos consilium inopis confundetis,Dominus autem spes eius est.</p>
  <p class="verse" id="Ps.14.7"><sup><a href="#Ps.14.7" class="verse-number">7</a></sup> Quis dabit ex Sion salutare Israel?Cum converterit Dominus captivitatem plebis suae,exsultabit Iacob, et laetabitur Israel.</p>
  <h2>Chapter 15</h2>
  <p class="verse" id="Ps.15.1"><sup><a href="#Ps.15.1" class="verse-number">1</a></sup> PSALMUS. David.Domine, quis habitabit in tabernaculo tuo?Quis requiescet in monte sancto tuo?</p>
  <p class="verse" id="Ps.15.2"><sup><a href="#Ps.15.2" class="verse-number">2</a></sup> Qui ingreditur sine macula et operatur iustitiam,qui loquitur veritatem in corde suo,</p>
  <p class="verse" id="Ps.15.3"><sup><a href="#Ps.15.3" class="verse-number">3</a></sup> qui non egit dolum in lingua suanec fecit proximo suo malumet opprobrium non intulit proximo suo.</p>
  <p class="verse" id="Ps.15.4"><sup><a href="#Ps.15.4" class="verse-number">4</a></sup> Ad nihilum reputatus est in conspectu eius malignus,timentes autem Dominum glorificat.Qui iuravit in detrimentum suum et non mutat,</p>
  <p class="verse" id="Ps.15.5"><sup><a href="#Ps.15.5" class="verse-number">5</a></sup> qui pecuniam suam non dedit ad usuramet munera super innocentem non accepit.Qui facit haec, non movebitur in aeternum.</p>
  <h2>Chapter 16</h2>
  <p class="verse" id="Ps.16.1"><sup><a href="#Ps.16.1" class="verse-number">1</a></sup> Miktam. David.Conserva me, Deus, quoniam speravi in te.</p>
  <p class="verse" id="Ps.16.2"><sup><a href="#Ps.16.2" class="verse-number">2</a></sup> Dixi Domino: " Dominus meus es tu, bonum mihi non est sine te ".</p>
  <p class="verse" id="Ps.16.3"><sup><a href="#Ps.16.3" class="verse-number">3</a></sup> In sanctos, qui sunt in terra, inclitos viros,omnis voluntas mea in eos.</p>
  <p class="verse" id="Ps.16.4"><sup><a href="#Ps.16.4" class="verse-number">4</a></sup> Multiplicantur dolores eorum, qui post deos alienos acceleraverunt.Non effundam libationes eorum de sanguinibusneque assumam nomina eorum in labiis meis.</p>
  <p class="verse" id="Ps.16.5"><sup><a href="#Ps.16.5" class="verse-number">5</a></sup> Dominus pars hereditatis meae et calicis mei:tu es qui detines sortem meam.</p>
  <p class="verse" id="Ps.16.6"><sup><a href="#Ps.16.6" class="verse-number">6</a></sup> Funes ceciderunt mihi in praeclaris;insuper et hereditas mea speciosa est mihi.</p>
  <p class="verse" id="Ps.16.7"><sup><a href="#Ps.16.7" class="verse-number">7</a></sup> Benedicam Dominum, qui tribuit mihi intellectum;insuper et in noctibus erudierunt me renes mei.</p>
  <p class="verse" id="Ps.16.8"><sup><a href="#Ps.16.8" class="verse-number">8</a></sup> Proponebam Dominum in conspectu meo semper;quoniam a dextris est mihi, non commovebor.</p>
  <p class="verse" id="Ps.16.9"><sup><a href="#Ps.16.9" class="verse-number">9</a></sup> Propter hoc laetatum est cor meum,et exsultaverunt praecordia mea;insuper et caro mea requiescet in spe.</p>
  <p class="verse" id="Ps.16.10"><sup><a href="#Ps.16.10" class="verse-number">10</a></sup> Quoniam non derelinques animam meam in infernonec dabis sanctum tuum videre corruptionem.</p>
  <p class="verse" id="Ps.16.11"><sup><a href="#Ps.16.11" class="verse-number">11</a></sup> Notas mihi facies vias vitae,plenitudinem laetitiae cum vultu tuo,delectationes in dextera tua usque in finem.</p>
  <h2>Chapter 17</h2>
  <p class="verse" id="Ps.17.1"><sup><a href="#Ps.17.1" class="verse-number">1</a></sup> Precatio. David.Exaudi, Domine, iustitiam meam,intende deprecationem meam.Auribus percipe orationem meam, non in labiis dolosis.</p>
  <p class="verse" id="Ps.17.2"><sup><a href="#Ps.17.2" class="verse-number">2</a></sup> De vultu tuo iudicium meum prodeat;oculi tui videant aequitates.</p>
  <p class="verse" id="Ps.17.3"><sup><a href="#Ps.17.3" class="verse-number">3</a></sup> Proba cor meum et visita nocte;igne me examina, et non invenies in me iniquitatem.</p>
  <p class="verse" id="Ps.17.4"><sup><a href="#Ps.17.4" class="verse-number">4</a></sup> Non transgreditur os meum ad opera hominum,propter verba labiorum tuorum custodivi me a viis violenti.</p>
  <p class="verse" id="Ps.17.5"><sup><a href="#Ps.17.5" class="verse-number">5</a></sup> Retine gressus meos in semitis tuis,ut non moveantur vestigia mea.</p>
  <p class="verse" id="Ps.17.6"><sup><a href="#Ps.17.6" class="verse-number">6</a></sup> Ego ad te clamavi, quoniam exaudis me, Deus;inclina aurem tuam mihi et exaudi verba mea.</p>
  <p class="verse" id="Ps.17.7"><sup><a href="#Ps.17.7" class="verse-number">7</a></sup> Mirifica misericordias tuas,qui salvos facis ab insurgentibussperantes in dextera tua.</p>
  <p class="verse" id="Ps.17.8"><sup><a href="#Ps.17.8" class="verse-number">8</a></sup> Custodi me ut pupillam oculi,sub umbra alarum tuarum protege me</p>
  <p class="verse" id="Ps.17.9"><sup><a href="#Ps.17.9" class="verse-number">9</a></sup> a facie impiorum, qui me afflixerunt.Inimici mei in furore circumdederunt me,</p>
  <p class="verse" id="Ps.17.10"><sup><a href="#Ps.17.10" class="verse-number">10</a></sup> adipem suum concluserunt;os eorum locutum est superbiam.</p>
  <p class="verse" id="Ps.17.11"><sup><a href="#Ps.17.11" class="verse-number">11</a></sup> Incedentes nunc circumdederunt me,oculos suos statuerunt prosternere in terram.</p>
  <p class="verse" id="Ps.17.12"><sup><a href="#Ps.17.12" class="verse-number">12</a></sup> Aspectus eorum quasi leonis parati ad praedamet sicut catuli leonis recubantis in abditis.</p>
  <p class="verse" id="Ps.17.13"><sup><a href="#Ps.17.13" class="verse-number">13</a></sup> Exsurge, Domine, praeveni eum, supplanta eum;eripe animam meam ab impio framea tua,</p>
  <p class="verse" id="Ps.17.14"><sup><a href="#Ps.17.14" class="verse-number">14</a></sup> a mortuis manu tua, Domine,a mortuis, quorum defecit portio vitae.De reconditis tuis adimpleas ventrem eorum,saturentur filii et dimittant reliquias parvulis suis.</p>
  <p class="verse" id="Ps.17.15"><sup><a href="#Ps.17.15" class="verse-number">15</a></sup> Ego autem in iustitia videbo faciem tuam;satiabor, cum evigilavero, conspectu tuo.</p>
  <h2>Chapter 18</h2>
  <p class="verse" id="Ps.18.1"><sup><a href="#Ps.18.1" class="verse-number">1</a></sup> Magistro chori. David, servi Domini,qui locutus est ad Dominum verba huius cantici,quando Dominus eum liberaverate potestate omnium inimicorum suorum</p>
  <p class="verse" id="Ps.18.2"><sup><a href="#Ps.18.2" class="verse-number">2</a></sup> et e manu Saul. Dixit igitur:Diligam te, Domine, fortitudo mea.</p>
  <p class="verse" id="Ps.18.3"><sup><a href="#Ps.18.3" class="verse-number">3</a></sup> Domine, firmamentum meum et refugium meum et liberator meus;Deus meus, adiutor meus, et sperabo in eum;protector meus et cornu salutis meae et susceptor meus.</p>
  <p class="verse" id="Ps.18.4"><sup><a href="#Ps.18.4" class="verse-number">4</a></sup> Laudabilem invocabo Dominum,et ab inimicis meis salvus ero.</p>
  <p class="verse" id="Ps.18.5"><sup><a href="#Ps.18.5" class="verse-number">5</a></sup> Circumdederunt me fluctus mortis,et torrentes Belial conturbaverunt me;</p>
  <p class="verse" id="Ps.18.6"><sup><a href="#Ps.18.6" class="verse-number">6</a></sup> funes inferni circumdederunt me,praeoccupaverunt me laquei mortis.</p>
  <p class="verse" id="Ps.18.7"><sup><a href="#Ps.18.7" class="verse-number">7</a></sup> In tribulatione mea invocavi Dominumet ad Deum meum clamavi;exaudivit de templo suo vocem meam,et clamor meus in conspectu eius introivit in aures eius.</p>
  <p class="verse" id="Ps.18.8"><sup><a href="#Ps.18.8" class="verse-number">8</a></sup> Commota est et contremuit terra;fundamenta montium concussa suntet commota sunt, quoniam iratus est.</p>
  <p class="verse" id="Ps.18.9"><sup><a href="#Ps.18.9" class="verse-number">9</a></sup> Ascendit fumus de naribus eius,et ignis de ore eius devorans;carbones succensi processerunt ab eo.</p>
  <p class="verse" id="Ps.18.10"><sup><a href="#Ps.18.10" class="verse-number">10</a></sup> Inclinavit caelos et descendit,et caligo sub pedibus eius.</p>
  <p class="verse" id="Ps.18.11"><sup><a href="#Ps.18.11" class="verse-number">11</a></sup> Et ascendit super cherub et volavit,ferebatur super pennas ventorum.</p>
  <p class="verse" id="Ps.18.12"><sup><a href="#Ps.18.12" class="verse-number">12</a></sup> Et posuit tenebras latibulum suum,in circuitu eius tabernaculum eius,tenebrosa aqua, nubes aeris.</p>
  <p class="verse" id="Ps.18.13"><sup><a href="#Ps.18.13" class="verse-number">13</a></sup> Prae fulgore in conspectu eius nubes transierunt,grando et carbones ignis.</p>
  <p class="verse" id="Ps.18.14"><sup><a href="#Ps.18.14" class="verse-number">14</a></sup> Et intonuit de caelo Dominus,et Altissimus dedit vocem suam:grando et carbones ignis.</p>
  <p class="verse" id="Ps.18.15"><sup><a href="#Ps.18.15" class="verse-number">15</a></sup> Et misit sagittas suas et dissipavit eos,fulgura iecit et conturbavit eos.</p>
  <p class="verse" id="Ps.18.16"><sup><a href="#Ps.18.16" class="verse-number">16</a></sup> Et apparuerunt fontes aquarum,et revelata sunt fundamenta orbis terrarumab increpatione tua, Domine,ab inspiratione spiritus irae tuae.</p>
  <p class="verse" id="Ps.18.17"><sup><a href="#Ps.18.17" class="verse-number">17</a></sup> Misit de summo et accepit meet assumpsit me de aquis multis;</p>
  <p class="verse" id="Ps.18.18"><sup><a href="#Ps.18.18" class="verse-number">18</a></sup> eripuit me de inimicis meis fortissimiset ab his, qui oderunt me,quoniam confortati sunt super me.</p>
  <p class="verse" id="Ps.18.19"><sup><a href="#Ps.18.19" class="verse-number">19</a></sup> Oppugnaverunt me in die afflictionis meae,et factus est Dominus fulcimentum meum;</p>
  <p class="verse" id="Ps.18.20"><sup><a href="#Ps.18.20" class="verse-number">20</a></sup> et eduxit me in latitudinem,salvum me fecit, quoniam voluit me.</p>
  <p class="verse" id="Ps.18.21"><sup><a href="#Ps.18.21" class="verse-number">21</a></sup> Et retribuet mihi Dominus secundum iustitiam meamet secundum puritatem manuum mearum reddet mihi,</p>
  <p class="verse" id="Ps.18.22"><sup><a href="#Ps.18.22" class="verse-number">22</a></sup> quia custodivi vias Domininec impie recessi a Deo meo.</p>
  <p class="verse" id="Ps.18.23"><sup><a href="#Ps.18.23" class="verse-number">23</a></sup> Quoniam omnia iudicia eius in conspectu meo,et iustitias eius non reppuli a me;</p>
  <p class="verse" id="Ps.18.24"><sup><a href="#Ps.18.24" class="verse-number">24</a></sup> et fui immaculatus cum eoet observavi me ab iniquitate.</p>
  <p class="verse" id="Ps.18.25"><sup><a href="#Ps.18.25" class="verse-number">25</a></sup> Et retribuit mihi Dominus secundum iustitiam meamet secundum puritatem manuum mearumin conspectu oculorum eius.</p>
  <p class="verse" id="Ps.18.26"><sup><a href="#Ps.18.26" class="verse-number">26</a></sup> Cum sancto sanctus eriset cum viro innocente innocens eris</p>
  <p class="verse" id="Ps.18.27"><sup><a href="#Ps.18.27" class="verse-number">27</a></sup> et cum electo electus eriset cum perverso callidus eris.</p>
  <p class="verse" id="Ps.18.28"><sup><a href="#Ps.18.28" class="verse-number">28</a></sup> Quoniam tu populum humilem salvum facieset oculos superborum humiliabis.</p>
  <p class="verse" id="Ps.18.29"><sup><a href="#Ps.18.29" class="verse-number">29</a></sup> Quoniam tu accendis lucernam meam, Domine;Deus meus illuminat tenebras meas.</p>
  <p class="verse" id="Ps.18.30"><sup><a href="#Ps.18.30" class="verse-number">30</a></sup> Quoniam in te aggrediar hostium turmaset in Deo meo transiliam murum.</p>
  <p class="verse" id="Ps.18.31"><sup><a href="#Ps.18.31" class="verse-number">31</a></sup> Deus, impolluta via eius,eloquia Domini igne examinata;protector est omnium sperantium in se.</p>
  <p class="verse" id="Ps.18.32"><sup><a href="#Ps.18.32" class="verse-number">32</a></sup> Quoniam quis Deus praeter Dominum?Aut quae munitio praeter Deum nostrum?</p>
  <p class="verse" id="Ps.18.33"><sup><a href="#Ps.18.33" class="verse-number">33</a></sup> Deus, qui praecinxit me virtuteet posuit immaculatam viam meam;</p>
  <p class="verse" id="Ps.18.34"><sup><a href="#Ps.18.34" class="verse-number">34</a></sup> qui perfecit pedes meos tamquam cervorumet super excelsa statuit me;</p>
  <p class="verse" id="Ps.18.35"><sup><a href="#Ps.18.35" class="verse-number">35</a></sup> qui docet manus meas ad proelium,et tendunt arcum aereum brachia mea.</p>
  <p class="verse" id="Ps.18.36"><sup><a href="#Ps.18.36" class="verse-number">36</a></sup> Et dedisti mihi scutum salutis tuae,et dextera tua suscepit me,et exauditio tua magnificavit me.</p>
  <p class="verse" id="Ps.18.37"><sup><a href="#Ps.18.37" class="verse-number">37</a></sup> Dilatasti gressus meos subtus me,et non sunt infirmata vestigia mea.</p>
  <p class="verse" id="Ps.18.38"><sup><a href="#Ps.18.38" class="verse-number">38</a></sup> Persequebar inimicos meos et comprehendebam illoset non convertebar, donec deficerent.</p>
  <p class="verse" id="Ps.18.39"><sup><a href="#Ps.18.39" class="verse-number">39</a></sup> Confringebam illos, nec poterant stare,cadebant subtus pedes meos.</p>
  <p class="verse" id="Ps.18.40"><sup><a href="#Ps.18.40" class="verse-number">40</a></sup> Et praecinxisti me virtute ad bellumet supplantasti insurgentes in me subtus me.</p>
  <p class="verse" id="Ps.18.41"><sup><a href="#Ps.18.41" class="verse-number">41</a></sup> Et inimicos meos dedisti mihi dorsumet odientes me disperdidisti.</p>
  <p class="verse" id="Ps.18.42"><sup><a href="#Ps.18.42" class="verse-number">42</a></sup> Clamaverunt, nec erat qui salvos faceret,ad Dominum, nec exaudivit eos.</p>
  <p class="verse" id="Ps.18.43"><sup><a href="#Ps.18.43" class="verse-number">43</a></sup> Et comminui eos ut pulverem ante faciem venti,ut lutum platearum contrivi eos.</p>
  <p class="verse" id="Ps.18.44"><sup><a href="#Ps.18.44" class="verse-number">44</a></sup> Eripuisti me de contradictionibus populi,constituisti me in caput gentium.Populus, quem non cognovi, servivit mihi,</p>
  <p class="verse" id="Ps.18.45"><sup><a href="#Ps.18.45" class="verse-number">45</a></sup> in auditu auris oboedivit mihi.Filii alieni blanditi sunt mihi,</p>
  <p class="verse" id="Ps.18.46"><sup><a href="#Ps.18.46" class="verse-number">46</a></sup> filii alieni inveterati sunt,contremuerunt in abditis suis.</p>
  <p class="verse" id="Ps.18.47"><sup><a href="#Ps.18.47" class="verse-number">47</a></sup> Vivit Dominus, et benedictus Adiutor meus,et exaltetur Deus salutis meae.</p>
  <p class="verse" id="Ps.18.48"><sup><a href="#Ps.18.48" class="verse-number">48</a></sup> Deus, qui das vindictas mihiet subdis populos sub me,liberator meus de inimicis meis iracundis;</p>
  <p class="verse" id="Ps.18.49"><sup><a href="#Ps.18.49" class="verse-number">49</a></sup> et ab insurgentibus in me exaltas me,a viro iniquo eripis me.</p>
  <p class="verse" id="Ps.18.50"><sup><a href="#Ps.18.50" class="verse-number">50</a></sup> Propterea confitebor tibi in nationibus, Domine,et nomini tuo psalmum dicam,</p>
  <p class="verse" id="Ps.18.51"><sup><a href="#Ps.18.51" class="verse-number">51</a></sup> magnificans salutes regis suiet faciens misericordiam christo suoDavid et semini eius usque in saeculum.</p>
  <h2>Chapter 19</h2>
  <p class="verse" id="Ps.19.1"><sup><a href="#Ps.19.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.19.2"><sup><a href="#Ps.19.2" class="verse-number">2</a></sup> Caeli enarrant gloriam Dei,et opera manuum eius annuntiat firmamentum.</p>
  <p class="verse" id="Ps.19.3"><sup><a href="#Ps.19.3" class="verse-number">3</a></sup> Dies diei eructat verbum,et nox nocti indicat scientiam.</p>
  <p class="verse" id="Ps.19.4"><sup><a href="#Ps.19.4" class="verse-number">4</a></sup> Non sunt loquelae neque sermones,quorum non intellegantur voces:</p>
  <p class="verse" id="Ps.19.5"><sup><a href="#Ps.19.5" class="verse-number">5</a></sup> in omnem terram exivit sonus eorum,et in fines orbis terrae verba eorum.</p>
  <p class="verse" id="Ps.19.6"><sup><a href="#Ps.19.6" class="verse-number">6</a></sup> Soli posuit tabernaculum in eis,et ipse, tamquam sponsus procedens de thalamo suo,exsultavit ut gigas ad currendam viam.</p>
  <p class="verse" id="Ps.19.7"><sup><a href="#Ps.19.7" class="verse-number">7</a></sup> A finibus caelorum egressio eius,et occursus eius usque ad fines eorum,nec est quod se abscondat a calore eius.</p>
  <p class="verse" id="Ps.19.8"><sup><a href="#Ps.19.8" class="verse-number">8</a></sup> Lex Domini immaculata, reficiens animam,testimonium Domini fidele, sapientiam praestans parvulis.</p>
  <p class="verse" id="Ps.19.9"><sup><a href="#Ps.19.9" class="verse-number">9</a></sup> Iustitiae Domini rectae, laetificantes corda,praeceptum Domini lucidum, illuminans oculos.</p>
  <p class="verse" id="Ps.19.10"><sup><a href="#Ps.19.10" class="verse-number">10</a></sup> Timor Domini mundus, permanens in saeculum saeculi;iudicia Domini vera, iusta omnia simul,</p>
  <p class="verse" id="Ps.19.11"><sup><a href="#Ps.19.11" class="verse-number">11</a></sup> desiderabilia super aurum et lapidem pretiosum multum,et dulciora super mel et favum stillantem.</p>
  <p class="verse" id="Ps.19.12"><sup><a href="#Ps.19.12" class="verse-number">12</a></sup> Etenim servus tuus eruditur in eis;in custodiendis illis retributio multa.</p>
  <p class="verse" id="Ps.19.13"><sup><a href="#Ps.19.13" class="verse-number">13</a></sup> Errores quis intellegit?Ab occultis munda me</p>
  <p class="verse" id="Ps.19.14"><sup><a href="#Ps.19.14" class="verse-number">14</a></sup> et a superbia custodi servum tuum, ne dominetur mei,Tunc immaculatus eroet emundabor a delicto maximo.</p>
  <p class="verse" id="Ps.19.15"><sup><a href="#Ps.19.15" class="verse-number">15</a></sup> Sint ut complaceant eloquia oris mei,et meditatio cordis mei in conspectu tuo.Domine, adiutor meus et redemptor meus.</p>
  <h2>Chapter 20</h2>
  <p class="verse" id="Ps.20.1"><sup><a href="#Ps.20.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.20.2"><sup><a href="#Ps.20.2" class="verse-number">2</a></sup> Exaudiat te Dominus in die tribulationis,protegat te nomen Dei Iacob.</p>
  <p class="verse" id="Ps.20.3"><sup><a href="#Ps.20.3" class="verse-number">3</a></sup> Mittat tibi auxilium de sanctoet de Sion tueatur te.</p>
  <p class="verse" id="Ps.20.4"><sup><a href="#Ps.20.4" class="verse-number">4</a></sup> Memor sit omnis sacrificii tuiet holocaustum tuum pingue habeat.</p>
  <p class="verse" id="Ps.20.5"><sup><a href="#Ps.20.5" class="verse-number">5</a></sup> Tribuat tibi secundum cor tuumet omne consilium tuum adimpleat.</p>
  <p class="verse" id="Ps.20.6"><sup><a href="#Ps.20.6" class="verse-number">6</a></sup> Laetabimur in salutari tuoet in nomine Dei nostri levabimus signa;impleat Dominus omnes petitiones tuas.</p>
  <p class="verse" id="Ps.20.7"><sup><a href="#Ps.20.7" class="verse-number">7</a></sup> Nunc cognovi quoniam salvum fecit Dominus christum suum:exaudivit illum de caelo sancto suo,in virtutibus salutis dexterae eius.</p>
  <p class="verse" id="Ps.20.8"><sup><a href="#Ps.20.8" class="verse-number">8</a></sup> Hi in curribus, et hi in equis,nos autem nomen Domini Dei nostri invocavimus.</p>
  <p class="verse" id="Ps.20.9"><sup><a href="#Ps.20.9" class="verse-number">9</a></sup> Ipsi incurvati sunt et ceciderunt,nos autem surreximus et erecti sumus.</p>
  <p class="verse" id="Ps.20.10"><sup><a href="#Ps.20.10" class="verse-number">10</a></sup> Domine, salvum fac regem,et exaudi nos in die, qua invocaverimus te.</p>
  <h2>Chapter 21</h2>
  <p class="verse" id="Ps.21.1"><sup><a href="#Ps.21.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.21.2"><sup><a href="#Ps.21.2" class="verse-number">2</a></sup> Domine, in virtute tua laetabitur rexet super salutare tuum exsultabit vehementer.</p>
  <p class="verse" id="Ps.21.3"><sup><a href="#Ps.21.3" class="verse-number">3</a></sup> Desiderium cordis eius tribuisti eiet voluntatem labiorum eius non denegasti.</p>
  <p class="verse" id="Ps.21.4"><sup><a href="#Ps.21.4" class="verse-number">4</a></sup> Quoniam praevenisti eum in benedictionibus dulcedinis;posuisti in capite eius coronam de auro purissimo.</p>
  <p class="verse" id="Ps.21.5"><sup><a href="#Ps.21.5" class="verse-number">5</a></sup> Vitam petiit a te, et tribuisti eilongitudinem dierum in saeculum et in saeculum saeculi.</p>
  <p class="verse" id="Ps.21.6"><sup><a href="#Ps.21.6" class="verse-number">6</a></sup> Magna est gloria eius in salutari tuo,magnificentiam et decorem impones super eum;</p>
  <p class="verse" id="Ps.21.7"><sup><a href="#Ps.21.7" class="verse-number">7</a></sup> quoniam pones eum benedictionem in saeculum saeculi,laetificabis eum in gaudio ante vultum tuum.</p>
  <p class="verse" id="Ps.21.8"><sup><a href="#Ps.21.8" class="verse-number">8</a></sup> Quoniam rex sperat in Dominoet in misericordia Altissimi non commovebitur.</p>
  <p class="verse" id="Ps.21.9"><sup><a href="#Ps.21.9" class="verse-number">9</a></sup> Inveniet manus tua omnes inimicos tuos,dextera tua inveniet, qui te oderunt.</p>
  <p class="verse" id="Ps.21.10"><sup><a href="#Ps.21.10" class="verse-number">10</a></sup> Pones eos ut clibanum ignis in tempore vultus tui:Dominus in ira sua deglutiet eos,et devorabit eos ignis.</p>
  <p class="verse" id="Ps.21.11"><sup><a href="#Ps.21.11" class="verse-number">11</a></sup> Fructum eorum de terra perdeset semen eorum de filiis hominum.</p>
  <p class="verse" id="Ps.21.12"><sup><a href="#Ps.21.12" class="verse-number">12</a></sup> Quoniam intenderunt in te mala,cogitaverunt consilia: nihil potuerunt.</p>
  <p class="verse" id="Ps.21.13"><sup><a href="#Ps.21.13" class="verse-number">13</a></sup> Quoniam pones eos dorsum,arcus tuos tendes in vultum eorum.</p>
  <p class="verse" id="Ps.21.14"><sup><a href="#Ps.21.14" class="verse-number">14</a></sup> Exaltare, Domine, in virtute tua;cantabimus et psallemus virtutes tuas.</p>
  <h2>Chapter 22</h2>
  <p class="verse" id="Ps.22.1"><sup><a href="#Ps.22.1" class="verse-number">1</a></sup> Magistro chori. Ad modum cantici " Cerva diluculo ". PSALMUS. David.</p>
  <p class="verse" id="Ps.22.2"><sup><a href="#Ps.22.2" class="verse-number">2</a></sup> Deus, Deus meus, quare me dereliquisti?Longe a salute mea verba rugitus mei.</p>
  <p class="verse" id="Ps.22.3"><sup><a href="#Ps.22.3" class="verse-number">3</a></sup> Deus meus, clamo per diem, et non exaudis,et nocte, et non est requies mihi.</p>
  <p class="verse" id="Ps.22.4"><sup><a href="#Ps.22.4" class="verse-number">4</a></sup> Tu autem sanctus es,qui habitas in laudibus Israel.</p>
  <p class="verse" id="Ps.22.5"><sup><a href="#Ps.22.5" class="verse-number">5</a></sup> In te speraverunt patres nostri,speraverunt, et liberasti eos;</p>
  <p class="verse" id="Ps.22.6"><sup><a href="#Ps.22.6" class="verse-number">6</a></sup> ad te clamaverunt et salvi facti sunt,in te speraverunt et non sunt confusi.</p>
  <p class="verse" id="Ps.22.7"><sup><a href="#Ps.22.7" class="verse-number">7</a></sup> Ego autem sum vermis et non homo,opprobrium hominum et abiectio plebis.</p>
  <p class="verse" id="Ps.22.8"><sup><a href="#Ps.22.8" class="verse-number">8</a></sup> Omnes videntes me deriserunt me;torquentes labia moverunt caput:</p>
  <p class="verse" id="Ps.22.9"><sup><a href="#Ps.22.9" class="verse-number">9</a></sup> " Speravit in Domino: eripiat eum,salvum faciat eum, quoniam vult eum ".</p>
  <p class="verse" id="Ps.22.10"><sup><a href="#Ps.22.10" class="verse-number">10</a></sup> Quoniam tu es qui extraxisti me de ventre,spes mea ad ubera matris meae.</p>
  <p class="verse" id="Ps.22.11"><sup><a href="#Ps.22.11" class="verse-number">11</a></sup> In te proiectus sum ex utero,de ventre matris meae Deus meus es tu.</p>
  <p class="verse" id="Ps.22.12"><sup><a href="#Ps.22.12" class="verse-number">12</a></sup> Ne longe fias a me,quoniam tribulatio proxima est,quoniam non est qui adiuvet.</p>
  <p class="verse" id="Ps.22.13"><sup><a href="#Ps.22.13" class="verse-number">13</a></sup> Circumdederunt me vituli multi,tauri Basan obsederunt me.</p>
  <p class="verse" id="Ps.22.14"><sup><a href="#Ps.22.14" class="verse-number">14</a></sup> Aperuerunt super me os suumsicut leo rapiens et rugiens.</p>
  <p class="verse" id="Ps.22.15"><sup><a href="#Ps.22.15" class="verse-number">15</a></sup> Sicut aqua effusus sum,et dissoluta sunt omnia ossa mea.Factum est cor meum tamquam ceraliquescens in medio ventris mei.</p>
  <p class="verse" id="Ps.22.16"><sup><a href="#Ps.22.16" class="verse-number">16</a></sup> Aruit tamquam testa palatum meum,et lingua mea adhaesit faucibus meis,et in pulverem mortis deduxisti me.</p>
  <p class="verse" id="Ps.22.17"><sup><a href="#Ps.22.17" class="verse-number">17</a></sup> Quoniam circumdederunt me canes multi,concilium malignantium obsedit me.Foderunt manus meas et pedes meos,</p>
  <p class="verse" id="Ps.22.18"><sup><a href="#Ps.22.18" class="verse-number">18</a></sup> et dinumeravi omnia ossa mea.Ipsi vero consideraverunt et inspexerunt me;</p>
  <p class="verse" id="Ps.22.19"><sup><a href="#Ps.22.19" class="verse-number">19</a></sup> diviserunt sibi vestimenta meaet super vestem meam miserunt sortem.</p>
  <p class="verse" id="Ps.22.20"><sup><a href="#Ps.22.20" class="verse-number">20</a></sup> Tu autem, Domine, ne elongaveris;fortitudo mea, ad adiuvandum me festina.</p>
  <p class="verse" id="Ps.22.21"><sup><a href="#Ps.22.21" class="verse-number">21</a></sup> Erue a framea animam meamet de manu canis unicam meam.</p>
  <p class="verse" id="Ps.22.22"><sup><a href="#Ps.22.22" class="verse-number">22</a></sup> Salva me ex ore leoniset a cornibus unicornium humilitatem meam.</p>
  <p class="verse" id="Ps.22.23"><sup><a href="#Ps.22.23" class="verse-number">23</a></sup> Narrabo nomen tuum fratribus meis,in medio ecclesiae laudabo te.</p>
  <p class="verse" id="Ps.22.24"><sup><a href="#Ps.22.24" class="verse-number">24</a></sup> Qui timetis Dominum, laudate eum;universum semen Iacob, glorificate eum.Metuat eum omne semen Israel,</p>
  <p class="verse" id="Ps.22.25"><sup><a href="#Ps.22.25" class="verse-number">25</a></sup> quoniam non sprevit neque despexit afflictionem pauperisnec avertit faciem suam ab eoet, cum clamaret ad eum, exaudivit.</p>
  <p class="verse" id="Ps.22.26"><sup><a href="#Ps.22.26" class="verse-number">26</a></sup> Apud te laus mea in ecclesia magna; vota mea reddam in conspectu timentium eum.</p>
  <p class="verse" id="Ps.22.27"><sup><a href="#Ps.22.27" class="verse-number">27</a></sup> Edent pauperes et saturabuntur;et laudabunt Dominum, qui requirunt eum: Vivant corda eorum in saeculum saeculi! ".</p>
  <p class="verse" id="Ps.22.28"><sup><a href="#Ps.22.28" class="verse-number">28</a></sup> Reminiscentur et convertentur ad Dominumuniversi fines terrae,et adorabunt in conspectu eiusuniversae familiae gentium.</p>
  <p class="verse" id="Ps.22.29"><sup><a href="#Ps.22.29" class="verse-number">29</a></sup> Quoniam Domini est regnum,et ipse dominabitur gentium.</p>
  <p class="verse" id="Ps.22.30"><sup><a href="#Ps.22.30" class="verse-number">30</a></sup> Ipsum solum adorabunt omnes, qui dormiunt in terra;in conspectu eius procident omnes, qui descendunt in pulverem.Anima autem mea illi vivet,</p>
  <p class="verse" id="Ps.22.31"><sup><a href="#Ps.22.31" class="verse-number">31</a></sup> et semen meum serviet ipsi.Narrabitur de Domino generationi venturae;</p>
  <p class="verse" id="Ps.22.32"><sup><a href="#Ps.22.32" class="verse-number">32</a></sup> et annuntiabunt iustitiam eiuspopulo, qui nascetur: " Haec fecit Dominus! ".</p>
  <h2>Chapter 23</h2>
  <p class="verse" id="Ps.23.1"><sup><a href="#Ps.23.1" class="verse-number">1</a></sup> PSALMUS. David.Dominus pascit me, et nihil mihi deerit:</p>
  <p class="verse" id="Ps.23.2"><sup><a href="#Ps.23.2" class="verse-number">2</a></sup> in pascuis virentibus me collocavit,super aquas quietis eduxit me,</p>
  <p class="verse" id="Ps.23.3"><sup><a href="#Ps.23.3" class="verse-number">3</a></sup> animam meam refecit.Deduxit me super semitas iustitiae propter nomen suum.</p>
  <p class="verse" id="Ps.23.4"><sup><a href="#Ps.23.4" class="verse-number">4</a></sup> Nam et si ambulavero in valle umbrae mortis,non timebo mala, quoniam tu mecum es.Virga tua et baculus tuus,ipsa me consolata sunt.</p>
  <p class="verse" id="Ps.23.5"><sup><a href="#Ps.23.5" class="verse-number">5</a></sup> Parasti in conspectu meo mensamadversus eos, qui tribulant me;impinguasti in oleo caput meum,et calix meus redundat.</p>
  <p class="verse" id="Ps.23.6"><sup><a href="#Ps.23.6" class="verse-number">6</a></sup> Etenim benignitas et misericordia subsequentur meomnibus diebus vitae meae,et inhabitabo in domo Dominiin longitudinem dierum.</p>
  <h2>Chapter 24</h2>
  <p class="verse" id="Ps.24.1"><sup><a href="#Ps.24.1" class="verse-number">1</a></sup> David. PSALMUS.Domini est terra, et plenitudo eius,orbis terrarum, et qui habitant in eo.</p>
  <p class="verse" id="Ps.24.2"><sup><a href="#Ps.24.2" class="verse-number">2</a></sup> Quia ipse super maria fundavit eumet super flumina firmavit eum. -</p>
  <p class="verse" id="Ps.24.3"><sup><a href="#Ps.24.3" class="verse-number">3</a></sup> Quis ascendet in montem Domini,aut quis stabit in loco sancto eius?</p>
  <p class="verse" id="Ps.24.4"><sup><a href="#Ps.24.4" class="verse-number">4</a></sup> Innocens manibus et mundo corde,qui non levavit ad vana animam suamnec iuravit in dolum.</p>
  <p class="verse" id="Ps.24.5"><sup><a href="#Ps.24.5" class="verse-number">5</a></sup> Hic accipiet benedictionem a Dominoet iustificationem a Deo salutari suo.</p>
  <p class="verse" id="Ps.24.6"><sup><a href="#Ps.24.6" class="verse-number">6</a></sup> Haec est generatio quaerentium eum,quaerentium faciem Dei Iacob.</p>
  <p class="verse" id="Ps.24.7"><sup><a href="#Ps.24.7" class="verse-number">7</a></sup> Attollite, portae, capita vestra,et elevamini, portae aeternales,et introibit rex gloriae.</p>
  <p class="verse" id="Ps.24.8"><sup><a href="#Ps.24.8" class="verse-number">8</a></sup> Quis est iste rex gloriae?Dominus fortis et potens,Dominus potens in proelio.</p>
  <p class="verse" id="Ps.24.9"><sup><a href="#Ps.24.9" class="verse-number">9</a></sup> Attollite, portae, capita vestra,et elevamini, portae aeternales,et introibit rex gloriae.</p>
  <p class="verse" id="Ps.24.10"><sup><a href="#Ps.24.10" class="verse-number">10</a></sup> Quis est iste rex gloriae?Dominus virtutum ipse est rex gloriae.</p>
  <h2>Chapter 25</h2>
  <p class="verse" id="Ps.25.1"><sup><a href="#Ps.25.1" class="verse-number">1</a></sup> David.ALEPH. Ad te, Domine, levavi animam meam,</p>
  <p class="verse" id="Ps.25.2"><sup><a href="#Ps.25.2" class="verse-number">2</a></sup> BETH. Deus meus, in te confido; non erubescam.Neque exsultent super me inimici mei,</p>
  <p class="verse" id="Ps.25.3"><sup><a href="#Ps.25.3" class="verse-number">3</a></sup> GHIMEL. etenim universi, qui sustinent te, non confundentur.Confundantur infideliter agentes propter vanitatem.</p>
  <p class="verse" id="Ps.25.4"><sup><a href="#Ps.25.4" class="verse-number">4</a></sup> DALETH. Vias tuas, Domine, demonstra mihiet semitas tuas edoce me.</p>
  <p class="verse" id="Ps.25.5"><sup><a href="#Ps.25.5" class="verse-number">5</a></sup> HE. Dirige me in veritate tua et doce me,quia tu es Deus salutis meae,VAU. et te sustinui tota die.</p>
  <p class="verse" id="Ps.25.6"><sup><a href="#Ps.25.6" class="verse-number">6</a></sup> ZAIN. Reminiscere miserationum tuarum, Domine,et misericordiarum tuarum, quoniam a saeculo sunt.</p>
  <p class="verse" id="Ps.25.7"><sup><a href="#Ps.25.7" class="verse-number">7</a></sup> HETH. Peccata iuventutis meae et delicta mea ne memineris;secundum misericordiam tuam memento mei tu,propter bonitatem tuam, Domine.</p>
  <p class="verse" id="Ps.25.8"><sup><a href="#Ps.25.8" class="verse-number">8</a></sup> TETH. Dulcis et rectus Dominus,propter hoc peccatores viam docebit;</p>
  <p class="verse" id="Ps.25.9"><sup><a href="#Ps.25.9" class="verse-number">9</a></sup> IOD. diriget mansuetos in iudicio,docebit mites vias suas.</p>
  <p class="verse" id="Ps.25.10"><sup><a href="#Ps.25.10" class="verse-number">10</a></sup> CAPH. Universae viae Domini misericordia et veritascustodientibus testamentum eius et testimonia eius.</p>
  <p class="verse" id="Ps.25.11"><sup><a href="#Ps.25.11" class="verse-number">11</a></sup> LAMED. Propter nomen tuum, Domine,propitiaberis peccato meo: multum est enim.</p>
  <p class="verse" id="Ps.25.12"><sup><a href="#Ps.25.12" class="verse-number">12</a></sup> MEM. Quis est homo, qui timet Dominum?Docebit eum viam, quam eligat.</p>
  <p class="verse" id="Ps.25.13"><sup><a href="#Ps.25.13" class="verse-number">13</a></sup> NUN. Anima eius in bonis demorabitur,et semen eius hereditabit terram.</p>
  <p class="verse" id="Ps.25.14"><sup><a href="#Ps.25.14" class="verse-number">14</a></sup> SAMECH. Familiariter aget Dominus cum timentibus eum,ut testamentum suum manifestet illis.</p>
  <p class="verse" id="Ps.25.15"><sup><a href="#Ps.25.15" class="verse-number">15</a></sup> AIN. Oculi mei semper ad Dominum,quoniam ipse evellet de laqueo pedes meos.</p>
  <p class="verse" id="Ps.25.16"><sup><a href="#Ps.25.16" class="verse-number">16</a></sup> PHE. Respice in me et miserere mei,quia unicus et pauper sum ego.</p>
  <p class="verse" id="Ps.25.17"><sup><a href="#Ps.25.17" class="verse-number">17</a></sup> SADE. Dilata angustias cordis meiet de necessitatibus meis erue me.</p>
  <p class="verse" id="Ps.25.18"><sup><a href="#Ps.25.18" class="verse-number">18</a></sup> Vide humilitatem meam et laborem meumet dimitte universa delicta mea.</p>
  <p class="verse" id="Ps.25.19"><sup><a href="#Ps.25.19" class="verse-number">19</a></sup> RES. Respice inimicos meos, quoniam multiplicati suntet odio crudeli oderunt me.</p>
  <p class="verse" id="Ps.25.20"><sup><a href="#Ps.25.20" class="verse-number">20</a></sup> SIN. Custodi animam meam et erue me;non erubescam, quoniam speravi in te.</p>
  <p class="verse" id="Ps.25.21"><sup><a href="#Ps.25.21" class="verse-number">21</a></sup> TAU. Innocentia et aequitas custodiant me,quia sustinui te.</p>
  <p class="verse" id="Ps.25.22"><sup><a href="#Ps.25.22" class="verse-number">22</a></sup> PHE. Libera, Deus, Israelex omnibus tribulationibus suis.</p>
  <h2>Chapter 26</h2>
  <p class="verse" id="Ps.26.1"><sup><a href="#Ps.26.1" class="verse-number">1</a></sup> David.Iudica me, Domine, quoniam ego in innocentia mea ingressus sumet in Domino sperans non infirmabor.</p>
  <p class="verse" id="Ps.26.2"><sup><a href="#Ps.26.2" class="verse-number">2</a></sup> Proba me, Domine, et tenta me;ure renes meos et cor meum. -</p>
  <p class="verse" id="Ps.26.3"><sup><a href="#Ps.26.3" class="verse-number">3</a></sup> Quoniam misericordia tua ante oculos meos est,et ambulavi in veritate tua.</p>
  <p class="verse" id="Ps.26.4"><sup><a href="#Ps.26.4" class="verse-number">4</a></sup> Non sedi cum viris vanitatiset cum occulte agentibus non introibo.</p>
  <p class="verse" id="Ps.26.5"><sup><a href="#Ps.26.5" class="verse-number">5</a></sup> Odivi ecclesiam malignantiumet cum impiis non sedebo.</p>
  <p class="verse" id="Ps.26.6"><sup><a href="#Ps.26.6" class="verse-number">6</a></sup> Lavabo in innocentia manus measet circumdabo altare tuum, Domine,</p>
  <p class="verse" id="Ps.26.7"><sup><a href="#Ps.26.7" class="verse-number">7</a></sup> ut auditas faciam voces laudiset enarrem universa mirabilia tua.</p>
  <p class="verse" id="Ps.26.8"><sup><a href="#Ps.26.8" class="verse-number">8</a></sup> Domine, dilexi habitaculum domus tuaeet locum habitationis gloriae tuae.</p>
  <p class="verse" id="Ps.26.9"><sup><a href="#Ps.26.9" class="verse-number">9</a></sup> Ne colligas cum impiis animam meamet cum viris sanguinum vitam meam,</p>
  <p class="verse" id="Ps.26.10"><sup><a href="#Ps.26.10" class="verse-number">10</a></sup> in quorum manibus iniquitates sunt,dextera eorum repleta est muneribus.</p>
  <p class="verse" id="Ps.26.11"><sup><a href="#Ps.26.11" class="verse-number">11</a></sup> Ego autem in innocentia mea ingressus sum;redime me et miserere mei.</p>
  <p class="verse" id="Ps.26.12"><sup><a href="#Ps.26.12" class="verse-number">12</a></sup> Pes meus stetit in directo,in ecclesiis benedicam Domino.</p>
  <h2>Chapter 27</h2>
  <p class="verse" id="Ps.27.1"><sup><a href="#Ps.27.1" class="verse-number">1</a></sup> David.Dominus illuminatio mea et salus mea; quem timebo?Dominus protector vitae meae; a quo trepidabo?</p>
  <p class="verse" id="Ps.27.2"><sup><a href="#Ps.27.2" class="verse-number">2</a></sup> Dum appropiant super me nocentes,ut edant carnes meas;qui tribulant me et inimici mei,ipsi infirmati sunt et ceciderunt.</p>
  <p class="verse" id="Ps.27.3"><sup><a href="#Ps.27.3" class="verse-number">3</a></sup> Si consistant adversum me castra,non timebit cor meum;si exsurgat adversum me proelium, in hoc ego sperabo.</p>
  <p class="verse" id="Ps.27.4"><sup><a href="#Ps.27.4" class="verse-number">4</a></sup> Unum petii a Domino, hoc requiram:ut inhabitem in domo Dominiomnibus diebus vitae meae,ut videam voluptatem Dominiet visitem templum eius.</p>
  <p class="verse" id="Ps.27.5"><sup><a href="#Ps.27.5" class="verse-number">5</a></sup> Quoniam occultabit me in tentorio suoin die malorum.Abscondet me in abscondito tabernaculi sui,in petra exaltabit me.</p>
  <p class="verse" id="Ps.27.6"><sup><a href="#Ps.27.6" class="verse-number">6</a></sup> Et nunc exaltatur caput meumsuper inimicos meos in circuitu meo.Immolabo in tabernaculo eius hostias vociferationis,cantabo et psalmum dicam Domino.</p>
  <p class="verse" id="Ps.27.7"><sup><a href="#Ps.27.7" class="verse-number">7</a></sup> Exaudi, Domine, vocem meam, qua clamavi;miserere mei et exaudi me.</p>
  <p class="verse" id="Ps.27.8"><sup><a href="#Ps.27.8" class="verse-number">8</a></sup> De te dixit cor meum: " Exquirite faciem meam! ".Faciem tuam, Domine, exquiram.</p>
  <p class="verse" id="Ps.27.9"><sup><a href="#Ps.27.9" class="verse-number">9</a></sup> Ne avertas faciem tuam a me,ne declines in ira a servo tuo.Adiutor meus es tu, ne me reiciasneque derelinquas me, Deus salutis meae.</p>
  <p class="verse" id="Ps.27.10"><sup><a href="#Ps.27.10" class="verse-number">10</a></sup> Quoniam pater meus et mater mea dereliquerunt me,Dominus autem assumpsit me.</p>
  <p class="verse" id="Ps.27.11"><sup><a href="#Ps.27.11" class="verse-number">11</a></sup> Ostende mihi, Domine, viam tuamet dirige me in semitam rectam propter inimicos meos.</p>
  <p class="verse" id="Ps.27.12"><sup><a href="#Ps.27.12" class="verse-number">12</a></sup> Ne tradideris me in animam tribulantium me,quoniam insurrexerunt in me testes iniqui,et qui violentiam spirant.</p>
  <p class="verse" id="Ps.27.13"><sup><a href="#Ps.27.13" class="verse-number">13</a></sup> Credo videre bona Domini in terra viventium.</p>
  <p class="verse" id="Ps.27.14"><sup><a href="#Ps.27.14" class="verse-number">14</a></sup> Exspecta Dominum, viriliter age,et confortetur cor tuum, et sustine Dominum.</p>
  <h2>Chapter 28</h2>
  <p class="verse" id="Ps.28.1"><sup><a href="#Ps.28.1" class="verse-number">1</a></sup> David.Ad te, Domine, clamabo;Deus meus, ne sileas a me.Ne quando taceas a me,et assimilabor descendentibus in lacum.</p>
  <p class="verse" id="Ps.28.2"><sup><a href="#Ps.28.2" class="verse-number">2</a></sup> Exaudi vocem deprecationis meae, dum clamo ad te,dum extollo manus meas ad templum sanctum tuum.</p>
  <p class="verse" id="Ps.28.3"><sup><a href="#Ps.28.3" class="verse-number">3</a></sup> Ne simul trahas me cum peccatoribuset cum operantibus iniquitatem.Qui loquuntur pacem cum proximo suo,mala autem in cordibus eorum.</p>
  <p class="verse" id="Ps.28.4"><sup><a href="#Ps.28.4" class="verse-number">4</a></sup> Da illis secundum opera eorumet secundum nequitiam adinventionum ipsorum.Secundum opus manuum eorum tribue illis,redde retributionem eorum ipsis.</p>
  <p class="verse" id="Ps.28.5"><sup><a href="#Ps.28.5" class="verse-number">5</a></sup> Quoniam non intellexerunt opera Dominiet opus manuum eius,destruet illos et non aedificabit eos.</p>
  <p class="verse" id="Ps.28.6"><sup><a href="#Ps.28.6" class="verse-number">6</a></sup> Benedictus Dominus,quoniam exaudivit vocem deprecationis meae;</p>
  <p class="verse" id="Ps.28.7"><sup><a href="#Ps.28.7" class="verse-number">7</a></sup> Dominus adiutor meus et protector meus,in ipso speravit cor meum, et adiutus sum,et exsultavit cor meum,et in cantico meo confitebor ei.</p>
  <p class="verse" id="Ps.28.8"><sup><a href="#Ps.28.8" class="verse-number">8</a></sup> Dominus fortitudo plebi suae,et refugium salvationum christi sui est.</p>
  <p class="verse" id="Ps.28.9"><sup><a href="#Ps.28.9" class="verse-number">9</a></sup> Salvum fac populum tuum et benedic hereditati tuaeet pasce eos et extolle illos usque in aeternum.</p>
  <h2>Chapter 29</h2>
  <p class="verse" id="Ps.29.1"><sup><a href="#Ps.29.1" class="verse-number">1</a></sup> PSALMUS. David.Afferte Domino, filii Dei,afferte Domino gloriam et potentiam,</p>
  <p class="verse" id="Ps.29.2"><sup><a href="#Ps.29.2" class="verse-number">2</a></sup> afferte Domino gloriam nominis eius,adorate Dominum in splendore sancto.</p>
  <p class="verse" id="Ps.29.3"><sup><a href="#Ps.29.3" class="verse-number">3</a></sup> Vox Domini super aquas;Deus maiestatis intonuit,Dominus super aquas multas.</p>
  <p class="verse" id="Ps.29.4"><sup><a href="#Ps.29.4" class="verse-number">4</a></sup> Vox Domini in virtute,vox Domini in magnificentia.</p>
  <p class="verse" id="Ps.29.5"><sup><a href="#Ps.29.5" class="verse-number">5</a></sup> Vox Domini confringentis cedros;et confringet Dominus cedros Libani.</p>
  <p class="verse" id="Ps.29.6"><sup><a href="#Ps.29.6" class="verse-number">6</a></sup> Et saltare faciet, tamquam vitulum, Libanum,et Sarion, quemadmodum filium unicornium. -</p>
  <p class="verse" id="Ps.29.7"><sup><a href="#Ps.29.7" class="verse-number">7</a></sup> Vox Domini intercidentis flammam ignis,</p>
  <p class="verse" id="Ps.29.8"><sup><a href="#Ps.29.8" class="verse-number">8</a></sup> vox Domini concutientis desertum,et concutiet Dominus desertum Cades.</p>
  <p class="verse" id="Ps.29.9"><sup><a href="#Ps.29.9" class="verse-number">9</a></sup> Vox Domini properantis partum cervarum,et denudabit condensa;et in templo eius omnes dicent gloriam.</p>
  <p class="verse" id="Ps.29.10"><sup><a href="#Ps.29.10" class="verse-number">10</a></sup> Dominus super diluvium habitat,et sedebit Dominus rex in aeternum.</p>
  <p class="verse" id="Ps.29.11"><sup><a href="#Ps.29.11" class="verse-number">11</a></sup> Dominus virtutem populo suo dabit,Dominus benedicet populo suo in pace.</p>
  <h2>Chapter 30</h2>
  <p class="verse" id="Ps.30.1"><sup><a href="#Ps.30.1" class="verse-number">1</a></sup> PSALMUS. Canticum festi Dedicationis Templi. David.</p>
  <p class="verse" id="Ps.30.2"><sup><a href="#Ps.30.2" class="verse-number">2</a></sup> Exaltabo te, Domine, quoniam extraxisti menec delectasti inimicos meos super me.</p>
  <p class="verse" id="Ps.30.3"><sup><a href="#Ps.30.3" class="verse-number">3</a></sup> Domine Deus meus, clamavi ad te, et sanasti me.</p>
  <p class="verse" id="Ps.30.4"><sup><a href="#Ps.30.4" class="verse-number">4</a></sup> Domine, eduxisti ab inferno animam meam,vivificasti me, ut non descenderem in lacum.</p>
  <p class="verse" id="Ps.30.5"><sup><a href="#Ps.30.5" class="verse-number">5</a></sup> Psallite Domino, sancti eius,et confitemini memoriae sanctitatis eius,</p>
  <p class="verse" id="Ps.30.6"><sup><a href="#Ps.30.6" class="verse-number">6</a></sup> quoniam ad momentum indignatio eius,et per vitam voluntas eius.Ad vesperum demoratur fletus,ad matutinum laetitia.</p>
  <p class="verse" id="Ps.30.7"><sup><a href="#Ps.30.7" class="verse-number">7</a></sup> Ego autem dixi in securitate mea: Non movebor in aeternum ".</p>
  <p class="verse" id="Ps.30.8"><sup><a href="#Ps.30.8" class="verse-number">8</a></sup> Domine, in voluntate tuapraestitisti decori meo virtutem;avertisti faciem tuam a me,et factus sum conturbatus.</p>
  <p class="verse" id="Ps.30.9"><sup><a href="#Ps.30.9" class="verse-number">9</a></sup> Ad te, Domine, clamabamet ad Deum meum deprecabar.</p>
  <p class="verse" id="Ps.30.10"><sup><a href="#Ps.30.10" class="verse-number">10</a></sup> Quae utilitas in sanguine meo,dum descendo in corruptionem?Numquid confitebitur tibi pulvisaut annuntiabit veritatem tuam?</p>
  <p class="verse" id="Ps.30.11"><sup><a href="#Ps.30.11" class="verse-number">11</a></sup> Audivit Dominus et misertus est mei,Dominus factus est adiutor meus.</p>
  <p class="verse" id="Ps.30.12"><sup><a href="#Ps.30.12" class="verse-number">12</a></sup> Convertisti planctum meum in choros mihi,conscidisti saccum meum et accinxisti me laetitia,</p>
  <p class="verse" id="Ps.30.13"><sup><a href="#Ps.30.13" class="verse-number">13</a></sup> ut cantet tibi gloria mea et non taceat.Domine Deus meus, in aeternum confitebor tibi.</p>
  <h2>Chapter 31</h2>
  <p class="verse" id="Ps.31.1"><sup><a href="#Ps.31.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.31.2"><sup><a href="#Ps.31.2" class="verse-number">2</a></sup> In te, Domine, speravi, non confundar in aeternum;in iustitia tua libera me.</p>
  <p class="verse" id="Ps.31.3"><sup><a href="#Ps.31.3" class="verse-number">3</a></sup> Inclina ad me aurem tuam,accelera, ut eruas me.Esto mihi in rupem praesidiiet in domum munitam, ut salvum me facias.</p>
  <p class="verse" id="Ps.31.4"><sup><a href="#Ps.31.4" class="verse-number">4</a></sup> Quoniam fortitudo mea et refugium meum es tuet propter nomen tuum deduces me et pasces me.</p>
  <p class="verse" id="Ps.31.5"><sup><a href="#Ps.31.5" class="verse-number">5</a></sup> Educes me de laqueo, quem absconderunt mihi,quoniam tu es fortitudo mea.</p>
  <p class="verse" id="Ps.31.6"><sup><a href="#Ps.31.6" class="verse-number">6</a></sup> In manus tuas commendo spiritum meum;redemisti me, Domine, Deus veritatis.</p>
  <p class="verse" id="Ps.31.7"><sup><a href="#Ps.31.7" class="verse-number">7</a></sup> Odisti observantes vanitates supervacuas,ego autem in Domino speravi.</p>
  <p class="verse" id="Ps.31.8"><sup><a href="#Ps.31.8" class="verse-number">8</a></sup> Exsultabo et laetabor in misericordia tua,quoniam respexisti humilitatem meam;agnovisti necessitates animae meae</p>
  <p class="verse" id="Ps.31.9"><sup><a href="#Ps.31.9" class="verse-number">9</a></sup> nec conclusisti me in manibus inimici;statuisti in loco spatioso pedes meos.</p>
  <p class="verse" id="Ps.31.10"><sup><a href="#Ps.31.10" class="verse-number">10</a></sup> Miserere mei, Domine, quoniam tribulor;conturbatus est in maerore oculus meus,anima mea et venter meus.</p>
  <p class="verse" id="Ps.31.11"><sup><a href="#Ps.31.11" class="verse-number">11</a></sup> Quoniam defecit in dolore vita mea,et anni mei in gemitibus;infirmata est in paupertate virtus mea,et ossa mea contabuerunt.</p>
  <p class="verse" id="Ps.31.12"><sup><a href="#Ps.31.12" class="verse-number">12</a></sup> Apud omnes inimicos meos factus sum opprobriumet vicinis meis valde et timor notis meis:qui videbant me foras, fugiebant a me.</p>
  <p class="verse" id="Ps.31.13"><sup><a href="#Ps.31.13" class="verse-number">13</a></sup> Oblivioni a corde datus sum tamquam mortuus;factus sum tamquam vas perditum.</p>
  <p class="verse" id="Ps.31.14"><sup><a href="#Ps.31.14" class="verse-number">14</a></sup> Quoniam audivi vituperationem multorum: horror in circuitu;in eo dum convenirent simul adversum me,auferre animam meam consiliati sunt.</p>
  <p class="verse" id="Ps.31.15"><sup><a href="#Ps.31.15" class="verse-number">15</a></sup> Ego autem in te speravi, Domine;dixi: " Deus meus es tu,</p>
  <p class="verse" id="Ps.31.16"><sup><a href="#Ps.31.16" class="verse-number">16</a></sup> in manibus tuis sortes meae ".Eripe me de manu inimicorum meorumet a persequentibus me;</p>
  <p class="verse" id="Ps.31.17"><sup><a href="#Ps.31.17" class="verse-number">17</a></sup> illustra faciem tuam super servum tuum,salvum me fac in misericordia tua.</p>
  <p class="verse" id="Ps.31.18"><sup><a href="#Ps.31.18" class="verse-number">18</a></sup> Domine, non confundar, quoniam invocavi te;erubescant impii et obmutescant in inferno.</p>
  <p class="verse" id="Ps.31.19"><sup><a href="#Ps.31.19" class="verse-number">19</a></sup> Muta fiant labia dolosa,quae loquuntur adversus iustum protervain superbia et in abusione.</p>
  <p class="verse" id="Ps.31.20"><sup><a href="#Ps.31.20" class="verse-number">20</a></sup> Quam magna multitudo dulcedinis tuae, Domine,quam abscondisti timentibus te.Perfecisti eis, qui sperant in te,in conspectu filiorum hominum.</p>
  <p class="verse" id="Ps.31.21"><sup><a href="#Ps.31.21" class="verse-number">21</a></sup> Abscondes eos in abscondito faciei tuaea conturbatione hominum;proteges eos in tabernaculoa contradictione linguarum.</p>
  <p class="verse" id="Ps.31.22"><sup><a href="#Ps.31.22" class="verse-number">22</a></sup> Benedictus Dominus,quoniam mirificavit misericordiam suam mihi in civitate munita.</p>
  <p class="verse" id="Ps.31.23"><sup><a href="#Ps.31.23" class="verse-number">23</a></sup> Ego autem dixi in trepidatione mea: Praecisus sum a conspectu oculorum tuorum ".Verumtamen exaudisti vocem orationis meae,dum clamarem ad te.</p>
  <p class="verse" id="Ps.31.24"><sup><a href="#Ps.31.24" class="verse-number">24</a></sup> Diligite Dominum, omnes sancti eius:fideles conservat Dominuset retribuit abundanter facientibus superbiam.</p>
  <p class="verse" id="Ps.31.25"><sup><a href="#Ps.31.25" class="verse-number">25</a></sup> Viriliter agite, et confortetur cor vestrum,omnes, qui speratis in Domino.</p>
  <h2>Chapter 32</h2>
  <p class="verse" id="Ps.32.1"><sup><a href="#Ps.32.1" class="verse-number">1</a></sup> David. Maskil.Beatus, cui remissa est iniquitas,et obtectum est peccatum.</p>
  <p class="verse" id="Ps.32.2"><sup><a href="#Ps.32.2" class="verse-number">2</a></sup> Beatus vir, cui non imputavit Dominus delictum,nec est in spiritu eius dolus.</p>
  <p class="verse" id="Ps.32.3"><sup><a href="#Ps.32.3" class="verse-number">3</a></sup> Quoniam tacui, inveteraverunt ossa mea,dum rugirem tota die.</p>
  <p class="verse" id="Ps.32.4"><sup><a href="#Ps.32.4" class="verse-number">4</a></sup> Quoniam die ac nocte gravata est super me manus tua,immutatus est vigor meus in ardoribus aestatis.</p>
  <p class="verse" id="Ps.32.5"><sup><a href="#Ps.32.5" class="verse-number">5</a></sup> Peccatum meum cognitum tibi feciet delictum meum non abscondi.Dixi: " Confitebor adversum me iniquitatem meam Domino ".Et tu remisisti impietatem peccati mei.</p>
  <p class="verse" id="Ps.32.6"><sup><a href="#Ps.32.6" class="verse-number">6</a></sup> Propter hoc orabit ad te omnis sanctus in tempore opportuno.Et in diluvio aquarum multarumad eum non approximabunt.</p>
  <p class="verse" id="Ps.32.7"><sup><a href="#Ps.32.7" class="verse-number">7</a></sup> Tu es refugium meum, a tribulatione conservabis me;exsultationibus salutis circumdabis me.</p>
  <p class="verse" id="Ps.32.8"><sup><a href="#Ps.32.8" class="verse-number">8</a></sup> Intellectum tibi dabo et instruam te in via, qua gradieris;firmabo super te oculos meos.</p>
  <p class="verse" id="Ps.32.9"><sup><a href="#Ps.32.9" class="verse-number">9</a></sup> Nolite fieri sicut equus et mulus,quibus non est intellectus;in camo et freno si accedis ad constringendum,non approximant ad te.</p>
  <p class="verse" id="Ps.32.10"><sup><a href="#Ps.32.10" class="verse-number">10</a></sup> Multi dolores impii,sperantem autem in Domino misericordia circumdabit.</p>
  <p class="verse" id="Ps.32.11"><sup><a href="#Ps.32.11" class="verse-number">11</a></sup> Laetamini in Domino et exsultate, iusti;et gloriamini, omnes recti corde.</p>
  <h2>Chapter 33</h2>
  <p class="verse" id="Ps.33.1"><sup><a href="#Ps.33.1" class="verse-number">1</a></sup> Exsultate, iusti, in Domino;rectos decet collaudatio.</p>
  <p class="verse" id="Ps.33.2"><sup><a href="#Ps.33.2" class="verse-number">2</a></sup> Confitemini Domino in cithara,in psalterio decem chordarum psallite illi.</p>
  <p class="verse" id="Ps.33.3"><sup><a href="#Ps.33.3" class="verse-number">3</a></sup> Cantate ei canticum novum,bene psallite ei in vociferatione,</p>
  <p class="verse" id="Ps.33.4"><sup><a href="#Ps.33.4" class="verse-number">4</a></sup> quia rectum est verbum Domini,et omnia opera eius in fide.</p>
  <p class="verse" id="Ps.33.5"><sup><a href="#Ps.33.5" class="verse-number">5</a></sup> Diligit iustitiam et iudicium;misericordia Domini plena est terra.</p>
  <p class="verse" id="Ps.33.6"><sup><a href="#Ps.33.6" class="verse-number">6</a></sup> Verbo Domini caeli facti sunt,et spiritu oris eius omnis virtus eorum.</p>
  <p class="verse" id="Ps.33.7"><sup><a href="#Ps.33.7" class="verse-number">7</a></sup> Congregans sicut in utre aquas maris,ponens in thesauris abyssos.</p>
  <p class="verse" id="Ps.33.8"><sup><a href="#Ps.33.8" class="verse-number">8</a></sup> Timeat Dominum omnis terra,a facie autem eius formident omnes inhabitantes orbem.</p>
  <p class="verse" id="Ps.33.9"><sup><a href="#Ps.33.9" class="verse-number">9</a></sup> Quoniam ipse dixit, et facta sunt,ipse mandavit, et creata sunt.</p>
  <p class="verse" id="Ps.33.10"><sup><a href="#Ps.33.10" class="verse-number">10</a></sup> Dominus dissipat consilia gentium,irritas facit cogitationes populorum.</p>
  <p class="verse" id="Ps.33.11"><sup><a href="#Ps.33.11" class="verse-number">11</a></sup> Consilium autem Domini in aeternum manet,cogitationes cordis eius in generatione et generationem.</p>
  <p class="verse" id="Ps.33.12"><sup><a href="#Ps.33.12" class="verse-number">12</a></sup> Beata gens, cui Dominus est Deus,populus, quem elegit in hereditatem sibi.</p>
  <p class="verse" id="Ps.33.13"><sup><a href="#Ps.33.13" class="verse-number">13</a></sup> De caelo respexit Dominus,vidit omnes filios hominum.</p>
  <p class="verse" id="Ps.33.14"><sup><a href="#Ps.33.14" class="verse-number">14</a></sup> De loco habitaculi sui respexitsuper omnes, qui habitant terram,</p>
  <p class="verse" id="Ps.33.15"><sup><a href="#Ps.33.15" class="verse-number">15</a></sup> qui finxit singillatim corda eorum,qui intellegit omnia opera eorum.</p>
  <p class="verse" id="Ps.33.16"><sup><a href="#Ps.33.16" class="verse-number">16</a></sup> Non salvatur rex per multam virtutem,et gigas non liberabitur in multitudine virtutis suae.</p>
  <p class="verse" id="Ps.33.17"><sup><a href="#Ps.33.17" class="verse-number">17</a></sup> Fallax equus ad salutem,in abundantia autem virtutis suae non salvabit.</p>
  <p class="verse" id="Ps.33.18"><sup><a href="#Ps.33.18" class="verse-number">18</a></sup> Ecce oculi Domini super metuentes eum,in eos, qui sperant super misericordia eius,</p>
  <p class="verse" id="Ps.33.19"><sup><a href="#Ps.33.19" class="verse-number">19</a></sup> ut eruat a morte animas eorumet alat eos in fame.</p>
  <p class="verse" id="Ps.33.20"><sup><a href="#Ps.33.20" class="verse-number">20</a></sup> Anima nostra sustinet Dominum,quoniam adiutor et protector noster est;</p>
  <p class="verse" id="Ps.33.21"><sup><a href="#Ps.33.21" class="verse-number">21</a></sup> quia in eo laetabitur cor nostrum,et in nomine sancto eius speravimus.</p>
  <p class="verse" id="Ps.33.22"><sup><a href="#Ps.33.22" class="verse-number">22</a></sup> Fiat misericordia tua, Domine, super nos,quemadmodum speravimus in te.</p>
  <h2>Chapter 34</h2>
  <p class="verse" id="Ps.34.1"><sup><a href="#Ps.34.1" class="verse-number">1</a></sup> David, quando se mente alienatum simulavitcoram Abimelech et, ab illo dimissus, abiit.</p>
  <p class="verse" id="Ps.34.2"><sup><a href="#Ps.34.2" class="verse-number">2</a></sup> ALEPH. Benedicam Dominum in omni tempore,semper laus eius in ore meo.</p>
  <p class="verse" id="Ps.34.3"><sup><a href="#Ps.34.3" class="verse-number">3</a></sup> BETH. In Domino gloriabitur anima mea,audiant mansueti et laetentur.</p>
  <p class="verse" id="Ps.34.4"><sup><a href="#Ps.34.4" class="verse-number">4</a></sup> GHIMEL. Magnificate Dominum mecum,et exaltemus nomen eius in idipsum.</p>
  <p class="verse" id="Ps.34.5"><sup><a href="#Ps.34.5" class="verse-number">5</a></sup> DALETH. Exquisivi Dominum, et exaudivit meet ex omnibus terroribus meis eripuit me.</p>
  <p class="verse" id="Ps.34.6"><sup><a href="#Ps.34.6" class="verse-number">6</a></sup> HE. Respicite ad eum, et illuminamini,et facies vestrae non confundentur.</p>
  <p class="verse" id="Ps.34.7"><sup><a href="#Ps.34.7" class="verse-number">7</a></sup> ZAIN. Iste pauper clamavit, et Dominus exaudivit eumet de omnibus tribulationibus eius salvavit eum.</p>
  <p class="verse" id="Ps.34.8"><sup><a href="#Ps.34.8" class="verse-number">8</a></sup> HETH. Vallabit angelus Domini in circuitu timentes eumet eripiet eos.</p>
  <p class="verse" id="Ps.34.9"><sup><a href="#Ps.34.9" class="verse-number">9</a></sup> TETH. Gustate et videte quoniam suavis est Dominus;beatus vir, qui sperat in eo.</p>
  <p class="verse" id="Ps.34.10"><sup><a href="#Ps.34.10" class="verse-number">10</a></sup> IOD. Timete Dominum, sancti eius,quoniam non est inopia timentibus eum.</p>
  <p class="verse" id="Ps.34.11"><sup><a href="#Ps.34.11" class="verse-number">11</a></sup> CAPH. Divites eguerunt et esurierunt,inquirentes autem Dominum non deficient omni bono.</p>
  <p class="verse" id="Ps.34.12"><sup><a href="#Ps.34.12" class="verse-number">12</a></sup> LAMED. Venite, filii, audite me:timorem Domini docebo vos.</p>
  <p class="verse" id="Ps.34.13"><sup><a href="#Ps.34.13" class="verse-number">13</a></sup> MEM. Quis est homo, qui vult vitam,diligit dies, ut videat bonum? -</p>
  <p class="verse" id="Ps.34.14"><sup><a href="#Ps.34.14" class="verse-number">14</a></sup> NUN. Prohibe linguam tuam a malo,et labia tua, ne loquantur dolum.</p>
  <p class="verse" id="Ps.34.15"><sup><a href="#Ps.34.15" class="verse-number">15</a></sup> SAMECH. Diverte a malo et fac bonum,inquire pacem et persequere eam.</p>
  <p class="verse" id="Ps.34.16"><sup><a href="#Ps.34.16" class="verse-number">16</a></sup> AIN. Oculi Domini super iustos,et aures eius in clamorem eorum.</p>
  <p class="verse" id="Ps.34.17"><sup><a href="#Ps.34.17" class="verse-number">17</a></sup> PHE. Vultus autem Domini super facientes mala,ut perdat de terra memoriam eorum.</p>
  <p class="verse" id="Ps.34.18"><sup><a href="#Ps.34.18" class="verse-number">18</a></sup> SADE. Clamaverunt, et Dominus exaudivitet ex omnibus tribulationibus eorum liberavit eos.</p>
  <p class="verse" id="Ps.34.19"><sup><a href="#Ps.34.19" class="verse-number">19</a></sup> COPH. Iuxta est Dominus iis, qui contrito sunt corde,et confractos spiritu salvabit.</p>
  <p class="verse" id="Ps.34.20"><sup><a href="#Ps.34.20" class="verse-number">20</a></sup> RES. Multae tribulationes iustorum,et de omnibus his liberabit eos Dominus.</p>
  <p class="verse" id="Ps.34.21"><sup><a href="#Ps.34.21" class="verse-number">21</a></sup> SIN. Custodit omnia ossa eorum,unum ex his non conteretur.</p>
  <p class="verse" id="Ps.34.22"><sup><a href="#Ps.34.22" class="verse-number">22</a></sup> TAU. Interficiet peccatorem malitia;et, qui oderunt iustum, punientur.</p>
  <p class="verse" id="Ps.34.23"><sup><a href="#Ps.34.23" class="verse-number">23</a></sup> PHE. Redimet Dominus animas servorum suorum;et non punientur omnes, qui sperant in eo.</p>
  <h2>Chapter 35</h2>
  <p class="verse" id="Ps.35.1"><sup><a href="#Ps.35.1" class="verse-number">1</a></sup> David.Iudica, Domine, iudicantes me;impugna impugnantes me.</p>
  <p class="verse" id="Ps.35.2"><sup><a href="#Ps.35.2" class="verse-number">2</a></sup> Apprehende clipeum et scutumet exsurge in adiutorium mihi.</p>
  <p class="verse" id="Ps.35.3"><sup><a href="#Ps.35.3" class="verse-number">3</a></sup> Effunde frameam et securimadversus eos, qui persequuntur me.Dic animae meae: " Salus tua ego sum ".</p>
  <p class="verse" id="Ps.35.4"><sup><a href="#Ps.35.4" class="verse-number">4</a></sup> Confundantur et revereanturquaerentes animam meam;avertantur retrorsum et confundanturcogitantes mihi mala.</p>
  <p class="verse" id="Ps.35.5"><sup><a href="#Ps.35.5" class="verse-number">5</a></sup> Fiant tamquam pulvis ante ventum,et angelus Domini impellens eos;</p>
  <p class="verse" id="Ps.35.6"><sup><a href="#Ps.35.6" class="verse-number">6</a></sup> fiat via illorum tenebrae et lubricum,et angelus Domini persequens eos.</p>
  <p class="verse" id="Ps.35.7"><sup><a href="#Ps.35.7" class="verse-number">7</a></sup> Quoniam gratis absconderunt mihi laqueum suum,gratis foderunt foveam animae meae.</p>
  <p class="verse" id="Ps.35.8"><sup><a href="#Ps.35.8" class="verse-number">8</a></sup> Veniat illi calamitas, quam ignorat,et captio, quam abscondit, apprehendat eum,et in eandem calamitatem ipse cadat.</p>
  <p class="verse" id="Ps.35.9"><sup><a href="#Ps.35.9" class="verse-number">9</a></sup> Anima autem mea exsultabit in Dominoet delectabitur super salutari suo.</p>
  <p class="verse" id="Ps.35.10"><sup><a href="#Ps.35.10" class="verse-number">10</a></sup> Omnia ossa mea dicent: Domine, quis similis tibi?Eripiens inopem de manu fortiorum eius,egenum et pauperem a diripientibus eum ".</p>
  <p class="verse" id="Ps.35.11"><sup><a href="#Ps.35.11" class="verse-number">11</a></sup> Surgentes testes iniqui,quae ignorabam, interrogabant me;</p>
  <p class="verse" id="Ps.35.12"><sup><a href="#Ps.35.12" class="verse-number">12</a></sup> retribuebant mihi mala pro bonis,desolatio est animae meae.</p>
  <p class="verse" id="Ps.35.13"><sup><a href="#Ps.35.13" class="verse-number">13</a></sup> Ego autem, cum infirmarentur,induebar cilicio,humiliabam in ieiunio animam meam;et oratio mea in sinu meo convertebatur.</p>
  <p class="verse" id="Ps.35.14"><sup><a href="#Ps.35.14" class="verse-number">14</a></sup> Quasi pro proximo et quasi pro fratre meo ambulabam,quasi lugens matrem contristatus incurvabar.</p>
  <p class="verse" id="Ps.35.15"><sup><a href="#Ps.35.15" class="verse-number">15</a></sup> Cum autem vacillarem, laetati sunt et convenerunt;convenerunt contra me percutientes, et ignoravi.</p>
  <p class="verse" id="Ps.35.16"><sup><a href="#Ps.35.16" class="verse-number">16</a></sup> Diripuerunt et non desistebant;tentaverunt me, subsannaverunt me subsannatione,frenduerunt super me dentibus suis.</p>
  <p class="verse" id="Ps.35.17"><sup><a href="#Ps.35.17" class="verse-number">17</a></sup> Domine, quamdiu aspicies?Restitue animam meam a malignitate eorum,a leonibus unicam meam.</p>
  <p class="verse" id="Ps.35.18"><sup><a href="#Ps.35.18" class="verse-number">18</a></sup> Confitebor tibi in ecclesia magna,in populo multo laudabo te.</p>
  <p class="verse" id="Ps.35.19"><sup><a href="#Ps.35.19" class="verse-number">19</a></sup> Non supergaudeant mihi inimici mei mendaces,qui oderunt me gratis et annuunt oculis.</p>
  <p class="verse" id="Ps.35.20"><sup><a href="#Ps.35.20" class="verse-number">20</a></sup> Etenim non pacifice loquebanturet contra mansuetos terrae dolos cogitabant.</p>
  <p class="verse" id="Ps.35.21"><sup><a href="#Ps.35.21" class="verse-number">21</a></sup> Et dilataverunt super me os suum;dixerunt: " Euge, euge, viderunt oculi nostri ". -</p>
  <p class="verse" id="Ps.35.22"><sup><a href="#Ps.35.22" class="verse-number">22</a></sup> Vidisti, Domine, ne sileas;Domine, ne discedas a me.</p>
  <p class="verse" id="Ps.35.23"><sup><a href="#Ps.35.23" class="verse-number">23</a></sup> Exsurge et evigila ad iudicium meum,Deus meus et Dominus meus, ad causam meam.</p>
  <p class="verse" id="Ps.35.24"><sup><a href="#Ps.35.24" class="verse-number">24</a></sup> Iudica me secundum iustitiam tuam, Domine Deus meus,et non supergaudeant mihi.</p>
  <p class="verse" id="Ps.35.25"><sup><a href="#Ps.35.25" class="verse-number">25</a></sup> Non dicant in cordibus suis: Euge animae nostrae ";nec dicant: " Devoravimus eum ".</p>
  <p class="verse" id="Ps.35.26"><sup><a href="#Ps.35.26" class="verse-number">26</a></sup> Erubescant et revereantur simul, qui gratulantur malis meis;induantur confusione et reverentia, qui magna loquuntur super me</p>
  <p class="verse" id="Ps.35.27"><sup><a href="#Ps.35.27" class="verse-number">27</a></sup> Exsultent et laetentur, qui volunt iustitiam meam,et dicant semper: " Magnificetur Dominus,qui vult pacem servi sui ".</p>
  <p class="verse" id="Ps.35.28"><sup><a href="#Ps.35.28" class="verse-number">28</a></sup> Et lingua mea meditabitur iustitiam tuam,tota die laudem tuam.</p>
  <h2>Chapter 36</h2>
  <p class="verse" id="Ps.36.1"><sup><a href="#Ps.36.1" class="verse-number">1</a></sup> Magistro chori. David, servi Domini.</p>
  <p class="verse" id="Ps.36.2"><sup><a href="#Ps.36.2" class="verse-number">2</a></sup> Susurrat iniquitas ad impium in medio cordis eius;non est timor Dei ante oculos eius.</p>
  <p class="verse" id="Ps.36.3"><sup><a href="#Ps.36.3" class="verse-number">3</a></sup> Quoniam blanditur ipsi in conspectu eius,ut non inveniat iniquitatem suam et oderit.</p>
  <p class="verse" id="Ps.36.4"><sup><a href="#Ps.36.4" class="verse-number">4</a></sup> Verba oris eius iniquitas et dolus,desiit intellegere, ut bene ageret.</p>
  <p class="verse" id="Ps.36.5"><sup><a href="#Ps.36.5" class="verse-number">5</a></sup> Iniquitatem meditatus est in cubili suo,astitit omni viae non bonae,malitiam autem non odivit.</p>
  <p class="verse" id="Ps.36.6"><sup><a href="#Ps.36.6" class="verse-number">6</a></sup> Domine, in caelo misericordia tua,et veritas tua usque ad nubes;</p>
  <p class="verse" id="Ps.36.7"><sup><a href="#Ps.36.7" class="verse-number">7</a></sup> iustitia tua sicut montes Dei,iudicia tua abyssus multa:homines et iumenta salvabis, Domine.</p>
  <p class="verse" id="Ps.36.8"><sup><a href="#Ps.36.8" class="verse-number">8</a></sup> Quam pretiosa misericordia tua, Deus!Filii autem hominum in tegmine alarum tuarum sperabunt;</p>
  <p class="verse" id="Ps.36.9"><sup><a href="#Ps.36.9" class="verse-number">9</a></sup> inebriabuntur ab ubertate domus tuae,et torrente voluptatis tuae potabis eos.</p>
  <p class="verse" id="Ps.36.10"><sup><a href="#Ps.36.10" class="verse-number">10</a></sup> Quoniam apud te est fons vitae,et in lumine tuo videbimus lumen.</p>
  <p class="verse" id="Ps.36.11"><sup><a href="#Ps.36.11" class="verse-number">11</a></sup> Praetende misericordiam tuam scientibus teet iustitiam tuam his, qui recto sunt corde.</p>
  <p class="verse" id="Ps.36.12"><sup><a href="#Ps.36.12" class="verse-number">12</a></sup> Non veniat mihi pes superbiae,et manus peccatoris non moveat me.</p>
  <p class="verse" id="Ps.36.13"><sup><a href="#Ps.36.13" class="verse-number">13</a></sup> Ibi ceciderunt, qui operantur iniquitatem,expulsi sunt nec potuerunt stare.</p>
  <h2>Chapter 37</h2>
  <p class="verse" id="Ps.37.1"><sup><a href="#Ps.37.1" class="verse-number">1</a></sup> David.ALEPH. Noli aemulari in malignantibusneque zelaveris facientes iniquitatem,</p>
  <p class="verse" id="Ps.37.2"><sup><a href="#Ps.37.2" class="verse-number">2</a></sup> quoniam tamquam fenum velociter arescentet quemadmodum herba virens decident.</p>
  <p class="verse" id="Ps.37.3"><sup><a href="#Ps.37.3" class="verse-number">3</a></sup> BETH. Spera in Domino et fac bonitatem,et inhabitabis terram et pasceris in fide.</p>
  <p class="verse" id="Ps.37.4"><sup><a href="#Ps.37.4" class="verse-number">4</a></sup> Delectare in Domino,et dabit tibi petitiones cordis tui.</p>
  <p class="verse" id="Ps.37.5"><sup><a href="#Ps.37.5" class="verse-number">5</a></sup> GHIMEL. Committe Domino viam tuam et spera in eo,et ipse faciet;</p>
  <p class="verse" id="Ps.37.6"><sup><a href="#Ps.37.6" class="verse-number">6</a></sup> et educet quasi lumen iustitiam tuamet iudicium tuum tamquam meridiem.</p>
  <p class="verse" id="Ps.37.7"><sup><a href="#Ps.37.7" class="verse-number">7</a></sup> DALETH. Quiesce in Domino et exspecta eum;noli aemulari in eo, qui prosperatur in via sua,in homine, qui molitur insidias.</p>
  <p class="verse" id="Ps.37.8"><sup><a href="#Ps.37.8" class="verse-number">8</a></sup> HE. Desine ab ira et derelinque furorem,noli aemulari, quod vertit ad malum,</p>
  <p class="verse" id="Ps.37.9"><sup><a href="#Ps.37.9" class="verse-number">9</a></sup> quoniam qui malignantur, exterminabuntur,sustinentes autem Dominum ipsi hereditabunt terram.</p>
  <p class="verse" id="Ps.37.10"><sup><a href="#Ps.37.10" class="verse-number">10</a></sup> VAU. Et adhuc pusillum et non erit peccator,et quaeres locum eius et non invenies.</p>
  <p class="verse" id="Ps.37.11"><sup><a href="#Ps.37.11" class="verse-number">11</a></sup> Mansueti autem hereditabunt terramet delectabuntur in multitudine pacis.</p>
  <p class="verse" id="Ps.37.12"><sup><a href="#Ps.37.12" class="verse-number">12</a></sup> ZAIN. Insidiabitur peccator iustoet stridebit super eum dentibus suis.</p>
  <p class="verse" id="Ps.37.13"><sup><a href="#Ps.37.13" class="verse-number">13</a></sup> Dominus autem irridebit eum,quoniam prospicit quod veniet dies eius.</p>
  <p class="verse" id="Ps.37.14"><sup><a href="#Ps.37.14" class="verse-number">14</a></sup> HETH. Gladium evaginaverunt peccatores,intenderunt arcum suum,ut deiciant pauperem et inopem,ut trucident recte ambulantes in via.</p>
  <p class="verse" id="Ps.37.15"><sup><a href="#Ps.37.15" class="verse-number">15</a></sup> Gladius eorum intrabit in corda ipsorum,et arcus eorum confringetur.</p>
  <p class="verse" id="Ps.37.16"><sup><a href="#Ps.37.16" class="verse-number">16</a></sup> TETH. Melius est modicum iustosuper divitias peccatorum multas,</p>
  <p class="verse" id="Ps.37.17"><sup><a href="#Ps.37.17" class="verse-number">17</a></sup> quoniam brachia peccatorum conterentur,confirmat autem iustos Dominus.</p>
  <p class="verse" id="Ps.37.18"><sup><a href="#Ps.37.18" class="verse-number">18</a></sup> IOD. Novit Dominus dies immaculatorum,et hereditas eorum in aeternum erit.</p>
  <p class="verse" id="Ps.37.19"><sup><a href="#Ps.37.19" class="verse-number">19</a></sup> Non confundentur in tempore maloet in diebus famis saturabuntur.</p>
  <p class="verse" id="Ps.37.20"><sup><a href="#Ps.37.20" class="verse-number">20</a></sup> CAPH. Quia peccatores peribunt,inimici vero Domini ut decor camporum deficient,quemadmodum fumus deficient.</p>
  <p class="verse" id="Ps.37.21"><sup><a href="#Ps.37.21" class="verse-number">21</a></sup> LAMED. Mutuatur peccator et non solvet,iustus autem miseretur et tribuet.</p>
  <p class="verse" id="Ps.37.22"><sup><a href="#Ps.37.22" class="verse-number">22</a></sup> Quia benedicti eius hereditabunt terram,maledicti autem eius exterminabuntur.</p>
  <p class="verse" id="Ps.37.23"><sup><a href="#Ps.37.23" class="verse-number">23</a></sup> MEM. A Domino gressus hominis confirmantur,et viam eius volet.</p>
  <p class="verse" id="Ps.37.24"><sup><a href="#Ps.37.24" class="verse-number">24</a></sup> Cum ceciderit, non collidetur,quia Dominus sustentat manum eius.</p>
  <p class="verse" id="Ps.37.25"><sup><a href="#Ps.37.25" class="verse-number">25</a></sup> NUN. Iunior fui et senuiet non vidi iustum derelictumnec semen eius quaerens panem.</p>
  <p class="verse" id="Ps.37.26"><sup><a href="#Ps.37.26" class="verse-number">26</a></sup> Tota die miseretur et commodat,et semen illius in benedictione erit.</p>
  <p class="verse" id="Ps.37.27"><sup><a href="#Ps.37.27" class="verse-number">27</a></sup> SAMECH. Declina a malo et fac bonum,et inhabitabis in saeculum saeculi,</p>
  <p class="verse" id="Ps.37.28"><sup><a href="#Ps.37.28" class="verse-number">28</a></sup> quia Dominus amat iudiciumet non derelinquet sanctos suos.AIN. Iniusti in aeternum disperibunt,et semen impiorum exterminabitur.</p>
  <p class="verse" id="Ps.37.29"><sup><a href="#Ps.37.29" class="verse-number">29</a></sup> Iusti autem hereditabunt terramet inhabitabunt in saeculum saeculi super eam.</p>
  <p class="verse" id="Ps.37.30"><sup><a href="#Ps.37.30" class="verse-number">30</a></sup> PHE. Os iusti meditabitur sapientiam,et lingua eius loquetur iudicium;</p>
  <p class="verse" id="Ps.37.31"><sup><a href="#Ps.37.31" class="verse-number">31</a></sup> lex Dei eius in corde ipsius,et non vacillabunt gressus eius.</p>
  <p class="verse" id="Ps.37.32"><sup><a href="#Ps.37.32" class="verse-number">32</a></sup> SADE. Considerat peccator iustumet quaerit mortificare eum;</p>
  <p class="verse" id="Ps.37.33"><sup><a href="#Ps.37.33" class="verse-number">33</a></sup> Dominus autem non derelinquet eum in manibus eiusnec damnabit eum, cum iudicabitur illi.</p>
  <p class="verse" id="Ps.37.34"><sup><a href="#Ps.37.34" class="verse-number">34</a></sup> COPH. Exspecta Dominum et custodi viam eius,et exaltabit te, ut hereditate capias terram;cum exterminabuntur peccatores, videbis.</p>
  <p class="verse" id="Ps.37.35"><sup><a href="#Ps.37.35" class="verse-number">35</a></sup> RES. Vidi impium superexaltatumet elevatum sicut cedrum virentem;</p>
  <p class="verse" id="Ps.37.36"><sup><a href="#Ps.37.36" class="verse-number">36</a></sup> et transivi, et ecce non erat,et quaesivi eum, et non est inventus.</p>
  <p class="verse" id="Ps.37.37"><sup><a href="#Ps.37.37" class="verse-number">37</a></sup> SIN. Observa innocentiam et vide aequitatem,quoniam est posteritas homini pacifico.</p>
  <p class="verse" id="Ps.37.38"><sup><a href="#Ps.37.38" class="verse-number">38</a></sup> Iniusti autem disperibunt simul,posteritas impiorum exterminabitur.</p>
  <p class="verse" id="Ps.37.39"><sup><a href="#Ps.37.39" class="verse-number">39</a></sup> TAU. Salus autem iustorum a Domino,et protector eorum in tempore tribulationis.</p>
  <p class="verse" id="Ps.37.40"><sup><a href="#Ps.37.40" class="verse-number">40</a></sup> Et adiuvabit eos Dominus et liberabit eoset eruet eos a peccatoribus et salvabit eos,quia speraverunt in eo.</p>
  <h2>Chapter 38</h2>
  <p class="verse" id="Ps.38.1"><sup><a href="#Ps.38.1" class="verse-number">1</a></sup> PSALMUS. David. Ad commemorandum.</p>
  <p class="verse" id="Ps.38.2"><sup><a href="#Ps.38.2" class="verse-number">2</a></sup> Domine, ne in furore tuo arguas meneque in ira tua corripias me,</p>
  <p class="verse" id="Ps.38.3"><sup><a href="#Ps.38.3" class="verse-number">3</a></sup> quoniam sagittae tuae infixae sunt mihi,et descendit super me manus tua.</p>
  <p class="verse" id="Ps.38.4"><sup><a href="#Ps.38.4" class="verse-number">4</a></sup> Non est sanitas in carne mea a facie indignationis tuae,non est pax ossibus meis a facie peccatorum meorum.</p>
  <p class="verse" id="Ps.38.5"><sup><a href="#Ps.38.5" class="verse-number">5</a></sup> Quoniam iniquitates meae supergressae sunt caput meumet sicut onus grave gravant me nimis. -</p>
  <p class="verse" id="Ps.38.6"><sup><a href="#Ps.38.6" class="verse-number">6</a></sup> Putruerunt et corrupti sunt livores meia facie insipientiae meae.</p>
  <p class="verse" id="Ps.38.7"><sup><a href="#Ps.38.7" class="verse-number">7</a></sup> Inclinatus sum et incurvatus nimis;tota die contristatus ingrediebar.</p>
  <p class="verse" id="Ps.38.8"><sup><a href="#Ps.38.8" class="verse-number">8</a></sup> Quoniam lumbi mei impleti sunt ardoribus,et non est sanitas in carne mea.</p>
  <p class="verse" id="Ps.38.9"><sup><a href="#Ps.38.9" class="verse-number">9</a></sup> Afflictus sum et humiliatus sum nimis,rugiebam a gemitu cordis mei.</p>
  <p class="verse" id="Ps.38.10"><sup><a href="#Ps.38.10" class="verse-number">10</a></sup> Domine, ante te omne desiderium meum,et gemitus meus a te non est absconditus.</p>
  <p class="verse" id="Ps.38.11"><sup><a href="#Ps.38.11" class="verse-number">11</a></sup> Palpitavit cor meum, dereliquit me virtus mea,et lumen oculorum meorum, et ipsum non est mecum.</p>
  <p class="verse" id="Ps.38.12"><sup><a href="#Ps.38.12" class="verse-number">12</a></sup> Amici mei et proximi meiprocul a plaga mea steterunt,et propinqui mei de longe steterunt.</p>
  <p class="verse" id="Ps.38.13"><sup><a href="#Ps.38.13" class="verse-number">13</a></sup> Et laqueos posuerunt, qui quaerebant animam meam;et, qui requirebant mala mihi, locuti sunt insidiaset dolos tota die meditabantur.</p>
  <p class="verse" id="Ps.38.14"><sup><a href="#Ps.38.14" class="verse-number">14</a></sup> Ego autem tamquam surdus non audiebamet sicut mutus non aperiens os suum;</p>
  <p class="verse" id="Ps.38.15"><sup><a href="#Ps.38.15" class="verse-number">15</a></sup> et factus sum sicut homo non audienset non habens in ore suo redargutiones.</p>
  <p class="verse" id="Ps.38.16"><sup><a href="#Ps.38.16" class="verse-number">16</a></sup> Quoniam in te, Domine, speravi,tu exaudies, Domine Deus meus.</p>
  <p class="verse" id="Ps.38.17"><sup><a href="#Ps.38.17" class="verse-number">17</a></sup> Quia dixi: "Ne quando supergaudeant mihi;dum commoventur pedes mei,magnificantur super me ".</p>
  <p class="verse" id="Ps.38.18"><sup><a href="#Ps.38.18" class="verse-number">18</a></sup> Quoniam ego in lapsum paratus sum,et dolor meus in conspectu meo semper.</p>
  <p class="verse" id="Ps.38.19"><sup><a href="#Ps.38.19" class="verse-number">19</a></sup> Quoniam iniquitatem meam annuntiaboet sollicitus sum de peccato meo.</p>
  <p class="verse" id="Ps.38.20"><sup><a href="#Ps.38.20" class="verse-number">20</a></sup> Inimici autem mei vivunt et confirmati sunt;et multiplicati sunt, qui oderunt me inique.</p>
  <p class="verse" id="Ps.38.21"><sup><a href="#Ps.38.21" class="verse-number">21</a></sup> Retribuentes mala pro bonis detrahebant mihi,pro eo quod sequebar bonitatem.</p>
  <p class="verse" id="Ps.38.22"><sup><a href="#Ps.38.22" class="verse-number">22</a></sup> Ne derelinquas me, Domine;Deus meus, ne discesseris a me.</p>
  <p class="verse" id="Ps.38.23"><sup><a href="#Ps.38.23" class="verse-number">23</a></sup> Festina in adiutorium meum,Domine, salus mea.</p>
  <h2>Chapter 39</h2>
  <p class="verse" id="Ps.39.1"><sup><a href="#Ps.39.1" class="verse-number">1</a></sup> Magistro chori, Idithun. PSALMUS. David.</p>
  <p class="verse" id="Ps.39.2"><sup><a href="#Ps.39.2" class="verse-number">2</a></sup> Dixi: " Custodiam vias meas,ut non delinquam in lingua mea;ponam ori meo custodiam,donec consistit peccator adversum me ".</p>
  <p class="verse" id="Ps.39.3"><sup><a href="#Ps.39.3" class="verse-number">3</a></sup> Tacens obmutui et silui absque ullo bono,et dolor meus renovatus est.</p>
  <p class="verse" id="Ps.39.4"><sup><a href="#Ps.39.4" class="verse-number">4</a></sup> Concaluit cor meum intra me,et in meditatione mea exarsit ignis.</p>
  <p class="verse" id="Ps.39.5"><sup><a href="#Ps.39.5" class="verse-number">5</a></sup> Locutus sum in lingua mea: Notum fac mihi, Domine, finem meum;et numerum dierum meorum quis est,ut sciam quam brevis sit vita mea ".</p>
  <p class="verse" id="Ps.39.6"><sup><a href="#Ps.39.6" class="verse-number">6</a></sup> Ecce paucorum palmorum fecisti dies meos,et spatium vitae meae tamquam nihilum ante te.Etenim universa vanitas omnis homo constitutus est.</p>
  <p class="verse" id="Ps.39.7"><sup><a href="#Ps.39.7" class="verse-number">7</a></sup> Etenim ut imago pertransit homo.Etenim vanitas est et concitatur;thesaurizat et ignorat quis congregabit ea.</p>
  <p class="verse" id="Ps.39.8"><sup><a href="#Ps.39.8" class="verse-number">8</a></sup> Et nunc quae est exspectatio mea, Domine?Spes mea apud te est.</p>
  <p class="verse" id="Ps.39.9"><sup><a href="#Ps.39.9" class="verse-number">9</a></sup> Ab omnibus iniquitatibus meis erue me,opprobrium insipienti ne ponas me.</p>
  <p class="verse" id="Ps.39.10"><sup><a href="#Ps.39.10" class="verse-number">10</a></sup> Obmutui et non aperiam os meum,quoniam tu fecisti.</p>
  <p class="verse" id="Ps.39.11"><sup><a href="#Ps.39.11" class="verse-number">11</a></sup> Amove a me plagas tuas:ab ictu manus tuae ego defeci.</p>
  <p class="verse" id="Ps.39.12"><sup><a href="#Ps.39.12" class="verse-number">12</a></sup> In increpationibus, propter iniquitatem, corripuisti hominem,et tabescere fecisti, sicut tinea, desiderabilia eius.Etenim vanitas omnis homo.</p>
  <p class="verse" id="Ps.39.13"><sup><a href="#Ps.39.13" class="verse-number">13</a></sup> Exaudi orationem meam, Domine,et clamorem meum auribus percipe.Ad lacrimas meas ne obsurdescas,quoniam advena ego sum apud te,peregrinus sicut omnes patres mei.</p>
  <p class="verse" id="Ps.39.14"><sup><a href="#Ps.39.14" class="verse-number">14</a></sup> Avertere a me, ut refrigerer,priusquam abeam et non sim amplius.</p>
  <h2>Chapter 40</h2>
  <p class="verse" id="Ps.40.1"><sup><a href="#Ps.40.1" class="verse-number">1</a></sup> Magistro chori. David. PSALMUS.</p>
  <p class="verse" id="Ps.40.2"><sup><a href="#Ps.40.2" class="verse-number">2</a></sup> Exspectans exspectavi Dominum,et intendit mihi.</p>
  <p class="verse" id="Ps.40.3"><sup><a href="#Ps.40.3" class="verse-number">3</a></sup> Et exaudivit clamorem meumet eduxit me de lacu miseriae et de luto faecis;et statuit super petram pedes meoset firmavit gressus meos.</p>
  <p class="verse" id="Ps.40.4"><sup><a href="#Ps.40.4" class="verse-number">4</a></sup> Et immisit in os meum canticum novum,carmen Deo nostro.Videbunt multi et timebuntet sperabunt in Domino.</p>
  <p class="verse" id="Ps.40.5"><sup><a href="#Ps.40.5" class="verse-number">5</a></sup> Beatus vir, qui posuit Dominum spem suamet non respexit superbos et declinantes in mendacium.</p>
  <p class="verse" id="Ps.40.6"><sup><a href="#Ps.40.6" class="verse-number">6</a></sup> Multa fecisti tu, Domine Deus meus, mirabilia tua,et cogitationes tuas pro nobis: non est qui similis sit tibi.Si nuntiare et eloqui voluero,multiplicabuntur super numerum.</p>
  <p class="verse" id="Ps.40.7"><sup><a href="#Ps.40.7" class="verse-number">7</a></sup> Sacrificium et oblationem noluisti,aures autem fodisti mihi.Holocaustum et pro peccato non postulasti,</p>
  <p class="verse" id="Ps.40.8"><sup><a href="#Ps.40.8" class="verse-number">8</a></sup> tunc dixi: " Ecce venio.In volumine libri scriptum est de me.</p>
  <p class="verse" id="Ps.40.9"><sup><a href="#Ps.40.9" class="verse-number">9</a></sup> Facere voluntatem tuam,Deus meus, volui;et lex tua in praecordiis meis ".</p>
  <p class="verse" id="Ps.40.10"><sup><a href="#Ps.40.10" class="verse-number">10</a></sup> Annuntiavi iustitiam tuam in ecclesia magna;ecce labia mea non prohibebo, Domine, tu scisti.</p>
  <p class="verse" id="Ps.40.11"><sup><a href="#Ps.40.11" class="verse-number">11</a></sup> Iustitiam tuam non abscondi in corde meo,veritatem tuam et salutare tuum dixi.Non abscondi misericordiam tuamet veritatem tuam ab ecclesia magna.</p>
  <p class="verse" id="Ps.40.12"><sup><a href="#Ps.40.12" class="verse-number">12</a></sup> Tu autem, Domine, ne prohibeas miserationes tuas a me;misericordia tua et veritas tua semper suscipiant me,</p>
  <p class="verse" id="Ps.40.13"><sup><a href="#Ps.40.13" class="verse-number">13</a></sup> quoniam circumdederunt me mala, quorum non est numerus;comprehenderunt me iniquitates meae,et non potui videre.Multiplicatae sunt super capillos capitis mei,et cor meum dereliquit me.</p>
  <p class="verse" id="Ps.40.14"><sup><a href="#Ps.40.14" class="verse-number">14</a></sup> Complaceat tibi, Domine, ut eruas me;Domine, ad adiuvandum me festina.</p>
  <p class="verse" id="Ps.40.15"><sup><a href="#Ps.40.15" class="verse-number">15</a></sup> Confundantur et revereantur simul,qui quaerunt animam meam, ut auferant eam.Avertantur retrorsum et erubescant,qui volunt mihi mala.</p>
  <p class="verse" id="Ps.40.16"><sup><a href="#Ps.40.16" class="verse-number">16</a></sup> Obstupescant propter confusionem suam,qui dicunt mihi: " Euge, euge ".</p>
  <p class="verse" id="Ps.40.17"><sup><a href="#Ps.40.17" class="verse-number">17</a></sup> Exsultent et laetentur in te omnes quaerentes te;et dicant semper: " Magnificetur Dominus ",qui diligunt salutare tuum.</p>
  <p class="verse" id="Ps.40.18"><sup><a href="#Ps.40.18" class="verse-number">18</a></sup> Ego autem egenus et pauper sum;Dominus sollicitus est mei.Adiutor meus et liberator meus tu es;Deus meus, ne tardaveris.</p>
  <h2>Chapter 41</h2>
  <p class="verse" id="Ps.41.1"><sup><a href="#Ps.41.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.41.2"><sup><a href="#Ps.41.2" class="verse-number">2</a></sup> Beatus, qui intellegit de egeno;in die mala liberabit eum Dominus.</p>
  <p class="verse" id="Ps.41.3"><sup><a href="#Ps.41.3" class="verse-number">3</a></sup> Dominus servabit eum et vivificabit eumet beatum faciet eum in terraet non tradet eum in animam inimicorum eius.</p>
  <p class="verse" id="Ps.41.4"><sup><a href="#Ps.41.4" class="verse-number">4</a></sup> Dominus opem feret illi super lectum doloris eius;universum stratum eius versabis in infirmitate eius.</p>
  <p class="verse" id="Ps.41.5"><sup><a href="#Ps.41.5" class="verse-number">5</a></sup> Ego dixi: " Domine, miserere mei;sana animam meam, quia peccavi tibi ".</p>
  <p class="verse" id="Ps.41.6"><sup><a href="#Ps.41.6" class="verse-number">6</a></sup> Inimici mei dixerunt mala mihi: Quando morietur, et peribit nomen eius? ".</p>
  <p class="verse" id="Ps.41.7"><sup><a href="#Ps.41.7" class="verse-number">7</a></sup> Et si ingrediebatur, ut visitaret, vana loquebatur;cor eius congregabat iniquitatem sibi,egrediebatur foras et detrahebat.</p>
  <p class="verse" id="Ps.41.8"><sup><a href="#Ps.41.8" class="verse-number">8</a></sup> Simul adversum me susurrabant omnes inimici mei;adversum me cogitabant mala mihi:</p>
  <p class="verse" id="Ps.41.9"><sup><a href="#Ps.41.9" class="verse-number">9</a></sup> " Maleficium effusum est in eo;et, qui decumbit, non adiciet ut resurgat ".</p>
  <p class="verse" id="Ps.41.10"><sup><a href="#Ps.41.10" class="verse-number">10</a></sup> Sed et homo pacis meae, in quo speravi,qui edebat panem meum, levavit contra me calcaneum.</p>
  <p class="verse" id="Ps.41.11"><sup><a href="#Ps.41.11" class="verse-number">11</a></sup> Tu autem, Domine, miserere meiet resuscita me, et retribuam eis.</p>
  <p class="verse" id="Ps.41.12"><sup><a href="#Ps.41.12" class="verse-number">12</a></sup> In hoc cognovi quoniam voluisti me,quia non gaudebit inimicus meus super me;</p>
  <p class="verse" id="Ps.41.13"><sup><a href="#Ps.41.13" class="verse-number">13</a></sup> me autem propter innocentiam suscepistiet statuisti me in conspectu tuo in aeternum.</p>
  <p class="verse" id="Ps.41.14"><sup><a href="#Ps.41.14" class="verse-number">14</a></sup> Benedictus Dominus, Deus Israel,a saeculo et usque in saeculum. Fiat, fiat.</p>
  <h2>Chapter 42</h2>
  <p class="verse" id="Ps.42.1"><sup><a href="#Ps.42.1" class="verse-number">1</a></sup> Magistro chori. Maskil. Filiorum Core.</p>
  <p class="verse" id="Ps.42.2"><sup><a href="#Ps.42.2" class="verse-number">2</a></sup> Quemadmodum desiderat cervus ad fontes aquarum,ita desiderat anima mea ad te, Deus.</p>
  <p class="verse" id="Ps.42.3"><sup><a href="#Ps.42.3" class="verse-number">3</a></sup> Sitivit anima mea ad Deum, Deum vivum;quando veniam et apparebo ante faciem Dei?</p>
  <p class="verse" id="Ps.42.4"><sup><a href="#Ps.42.4" class="verse-number">4</a></sup> Fuerunt mihi lacrimae meae panis die ac nocte,dum dicitur mihi cotidie: " Ubi est Deus tuus? ".</p>
  <p class="verse" id="Ps.42.5"><sup><a href="#Ps.42.5" class="verse-number">5</a></sup> Haec recordatus sum et effudi in me animam meam;quoniam transibam in locum tabernaculi admirabilisusque ad domum Deiin voce exsultationis et confessionismultitudinis festa celebrantis.</p>
  <p class="verse" id="Ps.42.6"><sup><a href="#Ps.42.6" class="verse-number">6</a></sup> Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</p>
  <p class="verse" id="Ps.42.7"><sup><a href="#Ps.42.7" class="verse-number">7</a></sup> In meipso anima mea contristata est;propterea memor ero tuide terra Iordanis et Hermonim, de monte Misar.</p>
  <p class="verse" id="Ps.42.8"><sup><a href="#Ps.42.8" class="verse-number">8</a></sup> Abyssus abyssum invocat in voce cataractarum tuarum;omnes gurgites tui et fluctus tui super me transierunt.</p>
  <p class="verse" id="Ps.42.9"><sup><a href="#Ps.42.9" class="verse-number">9</a></sup> In die mandavit Dominus misericordiam suam,et nocte canticum eius apud me est: oratio ad Deum vitae meae.</p>
  <p class="verse" id="Ps.42.10"><sup><a href="#Ps.42.10" class="verse-number">10</a></sup> Dicam Deo: " Susceptor meus es.Quare oblitus es mei,et quare contristatus incedo,dum affligit me inimicus? ".</p>
  <p class="verse" id="Ps.42.11"><sup><a href="#Ps.42.11" class="verse-number">11</a></sup> Dum confringuntur ossa mea,exprobraverunt mihi, qui tribulant me,dum dicunt mihi quotidie: " Ubi est Deus tuus? ". -</p>
  <p class="verse" id="Ps.42.12"><sup><a href="#Ps.42.12" class="verse-number">12</a></sup> Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</p>
  <h2>Chapter 43</h2>
  <p class="verse" id="Ps.43.1"><sup><a href="#Ps.43.1" class="verse-number">1</a></sup> Iudica me, Deus, et discerne causam meam de gente non sancta;ab homine iniquo et doloso erue me.</p>
  <p class="verse" id="Ps.43.2"><sup><a href="#Ps.43.2" class="verse-number">2</a></sup> Quia tu es Deus refugii mei;quare me reppulisti,et quare tristis incedo, dum affligit me inimicus?</p>
  <p class="verse" id="Ps.43.3"><sup><a href="#Ps.43.3" class="verse-number">3</a></sup> Emitte lucem tuam et veritatem tuam;ipsae me deducant et adducantin montem sanctum tuum et in tabernacula tua.</p>
  <p class="verse" id="Ps.43.4"><sup><a href="#Ps.43.4" class="verse-number">4</a></sup> Et introibo ad altare Dei,ad Deum laetitiae exsultationis meae.Confitebor tibi in cithara, Deus, Deus meus.</p>
  <p class="verse" id="Ps.43.5"><sup><a href="#Ps.43.5" class="verse-number">5</a></sup> Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</p>
  <h2>Chapter 44</h2>
  <p class="verse" id="Ps.44.1"><sup><a href="#Ps.44.1" class="verse-number">1</a></sup> Magistro chori. Filiorum Core. Maskil.</p>
  <p class="verse" id="Ps.44.2"><sup><a href="#Ps.44.2" class="verse-number">2</a></sup> Deus, auribus nostris audivimus;patres nostri annuntiaverunt nobisopus, quod operatus es in diebus eorum, in diebus antiquis.</p>
  <p class="verse" id="Ps.44.3"><sup><a href="#Ps.44.3" class="verse-number">3</a></sup> Tu manu tua gentes depulisti et plantasti illos,afflixisti populos et dilatasti eos.</p>
  <p class="verse" id="Ps.44.4"><sup><a href="#Ps.44.4" class="verse-number">4</a></sup> Nec enim in gladio suo possederunt terram,et brachium eorum non salvavit eos;sed dextera tua et brachium tuumet illuminatio vultus tui,quoniam complacuisti in eis.</p>
  <p class="verse" id="Ps.44.5"><sup><a href="#Ps.44.5" class="verse-number">5</a></sup> Tu es rex meus et Deus meus,qui mandas salutes Iacob.</p>
  <p class="verse" id="Ps.44.6"><sup><a href="#Ps.44.6" class="verse-number">6</a></sup> In te inimicos nostros proiecimus,et in nomine tuo conculcavimus insurgentes in nos. -</p>
  <p class="verse" id="Ps.44.7"><sup><a href="#Ps.44.7" class="verse-number">7</a></sup> Non enim in arcu meo sperabo,et gladius meus non salvabit me.</p>
  <p class="verse" id="Ps.44.8"><sup><a href="#Ps.44.8" class="verse-number">8</a></sup> Tu autem salvasti nos de affligentibus noset odientes nos confudisti.</p>
  <p class="verse" id="Ps.44.9"><sup><a href="#Ps.44.9" class="verse-number">9</a></sup> In Deo gloriabimur tota dieet in nomine tuo confitebimur in saeculum.</p>
  <p class="verse" id="Ps.44.10"><sup><a href="#Ps.44.10" class="verse-number">10</a></sup> Nunc autem reppulisti et confudisti noset non egredieris, Deus, cum virtutibus nostris.</p>
  <p class="verse" id="Ps.44.11"><sup><a href="#Ps.44.11" class="verse-number">11</a></sup> Convertisti nos retrorsum coram inimicis nostris;et, qui oderunt nos, diripuerunt sibi.</p>
  <p class="verse" id="Ps.44.12"><sup><a href="#Ps.44.12" class="verse-number">12</a></sup> Dedisti nos tamquam oves ad vescendumet in gentibus dispersisti nos.</p>
  <p class="verse" id="Ps.44.13"><sup><a href="#Ps.44.13" class="verse-number">13</a></sup> Vendidisti populum tuum sine lucronec ditior factus es in commutatione eorum.</p>
  <p class="verse" id="Ps.44.14"><sup><a href="#Ps.44.14" class="verse-number">14</a></sup> Posuisti nos opprobrium vicinis nostris,subsannationem et derisum his, qui sunt in circuitu nostro.</p>
  <p class="verse" id="Ps.44.15"><sup><a href="#Ps.44.15" class="verse-number">15</a></sup> Posuisti nos similitudinem in gentibus,commotionem capitis in populis.</p>
  <p class="verse" id="Ps.44.16"><sup><a href="#Ps.44.16" class="verse-number">16</a></sup> Tota die verecundia mea contra me est,et confusio faciei meae cooperuit me</p>
  <p class="verse" id="Ps.44.17"><sup><a href="#Ps.44.17" class="verse-number">17</a></sup> a voce exprobrantis et obloquentis,a facie inimici et ultoris.</p>
  <p class="verse" id="Ps.44.18"><sup><a href="#Ps.44.18" class="verse-number">18</a></sup> Haec omnia venerunt super nos, nec obliti sumus teet inique non egimus in testamentum tuum.</p>
  <p class="verse" id="Ps.44.19"><sup><a href="#Ps.44.19" class="verse-number">19</a></sup> Et non recessit retro cor nostrum,nec declinaverunt gressus nostri a via tua;</p>
  <p class="verse" id="Ps.44.20"><sup><a href="#Ps.44.20" class="verse-number">20</a></sup> sed humiliasti nos in loco vulpiumet operuisti nos umbra mortis.</p>
  <p class="verse" id="Ps.44.21"><sup><a href="#Ps.44.21" class="verse-number">21</a></sup> Si obliti fuerimus nomen Dei nostriet si expanderimus manus nostras ad deum alienum,</p>
  <p class="verse" id="Ps.44.22"><sup><a href="#Ps.44.22" class="verse-number">22</a></sup> nonne Deus requiret ista?Ipse enim novit abscondita cordis.</p>
  <p class="verse" id="Ps.44.23"><sup><a href="#Ps.44.23" class="verse-number">23</a></sup> Quoniam propter te mortificamur tota die,aestimati sumus sicut oves occisionis.</p>
  <p class="verse" id="Ps.44.24"><sup><a href="#Ps.44.24" class="verse-number">24</a></sup> Evigila, quare obdormis, Domine?Exsurge et ne repellas in finem.</p>
  <p class="verse" id="Ps.44.25"><sup><a href="#Ps.44.25" class="verse-number">25</a></sup> Quare faciem tuam avertis,oblivisceris inopiae nostrae et tribulationis nostrae?</p>
  <p class="verse" id="Ps.44.26"><sup><a href="#Ps.44.26" class="verse-number">26</a></sup> Quoniam humiliata est in pulvere anima nostra,conglutinatus est in terra venter noster.Exsurge, Domine, adiuva noset redime nos propter misericordiam tuam.</p>
  <h2>Chapter 45</h2>
  <p class="verse" id="Ps.45.1"><sup><a href="#Ps.45.1" class="verse-number">1</a></sup> Magistro chori. Secundum " Lilia... ". Filiorum Core.Maskil. Canticum amoris.</p>
  <p class="verse" id="Ps.45.2"><sup><a href="#Ps.45.2" class="verse-number">2</a></sup> Eructavit cor meum verbum bonum,dico ego opera mea regi.Lingua mea calamus scribae velociter scribentis.</p>
  <p class="verse" id="Ps.45.3"><sup><a href="#Ps.45.3" class="verse-number">3</a></sup> Speciosus forma es prae filiis hominum,diffusa est gratia in labiis tuis,propterea benedixit te Deus in aeternum.</p>
  <p class="verse" id="Ps.45.4"><sup><a href="#Ps.45.4" class="verse-number">4</a></sup> Accingere gladio tuo super femur tuum, potentissime,magnificentia tua et ornatu tuo.</p>
  <p class="verse" id="Ps.45.5"><sup><a href="#Ps.45.5" class="verse-number">5</a></sup> Et ornatu tuo procede, currum ascendepropter veritatem et mansuetudinem et iustitiam.Et doceat te mirabilia dextera tua:</p>
  <p class="verse" id="Ps.45.6"><sup><a href="#Ps.45.6" class="verse-number">6</a></sup> sagittae tuae acutae populi sub te cadent -in corda inimicorum regis.</p>
  <p class="verse" id="Ps.45.7"><sup><a href="#Ps.45.7" class="verse-number">7</a></sup> Sedes tua, Deus, in saeculum saeculi;sceptrum aequitatis sceptrum regni tui.</p>
  <p class="verse" id="Ps.45.8"><sup><a href="#Ps.45.8" class="verse-number">8</a></sup> Dilexisti iustitiam et odisti iniquitatem,propterea unxit te Deus, Deus tuus, oleo laetitiae prae consortibus tuis.</p>
  <p class="verse" id="Ps.45.9"><sup><a href="#Ps.45.9" class="verse-number">9</a></sup> Myrrha et aloe et casia omnia vestimenta tua;e domibus eburneis chordae delectant te.</p>
  <p class="verse" id="Ps.45.10"><sup><a href="#Ps.45.10" class="verse-number">10</a></sup> Filiae regum in pretiosis tuis;astitit regina a dextris tuis ornata auro ex Ophir. -</p>
  <p class="verse" id="Ps.45.11"><sup><a href="#Ps.45.11" class="verse-number">11</a></sup> Audi, filia, et vide et inclina aurem tuamet obliviscere populum tuum et domum patris tui;</p>
  <p class="verse" id="Ps.45.12"><sup><a href="#Ps.45.12" class="verse-number">12</a></sup> et concupiscet rex speciem tuam.Quoniam ipse est dominus tuus, et adora eum.</p>
  <p class="verse" id="Ps.45.13"><sup><a href="#Ps.45.13" class="verse-number">13</a></sup> Filia Tyri cum muneribus;vultum tuum deprecabuntur divites plebis.</p>
  <p class="verse" id="Ps.45.14"><sup><a href="#Ps.45.14" class="verse-number">14</a></sup> Gloriosa nimis filia regis intrinsecus,texturis aureis circumamicta.</p>
  <p class="verse" id="Ps.45.15"><sup><a href="#Ps.45.15" class="verse-number">15</a></sup> In vestibus variegatis adducetur regi;virgines post eam, proximae eius, afferuntur tibi.</p>
  <p class="verse" id="Ps.45.16"><sup><a href="#Ps.45.16" class="verse-number">16</a></sup> Afferuntur in laetitia et exsultatione,adducuntur in domum regis.</p>
  <p class="verse" id="Ps.45.17"><sup><a href="#Ps.45.17" class="verse-number">17</a></sup> Pro patribus tuis erunt tibi filii;constitues eos principes super omnem terram.</p>
  <p class="verse" id="Ps.45.18"><sup><a href="#Ps.45.18" class="verse-number">18</a></sup> Memor ero nominis tuiin omni generatione et generatione;propterea populi confitebuntur tibi in aeternumet in saeculum saeculi.</p>
  <h2>Chapter 46</h2>
  <p class="verse" id="Ps.46.1"><sup><a href="#Ps.46.1" class="verse-number">1</a></sup> Magistro chori. Filiorum Core. Secundum " Virgines... ". Canticum.</p>
  <p class="verse" id="Ps.46.2"><sup><a href="#Ps.46.2" class="verse-number">2</a></sup> Deus est nobis refugium et virtus,adiutorium in tribulationibus inventus est nimis.</p>
  <p class="verse" id="Ps.46.3"><sup><a href="#Ps.46.3" class="verse-number">3</a></sup> Propterea non timebimus, dum turbabitur terra,et transferentur montes in cor maris.</p>
  <p class="verse" id="Ps.46.4"><sup><a href="#Ps.46.4" class="verse-number">4</a></sup> Fremant et intumescant aquae eius, conturbentur montes in elatione eius.</p>
  <p class="verse" id="Ps.46.5"><sup><a href="#Ps.46.5" class="verse-number">5</a></sup> Fluminis rivi laetificant civitatem Dei,sancta tabernacula Altissimi.</p>
  <p class="verse" id="Ps.46.6"><sup><a href="#Ps.46.6" class="verse-number">6</a></sup> Deus in medio eius, non commovebitur;adiuvabit eam Deus mane diluculo.</p>
  <p class="verse" id="Ps.46.7"><sup><a href="#Ps.46.7" class="verse-number">7</a></sup> Fremuerunt gentes, commota sunt regna;dedit vocem suam, liquefacta est terra.</p>
  <p class="verse" id="Ps.46.8"><sup><a href="#Ps.46.8" class="verse-number">8</a></sup> Dominus virtutum nobiscum,refugium nobis Deus Iacob.</p>
  <p class="verse" id="Ps.46.9"><sup><a href="#Ps.46.9" class="verse-number">9</a></sup> Venite et videte opera Domini,quae posuit prodigia super terram.Auferet bella usque ad finem terrae,</p>
  <p class="verse" id="Ps.46.10"><sup><a href="#Ps.46.10" class="verse-number">10</a></sup> arcum conteret et confringet armaet scuta comburet igne.</p>
  <p class="verse" id="Ps.46.11"><sup><a href="#Ps.46.11" class="verse-number">11</a></sup> Vacate et videte quoniam ego sum Deus:exaltabor in gentibus et exaltabor in terra.</p>
  <p class="verse" id="Ps.46.12"><sup><a href="#Ps.46.12" class="verse-number">12</a></sup> Dominus virtutum nobiscum,refugium nobis Deus Iacob.</p>
  <h2>Chapter 47</h2>
  <p class="verse" id="Ps.47.1"><sup><a href="#Ps.47.1" class="verse-number">1</a></sup> Magistro chori. Filiorum Core. PSALMUS.</p>
  <p class="verse" id="Ps.47.2"><sup><a href="#Ps.47.2" class="verse-number">2</a></sup> Omnes gentes, plaudite manibus,iubilate Deo in voce exsultationis,</p>
  <p class="verse" id="Ps.47.3"><sup><a href="#Ps.47.3" class="verse-number">3</a></sup> quoniam Dominus Altissimus, terribilis,rex magnus super omnem terram.</p>
  <p class="verse" id="Ps.47.4"><sup><a href="#Ps.47.4" class="verse-number">4</a></sup> Subiecit populos nobiset gentes sub pedibus nostris.</p>
  <p class="verse" id="Ps.47.5"><sup><a href="#Ps.47.5" class="verse-number">5</a></sup> Elegit nobis hereditatem nostram,gloriam Iacob, quem dilexit.</p>
  <p class="verse" id="Ps.47.6"><sup><a href="#Ps.47.6" class="verse-number">6</a></sup> Ascendit Deus in iubilo,et Dominus in voce tubae.</p>
  <p class="verse" id="Ps.47.7"><sup><a href="#Ps.47.7" class="verse-number">7</a></sup> Psallite Deo, psallite;psallite regi nostro, psallite.</p>
  <p class="verse" id="Ps.47.8"><sup><a href="#Ps.47.8" class="verse-number">8</a></sup> Quoniam rex omnis terrae Deus,psallite sapienter.</p>
  <p class="verse" id="Ps.47.9"><sup><a href="#Ps.47.9" class="verse-number">9</a></sup> Regnavit Deus super gentes,Deus sedet super sedem sanctam suam.</p>
  <p class="verse" id="Ps.47.10"><sup><a href="#Ps.47.10" class="verse-number">10</a></sup> Principes populorum congregati suntcum populo Dei Abraham,quoniam Dei sunt scuta terrae:vehementer elevatus est.</p>
  <h2>Chapter 48</h2>
  <p class="verse" id="Ps.48.1"><sup><a href="#Ps.48.1" class="verse-number">1</a></sup> Canticum. PSALMUS. Filiorum Core.</p>
  <p class="verse" id="Ps.48.2"><sup><a href="#Ps.48.2" class="verse-number">2</a></sup> Magnus Dominus et laudabilis nimisin civitate Dei nostri.</p>
  <p class="verse" id="Ps.48.3"><sup><a href="#Ps.48.3" class="verse-number">3</a></sup> Mons sanctus eius collis speciosus,exsultatio universae terrae.Mons Sion, extrema aquilonis,civitas regis magni.</p>
  <p class="verse" id="Ps.48.4"><sup><a href="#Ps.48.4" class="verse-number">4</a></sup> Deus in domibus eius notusfactus est ut refugium.</p>
  <p class="verse" id="Ps.48.5"><sup><a href="#Ps.48.5" class="verse-number">5</a></sup> Quoniam ecce reges congregati sunt,convenerunt in unum.</p>
  <p class="verse" id="Ps.48.6"><sup><a href="#Ps.48.6" class="verse-number">6</a></sup> Ipsi cum viderunt, sic admirati sunt,conturbati sunt, diffugerunt;</p>
  <p class="verse" id="Ps.48.7"><sup><a href="#Ps.48.7" class="verse-number">7</a></sup> illic tremor apprehendit eos,dolores ut parturientis.</p>
  <p class="verse" id="Ps.48.8"><sup><a href="#Ps.48.8" class="verse-number">8</a></sup> In spiritu orientisconteres naves Tharsis.</p>
  <p class="verse" id="Ps.48.9"><sup><a href="#Ps.48.9" class="verse-number">9</a></sup> Sicut audivimus, sic vidimusin civitate Domini virtutum,in civitate Dei nostri;Deus fundavit eam in aeternum.</p>
  <p class="verse" id="Ps.48.10"><sup><a href="#Ps.48.10" class="verse-number">10</a></sup> Recogitamus, Deus, misericordiam tuamin medio templi tui.</p>
  <p class="verse" id="Ps.48.11"><sup><a href="#Ps.48.11" class="verse-number">11</a></sup> Secundum nomen tuum, Deus,sic et laus tua in fines terrae;iustitia plena est dextera tua.</p>
  <p class="verse" id="Ps.48.12"><sup><a href="#Ps.48.12" class="verse-number">12</a></sup> Laetetur mons Sion, et exsultent filiae Iudaepropter iudicia tua.</p>
  <p class="verse" id="Ps.48.13"><sup><a href="#Ps.48.13" class="verse-number">13</a></sup> Circumdate Sion et complectimini eam,numerate turres eius.</p>
  <p class="verse" id="Ps.48.14"><sup><a href="#Ps.48.14" class="verse-number">14</a></sup> Ponite corda vestra in virtute eiuset percurrite domos eius,ut enarretis in progenie altera.</p>
  <p class="verse" id="Ps.48.15"><sup><a href="#Ps.48.15" class="verse-number">15</a></sup> Quoniam hic est Deus, Deus nosterin aeternum et in saeculum saeculi;ipse ducet nos in saecula.</p>
  <h2>Chapter 49</h2>
  <p class="verse" id="Ps.49.1"><sup><a href="#Ps.49.1" class="verse-number">1</a></sup> Magistro chori. Filiorum Core. PSALMUS.</p>
  <p class="verse" id="Ps.49.2"><sup><a href="#Ps.49.2" class="verse-number">2</a></sup> Audite haec, omnes gentes;auribus percipite, omnes, qui habitatis orbem:</p>
  <p class="verse" id="Ps.49.3"><sup><a href="#Ps.49.3" class="verse-number">3</a></sup> quique humiles et viri nobiles,simul in unum dives et pauper!</p>
  <p class="verse" id="Ps.49.4"><sup><a href="#Ps.49.4" class="verse-number">4</a></sup> Os meum loquetur sapientiam,et meditatio cordis mei prudentiam.</p>
  <p class="verse" id="Ps.49.5"><sup><a href="#Ps.49.5" class="verse-number">5</a></sup> Inclinabo in parabolam aurem meam,aperiam in psalterio aenigma meum.</p>
  <p class="verse" id="Ps.49.6"><sup><a href="#Ps.49.6" class="verse-number">6</a></sup> Cur timebo in diebus malis,cum iniquitas supplantantium circumdabit me?</p>
  <p class="verse" id="Ps.49.7"><sup><a href="#Ps.49.7" class="verse-number">7</a></sup> Qui confidunt in virtute suaet in multitudine divitiarum suarum gloriantur.</p>
  <p class="verse" id="Ps.49.8"><sup><a href="#Ps.49.8" class="verse-number">8</a></sup> Etenim seipsum non redimet homo;non dabit Deo propitiationem suam.</p>
  <p class="verse" id="Ps.49.9"><sup><a href="#Ps.49.9" class="verse-number">9</a></sup> Nimium est pretium redemptionis animae eius:ad ultimum deficiet,</p>
  <p class="verse" id="Ps.49.10"><sup><a href="#Ps.49.10" class="verse-number">10</a></sup> ut vivat usque in finem nec videat interitum.</p>
  <p class="verse" id="Ps.49.11"><sup><a href="#Ps.49.11" class="verse-number">11</a></sup> Et videbit sapientes morientes;simul insipiens et stultus peribuntet relinquent alienis divitias suas.</p>
  <p class="verse" id="Ps.49.12"><sup><a href="#Ps.49.12" class="verse-number">12</a></sup> Sepulcra eorum domus illorum in aeternum;tabernacula eorum in progeniem et progeniem,etsi vocaverunt nominibus suis terras suas.</p>
  <p class="verse" id="Ps.49.13"><sup><a href="#Ps.49.13" class="verse-number">13</a></sup> Et homo, cum sit in honore, non permanebit;comparatus est iumentis, quae pereunt,et similis factus est illis.</p>
  <p class="verse" id="Ps.49.14"><sup><a href="#Ps.49.14" class="verse-number">14</a></sup> Haec via illorum, quorum fiducia in semetipsis,et finis eorum, qui complacent in ore suo.</p>
  <p class="verse" id="Ps.49.15"><sup><a href="#Ps.49.15" class="verse-number">15</a></sup> Sicut oves in inferno positi sunt,mors depascet eos;descendent praecipites ad sepulcrum,et figura eorum erit in consumptionem:infernus habitaculum eorum.</p>
  <p class="verse" id="Ps.49.16"><sup><a href="#Ps.49.16" class="verse-number">16</a></sup> Verumtamen Deus redimet animam meam,de manu inferi vere suscipiet me.</p>
  <p class="verse" id="Ps.49.17"><sup><a href="#Ps.49.17" class="verse-number">17</a></sup> Ne timueris, cum dives factus fuerit homo,et cum multiplicata fuerit gloria domus eius,</p>
  <p class="verse" id="Ps.49.18"><sup><a href="#Ps.49.18" class="verse-number">18</a></sup> quoniam, cum interierit, non sumet omnia,neque descendet cum eo gloria eius.</p>
  <p class="verse" id="Ps.49.19"><sup><a href="#Ps.49.19" class="verse-number">19</a></sup> Cum animae suae in vita ipsius benedixerit: Laudabunt te quod benefecisti tibi ",</p>
  <p class="verse" id="Ps.49.20"><sup><a href="#Ps.49.20" class="verse-number">20</a></sup> tamen introibit ad progeniem patrum suorum,qui in aeternum non videbunt lumen.</p>
  <p class="verse" id="Ps.49.21"><sup><a href="#Ps.49.21" class="verse-number">21</a></sup> Homo, cum in honore esset, non intellexit;comparatus est iumentis, quae pereunt,et similis factus est illis.</p>
  <h2>Chapter 50</h2>
  <p class="verse" id="Ps.50.1"><sup><a href="#Ps.50.1" class="verse-number">1</a></sup> PSALMUS. Asaph.Deus deorum, Dominus, locutus estet vocavit terram a solis ortu usque ad occasum.</p>
  <p class="verse" id="Ps.50.2"><sup><a href="#Ps.50.2" class="verse-number">2</a></sup> Ex Sion speciosa decore Deus illuxit,</p>
  <p class="verse" id="Ps.50.3"><sup><a href="#Ps.50.3" class="verse-number">3</a></sup> Deus noster veniet et non silebit:ignis consumens est in conspectu eius,et in circuitu eius tempestas valida.</p>
  <p class="verse" id="Ps.50.4"><sup><a href="#Ps.50.4" class="verse-number">4</a></sup> Advocabit caelum desursumet terram discernere populum suum:</p>
  <p class="verse" id="Ps.50.5"><sup><a href="#Ps.50.5" class="verse-number">5</a></sup> " Congregate mihi sanctos meos,qui disposuerunt testamentum meum in sacrificio ".</p>
  <p class="verse" id="Ps.50.6"><sup><a href="#Ps.50.6" class="verse-number">6</a></sup> Et annuntiabunt caeli iustitiam eius,quoniam Deus iudex est.</p>
  <p class="verse" id="Ps.50.7"><sup><a href="#Ps.50.7" class="verse-number">7</a></sup> " Audi, populus meus, et loquar,Israel, et testificabor adversum te:Deus, Deus tuus, ego sum.</p>
  <p class="verse" id="Ps.50.8"><sup><a href="#Ps.50.8" class="verse-number">8</a></sup> Non in sacrificiis tuis arguam te;holocausta enim tua in conspectu meo sunt semper.</p>
  <p class="verse" id="Ps.50.9"><sup><a href="#Ps.50.9" class="verse-number">9</a></sup> Non accipiam de domo tua vitulosneque de gregibus tuis hircos.</p>
  <p class="verse" id="Ps.50.10"><sup><a href="#Ps.50.10" class="verse-number">10</a></sup> Quoniam meae sunt omnes ferae silvarum,iumentorum mille in montibus.</p>
  <p class="verse" id="Ps.50.11"><sup><a href="#Ps.50.11" class="verse-number">11</a></sup> Cognovi omnia volatilia caeli;et, quod movetur in agro, meum est.</p>
  <p class="verse" id="Ps.50.12"><sup><a href="#Ps.50.12" class="verse-number">12</a></sup> Si esuriero non dicam tibi;meus est enim orbis terrae et plenitudo eius.</p>
  <p class="verse" id="Ps.50.13"><sup><a href="#Ps.50.13" class="verse-number">13</a></sup> Numquid manducabo carnes taurorumaut sanguinem hircorum potabo?</p>
  <p class="verse" id="Ps.50.14"><sup><a href="#Ps.50.14" class="verse-number">14</a></sup> Immola Deo sacrificium laudiset redde Altissimo vota tua;</p>
  <p class="verse" id="Ps.50.15"><sup><a href="#Ps.50.15" class="verse-number">15</a></sup> et invoca me in die tribulationis:eruam te, et honorificabis me ".</p>
  <p class="verse" id="Ps.50.16"><sup><a href="#Ps.50.16" class="verse-number">16</a></sup> Peccatori autem dixit Deus: Quare tu enarras praecepta meaet assumis testamentum meum in os tuum?</p>
  <p class="verse" id="Ps.50.17"><sup><a href="#Ps.50.17" class="verse-number">17</a></sup> Tu vero odisti disciplinamet proiecisti sermones meos retrorsum.</p>
  <p class="verse" id="Ps.50.18"><sup><a href="#Ps.50.18" class="verse-number">18</a></sup> Si videbas furem, currebas cum eo;et cum adulteris erat portio tua.</p>
  <p class="verse" id="Ps.50.19"><sup><a href="#Ps.50.19" class="verse-number">19</a></sup> Os tuum dimittebas ad malitiam,et lingua tua concinnabat dolos.</p>
  <p class="verse" id="Ps.50.20"><sup><a href="#Ps.50.20" class="verse-number">20</a></sup> Sedens adversus fratrem tuum loquebariset adversus filium matris tuae proferebas opprobrium.</p>
  <p class="verse" id="Ps.50.21"><sup><a href="#Ps.50.21" class="verse-number">21</a></sup> Haec fecisti, et tacui.Existimasti quod eram tui similis.Arguam te et statuam illa contra faciem tuam.</p>
  <p class="verse" id="Ps.50.22"><sup><a href="#Ps.50.22" class="verse-number">22</a></sup> Intellegite haec, qui obliviscimini Deum,ne quando rapiam, et non sit qui eripiat.</p>
  <p class="verse" id="Ps.50.23"><sup><a href="#Ps.50.23" class="verse-number">23</a></sup> Qui immolabit sacrificium laudis, honorificabit me;et, qui immaculatus est in via, ostendam illi salutare Dei ".</p>
  <h2>Chapter 51</h2>
  <p class="verse" id="Ps.51.1"><sup><a href="#Ps.51.1" class="verse-number">1</a></sup> Magistro chori. PSALMUS. David,</p>
  <p class="verse" id="Ps.51.2"><sup><a href="#Ps.51.2" class="verse-number">2</a></sup> cum venit ad eum Nathan propheta,postquam cum Bethsabee peccavit.</p>
  <p class="verse" id="Ps.51.3"><sup><a href="#Ps.51.3" class="verse-number">3</a></sup> Miserere mei, Deus, secundum misericordiam tuam;et secundum multitudinem miserationum tuarumdele iniquitatem meam.</p>
  <p class="verse" id="Ps.51.4"><sup><a href="#Ps.51.4" class="verse-number">4</a></sup> Amplius lava me ab iniquitate meaet a peccato meo munda me.</p>
  <p class="verse" id="Ps.51.5"><sup><a href="#Ps.51.5" class="verse-number">5</a></sup> Quoniam iniquitatem meam ego cognosco,et peccatum meum contra me est semper.</p>
  <p class="verse" id="Ps.51.6"><sup><a href="#Ps.51.6" class="verse-number">6</a></sup> Tibi, tibi soli peccavi et malum coram te feci,ut iustus inveniaris in sententia tua et aequus in iudicio tuo.</p>
  <p class="verse" id="Ps.51.7"><sup><a href="#Ps.51.7" class="verse-number">7</a></sup> Ecce enim in iniquitate generatus sum,et in peccato concepit me mater mea.</p>
  <p class="verse" id="Ps.51.8"><sup><a href="#Ps.51.8" class="verse-number">8</a></sup> Ecce enim veritatem in corde dilexistiet in occulto sapientiam manifestasti mihi.</p>
  <p class="verse" id="Ps.51.9"><sup><a href="#Ps.51.9" class="verse-number">9</a></sup> Asperges me hyssopo, et mundabor;lavabis me, et super nivem dealbabor.</p>
  <p class="verse" id="Ps.51.10"><sup><a href="#Ps.51.10" class="verse-number">10</a></sup> Audire me facies gaudium et laetitiam,et exsultabunt ossa, quae contrivisti.</p>
  <p class="verse" id="Ps.51.11"><sup><a href="#Ps.51.11" class="verse-number">11</a></sup> Averte faciem tuam a peccatis meiset omnes iniquitates meas dele.</p>
  <p class="verse" id="Ps.51.12"><sup><a href="#Ps.51.12" class="verse-number">12</a></sup> Cor mundum crea in me, Deus,et spiritum firmum innova in visceribus meis.</p>
  <p class="verse" id="Ps.51.13"><sup><a href="#Ps.51.13" class="verse-number">13</a></sup> Ne proicias me a facie tuaet spiritum sanctum tuum ne auferas a me.</p>
  <p class="verse" id="Ps.51.14"><sup><a href="#Ps.51.14" class="verse-number">14</a></sup> Redde mihi laetitiam salutaris tuiet spiritu promptissimo confirma me.</p>
  <p class="verse" id="Ps.51.15"><sup><a href="#Ps.51.15" class="verse-number">15</a></sup> Docebo iniquos vias tuas,et impii ad te convertentur.</p>
  <p class="verse" id="Ps.51.16"><sup><a href="#Ps.51.16" class="verse-number">16</a></sup> Libera me de sanguinibus, Deus, Deus salutis meae,et exsultabit lingua mea iustitiam tuam.</p>
  <p class="verse" id="Ps.51.17"><sup><a href="#Ps.51.17" class="verse-number">17</a></sup> Domine, labia mea aperies,et os meum annuntiabit laudem tuam.</p>
  <p class="verse" id="Ps.51.18"><sup><a href="#Ps.51.18" class="verse-number">18</a></sup> Non enim sacrificio delectaris;holocaustum, si offeram, non placebit.</p>
  <p class="verse" id="Ps.51.19"><sup><a href="#Ps.51.19" class="verse-number">19</a></sup> Sacrificium Deo spiritus contribulatus;cor contritum et humiliatum, Deus, non despicies.</p>
  <p class="verse" id="Ps.51.20"><sup><a href="#Ps.51.20" class="verse-number">20</a></sup> Benigne fac, Domine, in bona voluntate tua Sion,ut aedificentur muri Ierusalem.</p>
  <p class="verse" id="Ps.51.21"><sup><a href="#Ps.51.21" class="verse-number">21</a></sup> Tunc acceptabis sacrificium iustitiae, oblationes et holocausta;tunc imponent super altare tuum vitulos.</p>
  <h2>Chapter 52</h2>
  <p class="verse" id="Ps.52.1"><sup><a href="#Ps.52.1" class="verse-number">1</a></sup> Magistro chori. Maskil. David,</p>
  <p class="verse" id="Ps.52.2"><sup><a href="#Ps.52.2" class="verse-number">2</a></sup> postquam Doeg Edomita ad Saul veniteique narravit dicens: David intravit in domum Abimelech ".</p>
  <p class="verse" id="Ps.52.3"><sup><a href="#Ps.52.3" class="verse-number">3</a></sup> Quid gloriaris in malitia,qui potens es iniquitate?</p>
  <p class="verse" id="Ps.52.4"><sup><a href="#Ps.52.4" class="verse-number">4</a></sup> Tota die insidias cogitasti;lingua tua sicut novacula acuta, qui facis dolum.</p>
  <p class="verse" id="Ps.52.5"><sup><a href="#Ps.52.5" class="verse-number">5</a></sup> Dilexisti malitiam super benignitatem,mendacium magis quam loqui aequitatem.</p>
  <p class="verse" id="Ps.52.6"><sup><a href="#Ps.52.6" class="verse-number">6</a></sup> Dilexisti omnia verba perditionis, lingua dolosa.</p>
  <p class="verse" id="Ps.52.7"><sup><a href="#Ps.52.7" class="verse-number">7</a></sup> Propterea Deus destruet te in finem;evellet te et emigrabit te de tabernaculoet radicem tuam de terra viventium.</p>
  <p class="verse" id="Ps.52.8"><sup><a href="#Ps.52.8" class="verse-number">8</a></sup> Videbunt iusti et timebuntet super eum ridebunt:</p>
  <p class="verse" id="Ps.52.9"><sup><a href="#Ps.52.9" class="verse-number">9</a></sup> " Ecce homo, qui non posuit Deum refugium suum,sed speravit in multitudine divitiarum suarumet praevaluit in insidiis suis ".</p>
  <p class="verse" id="Ps.52.10"><sup><a href="#Ps.52.10" class="verse-number">10</a></sup> Ego autem sicut virens oliva in domo Dei.Speravi in misericordia Deiin aeternum et in saeculum saeculi.</p>
  <p class="verse" id="Ps.52.11"><sup><a href="#Ps.52.11" class="verse-number">11</a></sup> Confitebor tibi in saeculum, quia fecisti;et exspectabo nomen tuum,quoniam bonum est, in conspectu sanctorum tuorum.</p>
  <h2>Chapter 53</h2>
  <p class="verse" id="Ps.53.1"><sup><a href="#Ps.53.1" class="verse-number">1</a></sup> Magistro chori. Secundum " Mahalat ". Maskil. David.Dixit insipiens in corde suo: " Non est Deus ".</p>
  <p class="verse" id="Ps.53.2"><sup><a href="#Ps.53.2" class="verse-number">2</a></sup> Corrupti sunt et abominationes operati sunt;non est qui faciat bonum.</p>
  <p class="verse" id="Ps.53.3"><sup><a href="#Ps.53.3" class="verse-number">3</a></sup> Deus de caelo prospexit super filios hominum,ut videat si est intellegens, aut requirens Deum.</p>
  <p class="verse" id="Ps.53.4"><sup><a href="#Ps.53.4" class="verse-number">4</a></sup> Omnes declinaverunt, simul corrupti sunt;non est qui faciat bonum, non est usque ad unum.</p>
  <p class="verse" id="Ps.53.5"><sup><a href="#Ps.53.5" class="verse-number">5</a></sup> Nonne scient omnes, qui operantur iniquitatem,qui devorant plebem meam ut cibum panis?Deum non invocaverunt;</p>
  <p class="verse" id="Ps.53.6"><sup><a href="#Ps.53.6" class="verse-number">6</a></sup> illic trepidaverunt timore, et non erat timor.Quoniam Deus dissipavit ossa eorum, qui te obsidebant,confusi sunt, quoniam Deus sprevit eos. -</p>
  <p class="verse" id="Ps.53.7"><sup><a href="#Ps.53.7" class="verse-number">7</a></sup> Quis dabit ex Sion salutare Israel?Cum converterit Deus captivitatem plebis suae,exsultabit Iacob, et laetabitur Israel.</p>
  <h2>Chapter 54</h2>
  <p class="verse" id="Ps.54.1"><sup><a href="#Ps.54.1" class="verse-number">1</a></sup> Magistro chori. Fidibus. Maskil. David,</p>
  <p class="verse" id="Ps.54.2"><sup><a href="#Ps.54.2" class="verse-number">2</a></sup> postquam Ziphaei ad Saul venerunt dicentes: Ecce David apud nos abditus latet ".</p>
  <p class="verse" id="Ps.54.3"><sup><a href="#Ps.54.3" class="verse-number">3</a></sup> Deus, in nomine tuo salvum me facet in virtute tua iudica me.</p>
  <p class="verse" id="Ps.54.4"><sup><a href="#Ps.54.4" class="verse-number">4</a></sup> Deus, exaudi orationem meam,auribus percipe verba oris mei!</p>
  <p class="verse" id="Ps.54.5"><sup><a href="#Ps.54.5" class="verse-number">5</a></sup> Quoniam superbi insurrexerunt adversum me,et fortes quaesierunt animam meamet non proposuerunt Deum ante conspectum suum.</p>
  <p class="verse" id="Ps.54.6"><sup><a href="#Ps.54.6" class="verse-number">6</a></sup> Ecce enim Deus adiuvat me,et Dominus susceptor est animae meae.</p>
  <p class="verse" id="Ps.54.7"><sup><a href="#Ps.54.7" class="verse-number">7</a></sup> Converte mala super inimicos meos et in veritate tua disperde illos.</p>
  <p class="verse" id="Ps.54.8"><sup><a href="#Ps.54.8" class="verse-number">8</a></sup> Voluntarie sacrificabo tibi,confitebor nomini tuo, Domine, quoniam bonum est;</p>
  <p class="verse" id="Ps.54.9"><sup><a href="#Ps.54.9" class="verse-number">9</a></sup> quoniam ex omni tribulatione eripuit me,et super inimicos meos despexit oculus meus.</p>
  <h2>Chapter 55</h2>
  <p class="verse" id="Ps.55.1"><sup><a href="#Ps.55.1" class="verse-number">1</a></sup> Magistro chori. Fidibus. Maskil. David.</p>
  <p class="verse" id="Ps.55.2"><sup><a href="#Ps.55.2" class="verse-number">2</a></sup> Auribus percipe, Deus, orationem meamet ne abscondaris a deprecatione mea;</p>
  <p class="verse" id="Ps.55.3"><sup><a href="#Ps.55.3" class="verse-number">3</a></sup> intende mihi et exaudi me.Excussus sum in meditatione mea et conturbatus sum</p>
  <p class="verse" id="Ps.55.4"><sup><a href="#Ps.55.4" class="verse-number">4</a></sup> a voce inimici et a tribulatione peccatoris.Quoniam devolverunt in me iniquitatemet in ira molesti erant mihi.</p>
  <p class="verse" id="Ps.55.5"><sup><a href="#Ps.55.5" class="verse-number">5</a></sup> Cor meum torquetur intra me,et formido mortis cecidit super me.</p>
  <p class="verse" id="Ps.55.6"><sup><a href="#Ps.55.6" class="verse-number">6</a></sup> Timor et tremor venerunt super me, et contexit me pavor. -</p>
  <p class="verse" id="Ps.55.7"><sup><a href="#Ps.55.7" class="verse-number">7</a></sup> Et dixi: " Quis dabit mihi pennas sicut columbae,et volabo et requiescam?</p>
  <p class="verse" id="Ps.55.8"><sup><a href="#Ps.55.8" class="verse-number">8</a></sup> Ecce elongabo fugienset manebo in solitudine.</p>
  <p class="verse" id="Ps.55.9"><sup><a href="#Ps.55.9" class="verse-number">9</a></sup> Exspectabo eum, qui salvum me faciata spiritu procellae et tempestate ".</p>
  <p class="verse" id="Ps.55.10"><sup><a href="#Ps.55.10" class="verse-number">10</a></sup> Dissipa, Domine, divide linguas eorum,quoniam vidi violentiam et contentionem in civitate.</p>
  <p class="verse" id="Ps.55.11"><sup><a href="#Ps.55.11" class="verse-number">11</a></sup> Die ac nocte circumeunt eam super muros eius,</p>
  <p class="verse" id="Ps.55.12"><sup><a href="#Ps.55.12" class="verse-number">12</a></sup> iniquitas et labor et insidiae in medio eius;et non defecit de plateis eius fraudulentia et dolus.</p>
  <p class="verse" id="Ps.55.13"><sup><a href="#Ps.55.13" class="verse-number">13</a></sup> Quoniam si inimicus meus maledixisset mihi,sustinuissem utique;et si is qui oderat me, super me magnificatus fuisset,abscondissem me forsitan ab eo.</p>
  <p class="verse" id="Ps.55.14"><sup><a href="#Ps.55.14" class="verse-number">14</a></sup> Tu vero, homo coaequalis meus,familiaris meus et notus meus,</p>
  <p class="verse" id="Ps.55.15"><sup><a href="#Ps.55.15" class="verse-number">15</a></sup> qui simul habuimus dulce consortium:in domo Dei ambulavimus in concursu.</p>
  <p class="verse" id="Ps.55.16"><sup><a href="#Ps.55.16" class="verse-number">16</a></sup> Veniat mors super illos,et descendant in infernum viventes,quoniam nequitiae in habitaculis eorum,in medio eorum.</p>
  <p class="verse" id="Ps.55.17"><sup><a href="#Ps.55.17" class="verse-number">17</a></sup> Ego autem ad Deum clamabo,et Dominus salvabit me.</p>
  <p class="verse" id="Ps.55.18"><sup><a href="#Ps.55.18" class="verse-number">18</a></sup> Vespere et mane et meridie meditabor et ingemiscam,et exaudiet vocem meam.</p>
  <p class="verse" id="Ps.55.19"><sup><a href="#Ps.55.19" class="verse-number">19</a></sup> Redimet in pace animam meam ab his, qui impugnant me,quoniam in multis sunt adversum me.</p>
  <p class="verse" id="Ps.55.20"><sup><a href="#Ps.55.20" class="verse-number">20</a></sup> Exaudiet Deus et humiliabit illos,qui est ante saecula.Non enim est illis commutatio,et non timuerunt Deum.</p>
  <p class="verse" id="Ps.55.21"><sup><a href="#Ps.55.21" class="verse-number">21</a></sup> Extendit manum suam in socios;contaminavit foedus suum.</p>
  <p class="verse" id="Ps.55.22"><sup><a href="#Ps.55.22" class="verse-number">22</a></sup> Lene super butyrum est os eius,pugna autem cor illius:molliti sunt sermones eius super oleum,et ipsi sunt gladii destricti. -</p>
  <p class="verse" id="Ps.55.23"><sup><a href="#Ps.55.23" class="verse-number">23</a></sup> Iacta super Dominum curam tuam,et ipse te enutriet;non dabit in aeternum fluctuationem iusto.</p>
  <p class="verse" id="Ps.55.24"><sup><a href="#Ps.55.24" class="verse-number">24</a></sup> Tu vero, Deus, deduces eos in puteum interitus.Viri sanguinum et dolosi non dimidiabunt dies suos;ego autem sperabo in te, Domine.</p>
  <h2>Chapter 56</h2>
  <p class="verse" id="Ps.56.1"><sup><a href="#Ps.56.1" class="verse-number">1</a></sup> Magistro chori. Secundum " Ionat elem rehoqim ".David. Miktam. Cum Gath Philistaei eum tenerent.</p>
  <p class="verse" id="Ps.56.2"><sup><a href="#Ps.56.2" class="verse-number">2</a></sup> Miserere mei, Deus, quoniam conculcavit me homo,tota die impugnans oppressit me.</p>
  <p class="verse" id="Ps.56.3"><sup><a href="#Ps.56.3" class="verse-number">3</a></sup> Conculcaverunt me inimici mei tota die,quoniam multi pugnant adversum me, Altissime.</p>
  <p class="verse" id="Ps.56.4"><sup><a href="#Ps.56.4" class="verse-number">4</a></sup> In quacumque die timebo,ego in te sperabo.</p>
  <p class="verse" id="Ps.56.5"><sup><a href="#Ps.56.5" class="verse-number">5</a></sup> In Deo, cuius laudabo sermonem,in Deo speravi;non timebo: quid faciet mihi caro?</p>
  <p class="verse" id="Ps.56.6"><sup><a href="#Ps.56.6" class="verse-number">6</a></sup> Tota die rem meam perturbabant,adversum me omnes cogitationes eorum in malum.</p>
  <p class="verse" id="Ps.56.7"><sup><a href="#Ps.56.7" class="verse-number">7</a></sup> Concitabant iurgia, insidiabantur,ipsi calcaneum meum observabant.Sicut quaesierunt animam meam,</p>
  <p class="verse" id="Ps.56.8"><sup><a href="#Ps.56.8" class="verse-number">8</a></sup> ita pro iniquitate retribue illis,in ira populos prosterne, Deus.</p>
  <p class="verse" id="Ps.56.9"><sup><a href="#Ps.56.9" class="verse-number">9</a></sup> Peregrinationes meas tu numerasti:pone lacrimas meas in utre tuo;nonne in supputatione tua?</p>
  <p class="verse" id="Ps.56.10"><sup><a href="#Ps.56.10" class="verse-number">10</a></sup> Tunc convertentur inimici mei retrorsum,in quacumque die invocavero:ecce cognovi quoniam Deus meus es.</p>
  <p class="verse" id="Ps.56.11"><sup><a href="#Ps.56.11" class="verse-number">11</a></sup> In Deo, cuius laudabo sermonem,in Domino, cuius laudabo sermonem,</p>
  <p class="verse" id="Ps.56.12"><sup><a href="#Ps.56.12" class="verse-number">12</a></sup> in Deo speravi;non timebo: quid faciet mihi homo?</p>
  <p class="verse" id="Ps.56.13"><sup><a href="#Ps.56.13" class="verse-number">13</a></sup> Super me sunt, Deus, vota tua;reddam laudationes tibi,</p>
  <p class="verse" id="Ps.56.14"><sup><a href="#Ps.56.14" class="verse-number">14</a></sup> quoniam eripuisti animam meam de morteet pedes meos de lapsu,ut ambulem coram Deo in lumine viventium.</p>
  <h2>Chapter 57</h2>
  <p class="verse" id="Ps.57.1"><sup><a href="#Ps.57.1" class="verse-number">1</a></sup> Magistro chori. Secundum " Ne destruxeris ". David.Miktam. Quando a Saul in cavernam fugit.</p>
  <p class="verse" id="Ps.57.2"><sup><a href="#Ps.57.2" class="verse-number">2</a></sup> Miserere mei, Deus, miserere mei,quoniam in te confugit anima mea;et in umbra alarum tuarum confugiam,donec transeant insidiae.</p>
  <p class="verse" id="Ps.57.3"><sup><a href="#Ps.57.3" class="verse-number">3</a></sup> Clamabo ad Deum Altissimum,Deum, qui benefecit mihi.</p>
  <p class="verse" id="Ps.57.4"><sup><a href="#Ps.57.4" class="verse-number">4</a></sup> Mittet de caelo et liberabit me;dabit in opprobrium conculcantes me.Mittet Deus misericordiam suam et veritatem suam.</p>
  <p class="verse" id="Ps.57.5"><sup><a href="#Ps.57.5" class="verse-number">5</a></sup> Anima mea recumbit in medio catulorum leonumdevorantium filios hominum.Dentes eorum arma et sagittae,et lingua eorum gladius acutus.</p>
  <p class="verse" id="Ps.57.6"><sup><a href="#Ps.57.6" class="verse-number">6</a></sup> Exaltare super caelos, Deus,super omnem terram gloria tua.</p>
  <p class="verse" id="Ps.57.7"><sup><a href="#Ps.57.7" class="verse-number">7</a></sup> Laqueum paraverunt pedibus meis,et incurvavit se anima mea;foderunt ante faciem meam foveam,et ipsi inciderunt in eam.</p>
  <p class="verse" id="Ps.57.8"><sup><a href="#Ps.57.8" class="verse-number">8</a></sup> Paratum cor meum, Deus,paratum cor meum;</p>
  <p class="verse" id="Ps.57.9"><sup><a href="#Ps.57.9" class="verse-number">9</a></sup> cantabo et psalmum dicam.Exsurge, gloria mea;exsurge, psalterium et cithara,excitabo auroram.</p>
  <p class="verse" id="Ps.57.10"><sup><a href="#Ps.57.10" class="verse-number">10</a></sup> Confitebor tibi in populis, Domine,et psalmum dicam tibi in nationibus,</p>
  <p class="verse" id="Ps.57.11"><sup><a href="#Ps.57.11" class="verse-number">11</a></sup> quoniam magnificata est usque ad caelos misericordia tua,et usque ad nubes veritas tua.</p>
  <p class="verse" id="Ps.57.12"><sup><a href="#Ps.57.12" class="verse-number">12</a></sup> Exaltare super caelos, Deus,super omnem terram gloria tua.</p>
  <h2>Chapter 58</h2>
  <p class="verse" id="Ps.58.1"><sup><a href="#Ps.58.1" class="verse-number">1</a></sup> Magistro chori. Secundum " Ne destruxeris ".David. Miktam.</p>
  <p class="verse" id="Ps.58.2"><sup><a href="#Ps.58.2" class="verse-number">2</a></sup> Numquid vere, potentes, iustitiam loquimini,recte iudicatis filios hominum?</p>
  <p class="verse" id="Ps.58.3"><sup><a href="#Ps.58.3" class="verse-number">3</a></sup> Etenim in corde iniquitates operamini,in terra violentiam manus vestrae concinnant.</p>
  <p class="verse" id="Ps.58.4"><sup><a href="#Ps.58.4" class="verse-number">4</a></sup> Alienati sunt peccatores ab utero;erraverunt a ventre, qui loquuntur falsa.</p>
  <p class="verse" id="Ps.58.5"><sup><a href="#Ps.58.5" class="verse-number">5</a></sup> Venenum illis in similitudinem serpentis,sicut aspidis surdae et obturantis aures suas,</p>
  <p class="verse" id="Ps.58.6"><sup><a href="#Ps.58.6" class="verse-number">6</a></sup> quae non exaudiet vocem incantantiumet venefici incantantis sapienter.</p>
  <p class="verse" id="Ps.58.7"><sup><a href="#Ps.58.7" class="verse-number">7</a></sup> Deus, contere dentes eorum in ore ipsorum;molas leonum confringe, Domine.</p>
  <p class="verse" id="Ps.58.8"><sup><a href="#Ps.58.8" class="verse-number">8</a></sup> Diffluant tamquam aqua decurrens,sicut fenum conculcatum arescant.</p>
  <p class="verse" id="Ps.58.9"><sup><a href="#Ps.58.9" class="verse-number">9</a></sup> Sicut limax, quae tabescens transit, sicut abortivum mulieris, quod non vidit solem.</p>
  <p class="verse" id="Ps.58.10"><sup><a href="#Ps.58.10" class="verse-number">10</a></sup> Priusquam sentiant ollae vestrae rhamnum,sicut viventes, sicut ardor irae absorbet eos.</p>
  <p class="verse" id="Ps.58.11"><sup><a href="#Ps.58.11" class="verse-number">11</a></sup> Laetabitur iustus, cum viderit vindictam,pedes suos lavabit in sanguine peccatoris.</p>
  <p class="verse" id="Ps.58.12"><sup><a href="#Ps.58.12" class="verse-number">12</a></sup> Et dicet homo: " Utique est fructus iusto,utique est Deus iudicans eos in terra ".</p>
  <h2>Chapter 59</h2>
  <p class="verse" id="Ps.59.1"><sup><a href="#Ps.59.1" class="verse-number">1</a></sup> Magistro chori. Secundum " Ne destruxeris ".David. Miktam. Quando Saul viros misit,qui domum observarent et eum occiderent.</p>
  <p class="verse" id="Ps.59.2"><sup><a href="#Ps.59.2" class="verse-number">2</a></sup> Eripe me de inimicis meis, Deus meus,et ab insurgentibus in me protege me.</p>
  <p class="verse" id="Ps.59.3"><sup><a href="#Ps.59.3" class="verse-number">3</a></sup> Eripe me de operantibus iniquitatemet de viris sanguinum salva me.</p>
  <p class="verse" id="Ps.59.4"><sup><a href="#Ps.59.4" class="verse-number">4</a></sup> Quia ecce insidiati sunt animae meae,irruerunt in me fortes.</p>
  <p class="verse" id="Ps.59.5"><sup><a href="#Ps.59.5" class="verse-number">5</a></sup> Neque delictum neque peccatum in me est, Domine;sine iniquitate mea currunt et praeparantur.Exsurge in occursum meum et vide;</p>
  <p class="verse" id="Ps.59.6"><sup><a href="#Ps.59.6" class="verse-number">6</a></sup> et tu, Domine, Deus virtutum, Deus Israel,evigila ad visitandas omnes gentes; non miserearis omnibus, qui infideliter operantur.</p>
  <p class="verse" id="Ps.59.7"><sup><a href="#Ps.59.7" class="verse-number">7</a></sup> Revertentur ad vesperam et latrabunt ut caneset circuibunt civitatem.</p>
  <p class="verse" id="Ps.59.8"><sup><a href="#Ps.59.8" class="verse-number">8</a></sup> Ecce eructabunt ore suo,et gladius in labiis eorum: " Quis enim audit? ".</p>
  <p class="verse" id="Ps.59.9"><sup><a href="#Ps.59.9" class="verse-number">9</a></sup> Et tu, Domine, deridebis eos,subsannabis omnes gentes.</p>
  <p class="verse" id="Ps.59.10"><sup><a href="#Ps.59.10" class="verse-number">10</a></sup> Fortitudo mea, tibi attendam,quia, Deus, praesidium meum es.</p>
  <p class="verse" id="Ps.59.11"><sup><a href="#Ps.59.11" class="verse-number">11</a></sup> Deus meus, misericordia eius praeveniet me.Deus faciet, ut despiciam inimicos meos.</p>
  <p class="verse" id="Ps.59.12"><sup><a href="#Ps.59.12" class="verse-number">12</a></sup> Ne occidas eos, ne quando obliviscatur populus meus;disperge illos in virtute tuaet prosterne eos, protector meus, Domine.</p>
  <p class="verse" id="Ps.59.13"><sup><a href="#Ps.59.13" class="verse-number">13</a></sup> Peccatum oris eorum, sermo labiorum ipsorum,et comprehendantur in superbia sua.Propter exsecrationem et mendacium, quod loquuntur,</p>
  <p class="verse" id="Ps.59.14"><sup><a href="#Ps.59.14" class="verse-number">14</a></sup> consume eos in furore,consume, et non erunt;et scient quia Deus dominabitur Iacob et finium terrae.</p>
  <p class="verse" id="Ps.59.15"><sup><a href="#Ps.59.15" class="verse-number">15</a></sup> Revertentur ad vesperam et latrabunt ut caneset circuibunt civitatem.</p>
  <p class="verse" id="Ps.59.16"><sup><a href="#Ps.59.16" class="verse-number">16</a></sup> Ipsi errabunt ad manducandum;si vero non fuerint saturati, murmurabunt.</p>
  <p class="verse" id="Ps.59.17"><sup><a href="#Ps.59.17" class="verse-number">17</a></sup> Ego autem cantabo fortitudinem tuamet exsultabo mane misericordiam tuam,quia factus es praesidium meumet refugium meum in die tribulationis meae.</p>
  <p class="verse" id="Ps.59.18"><sup><a href="#Ps.59.18" class="verse-number">18</a></sup> Fortitudo mea, tibi psallam,quia, Deus, praesidium meum es:Deus meus misericordia mea.</p>
  <h2>Chapter 60</h2>
  <p class="verse" id="Ps.60.1"><sup><a href="#Ps.60.1" class="verse-number">1</a></sup> Magistro chori. Secundum " Lilium praecepti ".Miktam. David. Ad docendum.</p>
  <p class="verse" id="Ps.60.2"><sup><a href="#Ps.60.2" class="verse-number">2</a></sup> Quando contra Aram Naharaim et Aram Soba egressus est,et quando Ioab reversus devicit Edom in valle Salis:duodecim milia (hominum).</p>
  <p class="verse" id="Ps.60.3"><sup><a href="#Ps.60.3" class="verse-number">3</a></sup> Deus, reppulisti nos, destruxisti nos.Iratus es. Convertere ad nos!</p>
  <p class="verse" id="Ps.60.4"><sup><a href="#Ps.60.4" class="verse-number">4</a></sup> Concussisti terram, confregisti eam;sana contritiones eius, quia commota est.</p>
  <p class="verse" id="Ps.60.5"><sup><a href="#Ps.60.5" class="verse-number">5</a></sup> Ostendisti populo tuo dura,potasti nos vino vertiginis.</p>
  <p class="verse" id="Ps.60.6"><sup><a href="#Ps.60.6" class="verse-number">6</a></sup> Dedisti metuentibus te signum,ut fugiant a facie arcus.</p>
  <p class="verse" id="Ps.60.7"><sup><a href="#Ps.60.7" class="verse-number">7</a></sup> Ut liberentur dilecti tui,salvos fac dextera tua et exaudi nos.</p>
  <p class="verse" id="Ps.60.8"><sup><a href="#Ps.60.8" class="verse-number">8</a></sup> Deus locutus est in sancto suo: Laetabor et partibor Sichimamet convallem Succoth metibor.</p>
  <p class="verse" id="Ps.60.9"><sup><a href="#Ps.60.9" class="verse-number">9</a></sup> Meus est Galaad, et meus est Manasses,et Ephraim fortitudo capitis mei.Iuda sceptrum meum,</p>
  <p class="verse" id="Ps.60.10"><sup><a href="#Ps.60.10" class="verse-number">10</a></sup> Moab olla lavacri mei.Super Idumaeam extendam calceamentum meum,super Philistaeam vociferabor ".</p>
  <p class="verse" id="Ps.60.11"><sup><a href="#Ps.60.11" class="verse-number">11</a></sup> Quis adducet me in civitatem munitam?Quis deducet me usque in Idumaeam?</p>
  <p class="verse" id="Ps.60.12"><sup><a href="#Ps.60.12" class="verse-number">12</a></sup> Nonne tu, Deus, qui reppulisti nos;et non egredieris, Deus, in virtutibus nostris?Da nobis auxilium de tribulatione, quia vana salus hominis.</p>
  <p class="verse" id="Ps.60.13"><sup><a href="#Ps.60.13" class="verse-number">13</a></sup> In Deo faciemus virtutem,et ipse conculcabit tribulantes nos.</p>
  <h2>Chapter 61</h2>
  <p class="verse" id="Ps.61.1"><sup><a href="#Ps.61.1" class="verse-number">1</a></sup> Magistro chori. Fidibus. David.</p>
  <p class="verse" id="Ps.61.2"><sup><a href="#Ps.61.2" class="verse-number">2</a></sup> Exaudi, Deus, deprecationem meam,intende orationi meae.</p>
  <p class="verse" id="Ps.61.3"><sup><a href="#Ps.61.3" class="verse-number">3</a></sup> A finibus terrae ad te clamavi,dum anxiaretur cor meum.In petram inaccessam mihi deduc me!</p>
  <p class="verse" id="Ps.61.4"><sup><a href="#Ps.61.4" class="verse-number">4</a></sup> Quia factus es spes mea,turris fortitudinis a facie inimici.</p>
  <p class="verse" id="Ps.61.5"><sup><a href="#Ps.61.5" class="verse-number">5</a></sup> Inhabitabo in tabernaculo tuo in saecula,protegar in velamento alarum tuarum,</p>
  <p class="verse" id="Ps.61.6"><sup><a href="#Ps.61.6" class="verse-number">6</a></sup> quoniam tu, Deus meus, exaudisti vota mea,dedisti hereditatem timentium nomen tuum.</p>
  <p class="verse" id="Ps.61.7"><sup><a href="#Ps.61.7" class="verse-number">7</a></sup> Dies super dies regis adicies,annos eius usque in diem generationis et generationis.</p>
  <p class="verse" id="Ps.61.8"><sup><a href="#Ps.61.8" class="verse-number">8</a></sup> Sedeat in aeternum in conspectu Dei;misericordia et veritas servent eum.</p>
  <p class="verse" id="Ps.61.9"><sup><a href="#Ps.61.9" class="verse-number">9</a></sup> Sic psalmum dicam nomini tuo in saeculum saeculi,ut reddam vota mea de die in diem.</p>
  <h2>Chapter 62</h2>
  <p class="verse" id="Ps.62.1"><sup><a href="#Ps.62.1" class="verse-number">1</a></sup> Magistro chori. Secundum Iduthun. PSALMUS. David.</p>
  <p class="verse" id="Ps.62.2"><sup><a href="#Ps.62.2" class="verse-number">2</a></sup> In Deo tantum quiesce, anima mea,ab ipso enim salutare meum.</p>
  <p class="verse" id="Ps.62.3"><sup><a href="#Ps.62.3" class="verse-number">3</a></sup> Verumtamen ipse refugium meum et salutare meum,praesidium meum; non movebor amplius.</p>
  <p class="verse" id="Ps.62.4"><sup><a href="#Ps.62.4" class="verse-number">4</a></sup> Quousque irruitis in hominem, contunditis universi vostamquam parietem inclinatum et maceriam depulsam?</p>
  <p class="verse" id="Ps.62.5"><sup><a href="#Ps.62.5" class="verse-number">5</a></sup> Verumtamen de excelso suo cogitaverunt depellere;delectabantur mendacio.Ore suo benedicebant et corde suo maledicebant.</p>
  <p class="verse" id="Ps.62.6"><sup><a href="#Ps.62.6" class="verse-number">6</a></sup> In Deo tantum quiesce, anima mea, quoniam ab ipso patientia mea.</p>
  <p class="verse" id="Ps.62.7"><sup><a href="#Ps.62.7" class="verse-number">7</a></sup> Verumtamen ipse Deus meus et salutare meum,praesidium meum; non movebor.</p>
  <p class="verse" id="Ps.62.8"><sup><a href="#Ps.62.8" class="verse-number">8</a></sup> In Deo salutare meum et gloria mea; Deus fortitudinis meae, et refugium meum in Deo est.</p>
  <p class="verse" id="Ps.62.9"><sup><a href="#Ps.62.9" class="verse-number">9</a></sup> Sperate in eo, omnis congregatio populi,effundite coram illo corda vestra;Deus refugium nobis.</p>
  <p class="verse" id="Ps.62.10"><sup><a href="#Ps.62.10" class="verse-number">10</a></sup> Verumtamen vanitas filii Adam,mendacium filii hominum.In stateram si conscendant,super fumum leves sunt omnes.</p>
  <p class="verse" id="Ps.62.11"><sup><a href="#Ps.62.11" class="verse-number">11</a></sup> Nolite sperare in violentiaet in rapina nolite decipi;divitiae si affluant, nolite cor apponere.</p>
  <p class="verse" id="Ps.62.12"><sup><a href="#Ps.62.12" class="verse-number">12</a></sup> Semel locutus est Deus,duo haec audivi:quia potestas Deo est,</p>
  <p class="verse" id="Ps.62.13"><sup><a href="#Ps.62.13" class="verse-number">13</a></sup> et tibi, Domine, misericordia;quia tu reddes unicuique iuxta opera sua.</p>
  <h2>Chapter 63</h2>
  <p class="verse" id="Ps.63.1"><sup><a href="#Ps.63.1" class="verse-number">1</a></sup> PSALMUS. David, cum in deserto Iudae commoraretur.</p>
  <p class="verse" id="Ps.63.2"><sup><a href="#Ps.63.2" class="verse-number">2</a></sup> Deus, Deus meus es tu, ad te de luce vigilo.Sitivit in te anima mea,te desideravit caro mea.In terra deserta et arida et inaquosa,</p>
  <p class="verse" id="Ps.63.3"><sup><a href="#Ps.63.3" class="verse-number">3</a></sup> sic in sancto apparui tibi,ut viderem virtutem tuam et gloriam tuam.</p>
  <p class="verse" id="Ps.63.4"><sup><a href="#Ps.63.4" class="verse-number">4</a></sup> Quoniam melior est misericordia tua super vitas,labia mea laudabunt te.</p>
  <p class="verse" id="Ps.63.5"><sup><a href="#Ps.63.5" class="verse-number">5</a></sup> Sic benedicam te in vita meaet in nomine tuo levabo manus meas.</p>
  <p class="verse" id="Ps.63.6"><sup><a href="#Ps.63.6" class="verse-number">6</a></sup> Sicut adipe et pinguedine repleatur anima mea,et labiis exsultationis laudabit os meum.</p>
  <p class="verse" id="Ps.63.7"><sup><a href="#Ps.63.7" class="verse-number">7</a></sup> Cum memor ero tui super stratum meum,in matutinis meditabor de te,</p>
  <p class="verse" id="Ps.63.8"><sup><a href="#Ps.63.8" class="verse-number">8</a></sup> quia fuisti adiutor meus,et in velamento alarum tuarum exsultabo.</p>
  <p class="verse" id="Ps.63.9"><sup><a href="#Ps.63.9" class="verse-number">9</a></sup> Adhaesit anima mea post te,me suscepit dextera tua.</p>
  <p class="verse" id="Ps.63.10"><sup><a href="#Ps.63.10" class="verse-number">10</a></sup> Ipsi vero in ruinam quaesierunt animam meam,introibunt in inferiora terrae,</p>
  <p class="verse" id="Ps.63.11"><sup><a href="#Ps.63.11" class="verse-number">11</a></sup> tradentur in potestatem gladii,partes vulpium erunt.</p>
  <p class="verse" id="Ps.63.12"><sup><a href="#Ps.63.12" class="verse-number">12</a></sup> Rex vero laetabitur in Deo;gloriabuntur omnes, qui iurant in eo,quia obstructum est os loquentium iniqua.</p>
  <h2>Chapter 64</h2>
  <p class="verse" id="Ps.64.1"><sup><a href="#Ps.64.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.64.2"><sup><a href="#Ps.64.2" class="verse-number">2</a></sup> Exaudi, Deus, vocem meam in meditatione mea;a timore inimici custodi animam meam.</p>
  <p class="verse" id="Ps.64.3"><sup><a href="#Ps.64.3" class="verse-number">3</a></sup> Protege me a conventu malignantium,a multitudine operantium iniquitatem.</p>
  <p class="verse" id="Ps.64.4"><sup><a href="#Ps.64.4" class="verse-number">4</a></sup> Qui exacuerunt ut gladium linguas suas,intenderunt sagittas suas, venefica verba,</p>
  <p class="verse" id="Ps.64.5"><sup><a href="#Ps.64.5" class="verse-number">5</a></sup> ut sagittent in occultis immaculatum.Subito sagittabunt eum et non timebunt,</p>
  <p class="verse" id="Ps.64.6"><sup><a href="#Ps.64.6" class="verse-number">6</a></sup> firmaverunt sibi consilium nequam.Disputaverunt, ut absconderent laqueos,dixerunt: " Quis videbit eos? ".</p>
  <p class="verse" id="Ps.64.7"><sup><a href="#Ps.64.7" class="verse-number">7</a></sup> Excogitaverunt iniqua, perfecerunt excogitata consilia.Interiora hominis et cor eius abyssus.</p>
  <p class="verse" id="Ps.64.8"><sup><a href="#Ps.64.8" class="verse-number">8</a></sup> Et sagittavit illos Deus;subito factae sunt plagae eorum,</p>
  <p class="verse" id="Ps.64.9"><sup><a href="#Ps.64.9" class="verse-number">9</a></sup> et infirmavit eos lingua eorum.Caput movebunt omnes, qui videbunt eos,</p>
  <p class="verse" id="Ps.64.10"><sup><a href="#Ps.64.10" class="verse-number">10</a></sup> et timebit omnis homo;et annuntiabunt opera Deiet facta eius intellegent.</p>
  <p class="verse" id="Ps.64.11"><sup><a href="#Ps.64.11" class="verse-number">11</a></sup> Laetabitur iustus in Domino et sperabit in eo,et gloriabuntur omnes recti corde.</p>
  <h2>Chapter 65</h2>
  <p class="verse" id="Ps.65.1"><sup><a href="#Ps.65.1" class="verse-number">1</a></sup> Magistro chori. PSALMUS. David. Canticum.</p>
  <p class="verse" id="Ps.65.2"><sup><a href="#Ps.65.2" class="verse-number">2</a></sup> Te decet hymnus, Deus, in Sion;et tibi reddetur votum in Ierusalem.</p>
  <p class="verse" id="Ps.65.3"><sup><a href="#Ps.65.3" class="verse-number">3</a></sup> Qui audis orationem,ad te omnis caro veniet propter iniquitatem.</p>
  <p class="verse" id="Ps.65.4"><sup><a href="#Ps.65.4" class="verse-number">4</a></sup> Etsi praevaluerunt super nos impietates nostrae,tu propitiaberis eis.</p>
  <p class="verse" id="Ps.65.5"><sup><a href="#Ps.65.5" class="verse-number">5</a></sup> Beatus, quem elegisti et assumpsisti; inhabitabit in atriis tuis.Replebimur bonis domus tuae,sanctitate templi tui.</p>
  <p class="verse" id="Ps.65.6"><sup><a href="#Ps.65.6" class="verse-number">6</a></sup> Mirabiliter in aequitateexaudies nos, Deus salutis nostrae,spes omnium finium terrae et maris longinqui.</p>
  <p class="verse" id="Ps.65.7"><sup><a href="#Ps.65.7" class="verse-number">7</a></sup> Firmans montes in virtute tua,accinctus potentia.</p>
  <p class="verse" id="Ps.65.8"><sup><a href="#Ps.65.8" class="verse-number">8</a></sup> Compescens sonitum maris,sonitum fluctuum eiuset tumultum populorum.</p>
  <p class="verse" id="Ps.65.9"><sup><a href="#Ps.65.9" class="verse-number">9</a></sup> Et timebunt, qui habitant terminos terrae, a signis tuis;exitus orientis et occidentis delectabis.</p>
  <p class="verse" id="Ps.65.10"><sup><a href="#Ps.65.10" class="verse-number">10</a></sup> Visitasti terram et inebriasti eam;multiplicasti locupletare eam.Flumen Dei repletum est aquis;parasti frumenta illorum,quoniam ita parasti eam.</p>
  <p class="verse" id="Ps.65.11"><sup><a href="#Ps.65.11" class="verse-number">11</a></sup> Sulcos eius irrigans, glebas eius complanans;imbribus emollis eam, benedicis germini eius.</p>
  <p class="verse" id="Ps.65.12"><sup><a href="#Ps.65.12" class="verse-number">12</a></sup> Coronasti annum benignitate tua,et vestigia tua stillabunt pinguedinem.</p>
  <p class="verse" id="Ps.65.13"><sup><a href="#Ps.65.13" class="verse-number">13</a></sup> Stillabunt pascua deserti,et exsultatione colles accingentur.</p>
  <p class="verse" id="Ps.65.14"><sup><a href="#Ps.65.14" class="verse-number">14</a></sup> Induta sunt ovibus prata,et valles abundabunt frumento;clamabunt, etenim hymnum dicent.</p>
  <h2>Chapter 66</h2>
  <p class="verse" id="Ps.66.1"><sup><a href="#Ps.66.1" class="verse-number">1</a></sup> Magistro chori. Canticum. PSALMUS.Iubilate Deo, omnis terra,</p>
  <p class="verse" id="Ps.66.2"><sup><a href="#Ps.66.2" class="verse-number">2</a></sup> psalmum dicite gloriae nominis eius,glorificate laudem eius.</p>
  <p class="verse" id="Ps.66.3"><sup><a href="#Ps.66.3" class="verse-number">3</a></sup> Dicite Deo: " Quam terribilia sunt opera tua.Prae multitudine virtutis tuae blandientur tibi inimici tui.</p>
  <p class="verse" id="Ps.66.4"><sup><a href="#Ps.66.4" class="verse-number">4</a></sup> Omnis terra adoret te et psallat tibi,psalmum dicat nomini tuo ".</p>
  <p class="verse" id="Ps.66.5"><sup><a href="#Ps.66.5" class="verse-number">5</a></sup> Venite et videte opera Dei,terribilis in adinventionibus super filios hominum.</p>
  <p class="verse" id="Ps.66.6"><sup><a href="#Ps.66.6" class="verse-number">6</a></sup> Convertit mare in aridam,et in flumine pertransibunt pede;ibi laetabimur in ipso.</p>
  <p class="verse" id="Ps.66.7"><sup><a href="#Ps.66.7" class="verse-number">7</a></sup> Qui dominatur in virtute sua in aeternum,oculi eius super gentes respiciunt;rebelles non exaltentur in semetipsis.</p>
  <p class="verse" id="Ps.66.8"><sup><a href="#Ps.66.8" class="verse-number">8</a></sup> Benedicite, gentes, Deum nostrumet auditam facite vocem laudis eius;</p>
  <p class="verse" id="Ps.66.9"><sup><a href="#Ps.66.9" class="verse-number">9</a></sup> qui posuit animam nostram ad vitamet non dedit in commotionem pedes nostros.</p>
  <p class="verse" id="Ps.66.10"><sup><a href="#Ps.66.10" class="verse-number">10</a></sup> Quoniam probasti nos, Deus;igne nos examinasti, sicut examinatur argentum.</p>
  <p class="verse" id="Ps.66.11"><sup><a href="#Ps.66.11" class="verse-number">11</a></sup> Induxisti nos in laqueum,posuisti tribulationes in dorso nostro.</p>
  <p class="verse" id="Ps.66.12"><sup><a href="#Ps.66.12" class="verse-number">12</a></sup> Imposuisti homines super capita nostra,transivimus per ignem et aquam,et eduxisti nos in refrigerium.</p>
  <p class="verse" id="Ps.66.13"><sup><a href="#Ps.66.13" class="verse-number">13</a></sup> Introibo in domum tuam in holocaustis;reddam tibi vota mea,</p>
  <p class="verse" id="Ps.66.14"><sup><a href="#Ps.66.14" class="verse-number">14</a></sup> quae protulerunt labia mea,et locutum est os meum in tribulatione mea.</p>
  <p class="verse" id="Ps.66.15"><sup><a href="#Ps.66.15" class="verse-number">15</a></sup> Holocausta medullata offeram tibi cum incenso arietum,offeram tibi boves cum hircis.</p>
  <p class="verse" id="Ps.66.16"><sup><a href="#Ps.66.16" class="verse-number">16</a></sup> Venite, audite, et narrabo, omnes, qui timetis Deum,quanta fecit animae meae.</p>
  <p class="verse" id="Ps.66.17"><sup><a href="#Ps.66.17" class="verse-number">17</a></sup> Ad ipsum ore meo clamaviet exaltavi in lingua mea.</p>
  <p class="verse" id="Ps.66.18"><sup><a href="#Ps.66.18" class="verse-number">18</a></sup> Iniquitatem si aspexi in corde meo,non exaudiet Dominus.</p>
  <p class="verse" id="Ps.66.19"><sup><a href="#Ps.66.19" class="verse-number">19</a></sup> Propterea exaudivit Deus,attendit voci deprecationis meae.</p>
  <p class="verse" id="Ps.66.20"><sup><a href="#Ps.66.20" class="verse-number">20</a></sup> Benedictus Deus, qui non amovit orationem meamet misericordiam suam a me.</p>
  <h2>Chapter 67</h2>
  <p class="verse" id="Ps.67.1"><sup><a href="#Ps.67.1" class="verse-number">1</a></sup> Magistro chori. Fidibus. PSALMUS. Canticum.</p>
  <p class="verse" id="Ps.67.2"><sup><a href="#Ps.67.2" class="verse-number">2</a></sup> Deus misereatur nostri et benedicat nobis;illuminet vultum suum super nos,</p>
  <p class="verse" id="Ps.67.3"><sup><a href="#Ps.67.3" class="verse-number">3</a></sup> ut cognoscatur in terra via tua,in omnibus gentibus salutare tuum.</p>
  <p class="verse" id="Ps.67.4"><sup><a href="#Ps.67.4" class="verse-number">4</a></sup> Confiteantur tibi populi, Deus;confiteantur tibi populi omnes.</p>
  <p class="verse" id="Ps.67.5"><sup><a href="#Ps.67.5" class="verse-number">5</a></sup> Laetentur et exsultent gentes,quoniam iudicas populos in aequitateet gentes in terra dirigis.</p>
  <p class="verse" id="Ps.67.6"><sup><a href="#Ps.67.6" class="verse-number">6</a></sup> Confiteantur tibi populi, Deus;confiteantur tibi populi omnes.</p>
  <p class="verse" id="Ps.67.7"><sup><a href="#Ps.67.7" class="verse-number">7</a></sup> Terra dedit fructum suum;benedicat nos Deus, Deus noster,</p>
  <p class="verse" id="Ps.67.8"><sup><a href="#Ps.67.8" class="verse-number">8</a></sup> benedicat nos Deus,et metuant eum omnes fines terrae.</p>
  <h2>Chapter 68</h2>
  <p class="verse" id="Ps.68.1"><sup><a href="#Ps.68.1" class="verse-number">1</a></sup> Magistro chori. David. PSALMUS. Canticum.</p>
  <p class="verse" id="Ps.68.2"><sup><a href="#Ps.68.2" class="verse-number">2</a></sup> Exsurgit Deus, et dissipantur inimici eius;et fugiunt, qui oderunt eum, a facie eius.</p>
  <p class="verse" id="Ps.68.3"><sup><a href="#Ps.68.3" class="verse-number">3</a></sup> Sicut dissipatur fumus, tu dissipas;sicut fluit cera a facie ignis,sic pereunt peccatores a facie Dei.</p>
  <p class="verse" id="Ps.68.4"><sup><a href="#Ps.68.4" class="verse-number">4</a></sup> Et iusti laetentur et exsultent in conspectu Deiet delectentur in laetitia.</p>
  <p class="verse" id="Ps.68.5"><sup><a href="#Ps.68.5" class="verse-number">5</a></sup> Cantate Deo, psalmum dicite nomini eius;iter facite ei, qui fertur super nubes:Dominus nomen illi.Iubilate in conspectu eius;</p>
  <p class="verse" id="Ps.68.6"><sup><a href="#Ps.68.6" class="verse-number">6</a></sup> pater orphanorum et iudex viduarum,Deus in habitaculo sancto suo.</p>
  <p class="verse" id="Ps.68.7"><sup><a href="#Ps.68.7" class="verse-number">7</a></sup> Deus, qui inhabitare facit desolatos in domo,qui educit vinctos in prosperitatem;verumtamen rebelles habitabunt in arida terra. -</p>
  <p class="verse" id="Ps.68.8"><sup><a href="#Ps.68.8" class="verse-number">8</a></sup> Deus, cum egredereris in conspectu populi tui,cum pertransires in deserto,</p>
  <p class="verse" id="Ps.68.9"><sup><a href="#Ps.68.9" class="verse-number">9</a></sup> terra mota est, etiam caeli distillaverunta facie Dei Sinai, a facie Dei Israel.</p>
  <p class="verse" id="Ps.68.10"><sup><a href="#Ps.68.10" class="verse-number">10</a></sup> Pluviam voluntariam effundebas, Deus;hereditatem tuam infirmatam, tu refecisti eam.</p>
  <p class="verse" id="Ps.68.11"><sup><a href="#Ps.68.11" class="verse-number">11</a></sup> Animalia tua habitabant in ea,parasti in bonitate tua pauperi, Deus.</p>
  <p class="verse" id="Ps.68.12"><sup><a href="#Ps.68.12" class="verse-number">12</a></sup> Dominus dat verbum;virgines annuntiantes bona sunt agmen ingens:</p>
  <p class="verse" id="Ps.68.13"><sup><a href="#Ps.68.13" class="verse-number">13</a></sup> " Reges exercituum fugiunt, fugiunt,et species domus dividit spolia.</p>
  <p class="verse" id="Ps.68.14"><sup><a href="#Ps.68.14" class="verse-number">14</a></sup> Et vos dormitis inter medias caulas:alae columbae nitent argento,et pennae eius pallore auri.</p>
  <p class="verse" id="Ps.68.15"><sup><a href="#Ps.68.15" class="verse-number">15</a></sup> Dum dispergit Omnipotens reges super eam,nive dealbatur Selmon ".</p>
  <p class="verse" id="Ps.68.16"><sup><a href="#Ps.68.16" class="verse-number">16</a></sup> Mons Dei mons Basan,mons cacuminum mons Basan.</p>
  <p class="verse" id="Ps.68.17"><sup><a href="#Ps.68.17" class="verse-number">17</a></sup> Ut quid invidetis, montes cacuminum,monti, in quo beneplacitum est Deo inhabitare?Etenim Dominus habitabit in finem.</p>
  <p class="verse" id="Ps.68.18"><sup><a href="#Ps.68.18" class="verse-number">18</a></sup> Currus Dei decem milia milium:Dominus venit de Sinai in sancta.</p>
  <p class="verse" id="Ps.68.19"><sup><a href="#Ps.68.19" class="verse-number">19</a></sup> Ascendisti in altum, captivam duxisti captivitatem;accepisti in donum homines,ut etiam rebelles habitent apud Dominum Deum.</p>
  <p class="verse" id="Ps.68.20"><sup><a href="#Ps.68.20" class="verse-number">20</a></sup> Benedictus Dominus die cotidie;portabit nos Deus salutarium nostrorum.</p>
  <p class="verse" id="Ps.68.21"><sup><a href="#Ps.68.21" class="verse-number">21</a></sup> Deus noster, Deus ad salvandum;et Domini, Domini exitus mortis.</p>
  <p class="verse" id="Ps.68.22"><sup><a href="#Ps.68.22" class="verse-number">22</a></sup> Verumtamen Deus confringet capita inimicorum suorum,verticem capillatum perambulantium in delictis suis.</p>
  <p class="verse" id="Ps.68.23"><sup><a href="#Ps.68.23" class="verse-number">23</a></sup> Dixit Dominus: " Ex Basan reducam,reducam de profundo maris,</p>
  <p class="verse" id="Ps.68.24"><sup><a href="#Ps.68.24" class="verse-number">24</a></sup> ut intingatur pes tuus in sanguine,lingua canum tuorum ex inimicis portionem inveniat ".</p>
  <p class="verse" id="Ps.68.25"><sup><a href="#Ps.68.25" class="verse-number">25</a></sup> Viderunt ingressus tuos, Deus,ingressus Dei mei, regis mei in sancta.</p>
  <p class="verse" id="Ps.68.26"><sup><a href="#Ps.68.26" class="verse-number">26</a></sup> Praecedunt cantores, postremi veniunt psallentes.in medio iuvenculae tympanistriae.</p>
  <p class="verse" id="Ps.68.27"><sup><a href="#Ps.68.27" class="verse-number">27</a></sup> " In ecclesiis benedicite Deo,Domino, vos de fontibus Israel ".</p>
  <p class="verse" id="Ps.68.28"><sup><a href="#Ps.68.28" class="verse-number">28</a></sup> Ibi Beniamin adulescentulus ducens eos,principes Iudae cum turma sua,principes Zabulon, principesNephthali.</p>
  <p class="verse" id="Ps.68.29"><sup><a href="#Ps.68.29" class="verse-number">29</a></sup> Manda, Deus, virtuti tuae;confirma hoc, Deus, quod operatus es in nobis.</p>
  <p class="verse" id="Ps.68.30"><sup><a href="#Ps.68.30" class="verse-number">30</a></sup> A templo tuo in Ierusalemtibi afferent reges munera.</p>
  <p class="verse" id="Ps.68.31"><sup><a href="#Ps.68.31" class="verse-number">31</a></sup> Increpa feram arundinis,congregationem taurorum in vitulis populorum:prosternant se cum laminis argenti.Dissipa gentes, quae bella volunt.</p>
  <p class="verse" id="Ps.68.32"><sup><a href="#Ps.68.32" class="verse-number">32</a></sup> Venient optimates ex Aegypto,Aethiopia praeveniet manus suas Deo.</p>
  <p class="verse" id="Ps.68.33"><sup><a href="#Ps.68.33" class="verse-number">33</a></sup> Regna terrae, cantate Deo,psallite Domino, psallite Deo,</p>
  <p class="verse" id="Ps.68.34"><sup><a href="#Ps.68.34" class="verse-number">34</a></sup> qui fertur super caelum caeli ad orientem;ecce dabit vocem suam, vocem virtutis.</p>
  <p class="verse" id="Ps.68.35"><sup><a href="#Ps.68.35" class="verse-number">35</a></sup> Tribuite virtutem Deo.Super Israel magnificentia eius,et virtus eius in nubibus.</p>
  <p class="verse" id="Ps.68.36"><sup><a href="#Ps.68.36" class="verse-number">36</a></sup> Mirabilis, Deus, de sanctuario tuo!Deus Israel ipse tribuet virtutem et fortitudinem plebi suae.Benedictus Deus!</p>
  <h2>Chapter 69</h2>
  <p class="verse" id="Ps.69.1"><sup><a href="#Ps.69.1" class="verse-number">1</a></sup> Magistro chori. Secundum " Lilia... ". David.</p>
  <p class="verse" id="Ps.69.2"><sup><a href="#Ps.69.2" class="verse-number">2</a></sup> Salvum me fac, Deus,quoniam venerunt aquae usque ad guttur meum.</p>
  <p class="verse" id="Ps.69.3"><sup><a href="#Ps.69.3" class="verse-number">3</a></sup> Infixus sum in limo profundi, et non est substantia;veni in profunda aquarum, et fluctus demersit me.</p>
  <p class="verse" id="Ps.69.4"><sup><a href="#Ps.69.4" class="verse-number">4</a></sup> Laboravi clamans, raucae factae sunt fauces meae;defecerunt oculi mei, dum spero in Deum meum.</p>
  <p class="verse" id="Ps.69.5"><sup><a href="#Ps.69.5" class="verse-number">5</a></sup> Multiplicati sunt super capillos capitis mei,qui oderunt me gratis.Confortati sunt, qui persecuti sunt me inimici mei mendaces;quae non rapui, tunc exsolvebam.</p>
  <p class="verse" id="Ps.69.6"><sup><a href="#Ps.69.6" class="verse-number">6</a></sup> Deus, tu scis insipientiam meam,et delicta mea a te non sunt abscondita.</p>
  <p class="verse" id="Ps.69.7"><sup><a href="#Ps.69.7" class="verse-number">7</a></sup> Non erubescant in me, qui exspectant te,Domine, Domine virtutum.Non confundantur super me,qui quaerunt te, Deus Israel.</p>
  <p class="verse" id="Ps.69.8"><sup><a href="#Ps.69.8" class="verse-number">8</a></sup> Quoniam propter te sustinui opprobrium,operuit confusio faciem meam;</p>
  <p class="verse" id="Ps.69.9"><sup><a href="#Ps.69.9" class="verse-number">9</a></sup> extraneus factus sum fratribus meiset peregrinus filiis matris meae.</p>
  <p class="verse" id="Ps.69.10"><sup><a href="#Ps.69.10" class="verse-number">10</a></sup> Quoniam zelus domus tuae comedit me,et opprobria exprobrantium tibi ceciderunt super me.</p>
  <p class="verse" id="Ps.69.11"><sup><a href="#Ps.69.11" class="verse-number">11</a></sup> Et flevi in ieiunio animam meam,et factum est in opprobrium mihi.</p>
  <p class="verse" id="Ps.69.12"><sup><a href="#Ps.69.12" class="verse-number">12</a></sup> Et posui vestimentum meum cilicium,et factus sum illis in parabolam.</p>
  <p class="verse" id="Ps.69.13"><sup><a href="#Ps.69.13" class="verse-number">13</a></sup> Adversum me loquebantur, qui sedebant in porta,et in me canebant, qui bibebant vinum.</p>
  <p class="verse" id="Ps.69.14"><sup><a href="#Ps.69.14" class="verse-number">14</a></sup> Ego vero orationem meam ad te, Domine,in tempore beneplaciti, Deus.In multitudine misericordiae tuae exaudi me,in veritate salutis tuae.</p>
  <p class="verse" id="Ps.69.15"><sup><a href="#Ps.69.15" class="verse-number">15</a></sup> Eripe me de luto, ut non infigar,eripiar ab iis, qui oderunt me,et de profundis aquarum.</p>
  <p class="verse" id="Ps.69.16"><sup><a href="#Ps.69.16" class="verse-number">16</a></sup> Non me demergat fluctus aquarum,neque absorbeat me profundum,neque urgeat super me puteus os suum.</p>
  <p class="verse" id="Ps.69.17"><sup><a href="#Ps.69.17" class="verse-number">17</a></sup> Exaudi me, Domine, quoniam benigna est misericordia tua;secundum multitudinem miserationum tuarum respice in me.</p>
  <p class="verse" id="Ps.69.18"><sup><a href="#Ps.69.18" class="verse-number">18</a></sup> Et ne avertas faciem tuam a puero tuo;quoniam tribulor, velociter exaudi me.</p>
  <p class="verse" id="Ps.69.19"><sup><a href="#Ps.69.19" class="verse-number">19</a></sup> Accede ad animam meam, vindica eam,propter inimicos meos redime me.</p>
  <p class="verse" id="Ps.69.20"><sup><a href="#Ps.69.20" class="verse-number">20</a></sup> Tu scis opprobrium meumet confusionem meam et reverentiam meam. -In conspectu tuo sunt omnes, qui tribulant me;</p>
  <p class="verse" id="Ps.69.21"><sup><a href="#Ps.69.21" class="verse-number">21</a></sup> opprobrium contrivit cor meum, et elangui.Et sustinui, qui simul contristaretur, et non fuit,et qui consolaretur, et non inveni.</p>
  <p class="verse" id="Ps.69.22"><sup><a href="#Ps.69.22" class="verse-number">22</a></sup> Et dederunt in escam meam felet in siti mea potaverunt me aceto.</p>
  <p class="verse" id="Ps.69.23"><sup><a href="#Ps.69.23" class="verse-number">23</a></sup> Fiat mensa eorum coram ipsis in laqueumet in retributiones et in scandalum.</p>
  <p class="verse" id="Ps.69.24"><sup><a href="#Ps.69.24" class="verse-number">24</a></sup> Obscurentur oculi eorum, ne videant,et lumbos eorum semper infirma.</p>
  <p class="verse" id="Ps.69.25"><sup><a href="#Ps.69.25" class="verse-number">25</a></sup> Effunde super eos iram tuam,et furor irae tuae comprehendat eos.</p>
  <p class="verse" id="Ps.69.26"><sup><a href="#Ps.69.26" class="verse-number">26</a></sup> Fiat commoratio eorum deserta,et in tabernaculis eorum non sit qui inhabitet.</p>
  <p class="verse" id="Ps.69.27"><sup><a href="#Ps.69.27" class="verse-number">27</a></sup> Quoniam, quem tu percussisti, persecuti sunt,et super dolorem eius, quem vulnerasti, addiderunt.</p>
  <p class="verse" id="Ps.69.28"><sup><a href="#Ps.69.28" class="verse-number">28</a></sup> Appone iniquitatem super iniquitatem eorum,et non veniant ad iustitiam tuam.</p>
  <p class="verse" id="Ps.69.29"><sup><a href="#Ps.69.29" class="verse-number">29</a></sup> Deleantur de libro viventiumet cum iustis non scribantur.</p>
  <p class="verse" id="Ps.69.30"><sup><a href="#Ps.69.30" class="verse-number">30</a></sup> Ego autem sum pauper et dolens;salus tua, Deus, suscipit me.</p>
  <p class="verse" id="Ps.69.31"><sup><a href="#Ps.69.31" class="verse-number">31</a></sup> Laudabo nomen Dei cum canticoet magnificabo eum in laude.</p>
  <p class="verse" id="Ps.69.32"><sup><a href="#Ps.69.32" class="verse-number">32</a></sup> Et placebit Domino super taurum,super vitulum cornua producentem et ungulas.</p>
  <p class="verse" id="Ps.69.33"><sup><a href="#Ps.69.33" class="verse-number">33</a></sup> Videant humiles et laetentur;quaerite Deum, et vivet cor vestrum,</p>
  <p class="verse" id="Ps.69.34"><sup><a href="#Ps.69.34" class="verse-number">34</a></sup> quoniam exaudivit pauperes Dominuset vinctos suos non despexit.</p>
  <p class="verse" id="Ps.69.35"><sup><a href="#Ps.69.35" class="verse-number">35</a></sup> Laudent illum caeli et terra,maria et omnia reptilia in eis.</p>
  <p class="verse" id="Ps.69.36"><sup><a href="#Ps.69.36" class="verse-number">36</a></sup> Quoniam Deus salvam faciet Sionet aedificabit civitates Iudae;et inhabitabunt ibi et possidebunt eam.</p>
  <p class="verse" id="Ps.69.37"><sup><a href="#Ps.69.37" class="verse-number">37</a></sup> Et semen servorum eius hereditabunt eam;et, qui diligunt nomen eius, habitabunt in ea.</p>
  <h2>Chapter 70</h2>
  <p class="verse" id="Ps.70.1"><sup><a href="#Ps.70.1" class="verse-number">1</a></sup> Magistro chori. David. Ad commemorandum.</p>
  <p class="verse" id="Ps.70.2"><sup><a href="#Ps.70.2" class="verse-number">2</a></sup> Deus, in adiutorium meum intende;Domine, ad adiuvandum me festina.</p>
  <p class="verse" id="Ps.70.3"><sup><a href="#Ps.70.3" class="verse-number">3</a></sup> Confundantur et revereantur,qui quaerunt animam meam.Avertantur retrorsum et erubescant,qui volunt mihi mala.</p>
  <p class="verse" id="Ps.70.4"><sup><a href="#Ps.70.4" class="verse-number">4</a></sup> Convertantur propter confusionem suam,qui dicunt mihi: " Euge, euge ".</p>
  <p class="verse" id="Ps.70.5"><sup><a href="#Ps.70.5" class="verse-number">5</a></sup> Exsultent et laetentur in te omnes, qui quaerunt te;et dicant semper: " Magnificetur Deus ",qui diligunt salutare tuum.</p>
  <p class="verse" id="Ps.70.6"><sup><a href="#Ps.70.6" class="verse-number">6</a></sup> Ego vero egenus et pauper sum;Deus, ad me festina.Adiutor meus et liberator meus es tu;Domine, ne moreris.</p>
  <h2>Chapter 71</h2>
  <p class="verse" id="Ps.71.1"><sup><a href="#Ps.71.1" class="verse-number">1</a></sup> In te, Domine, speravi,non confundar in aeternum.</p>
  <p class="verse" id="Ps.71.2"><sup><a href="#Ps.71.2" class="verse-number">2</a></sup> In iustitia tua libera me et eripe me;inclina ad me aurem tuam et salva me.</p>
  <p class="verse" id="Ps.71.3"><sup><a href="#Ps.71.3" class="verse-number">3</a></sup> Esto mihi in rupem praesidiiet in domum munitam, ut salvum me facias,quoniam fortitudo mea et refugium meum es tu.</p>
  <p class="verse" id="Ps.71.4"><sup><a href="#Ps.71.4" class="verse-number">4</a></sup> Deus meus, eripe me de manu peccatoriset de manu contra legem agentis et iniqui.</p>
  <p class="verse" id="Ps.71.5"><sup><a href="#Ps.71.5" class="verse-number">5</a></sup> Quoniam tu es exspectatio mea, Domine;Domine, spes mea a iuventute mea.</p>
  <p class="verse" id="Ps.71.6"><sup><a href="#Ps.71.6" class="verse-number">6</a></sup> Super te innixus sum ex utero,de ventre matris meae tu es susceptor meus;in te laus mea semper.</p>
  <p class="verse" id="Ps.71.7"><sup><a href="#Ps.71.7" class="verse-number">7</a></sup> Tamquam prodigium factus sum multis,et tu adiutor fortis. -</p>
  <p class="verse" id="Ps.71.8"><sup><a href="#Ps.71.8" class="verse-number">8</a></sup> Repleatur os meum laude tua,tota die magnitudine tua.</p>
  <p class="verse" id="Ps.71.9"><sup><a href="#Ps.71.9" class="verse-number">9</a></sup> Ne proicias me in tempore senectutis;cum defecerit virtus mea, ne derelinquas me.</p>
  <p class="verse" id="Ps.71.10"><sup><a href="#Ps.71.10" class="verse-number">10</a></sup> Quia dixerunt inimici mei mihi,et, qui observabant animam meam,consilium fecerunt in unum</p>
  <p class="verse" id="Ps.71.11"><sup><a href="#Ps.71.11" class="verse-number">11</a></sup> dicentes: " Deus dereliquit eum!Persequimini et comprehenditeeum,quia non est qui eripiat ".</p>
  <p class="verse" id="Ps.71.12"><sup><a href="#Ps.71.12" class="verse-number">12</a></sup> Deus, ne elongeris a me;Deus meus, in auxilium meum festina.</p>
  <p class="verse" id="Ps.71.13"><sup><a href="#Ps.71.13" class="verse-number">13</a></sup> Confundantur et deficiant adversantes animae meae;operiantur confusione et pudore, qui quaerunt mala mihi.</p>
  <p class="verse" id="Ps.71.14"><sup><a href="#Ps.71.14" class="verse-number">14</a></sup> Ego autem semper speraboet adiciam super omnem laudem tuam.</p>
  <p class="verse" id="Ps.71.15"><sup><a href="#Ps.71.15" class="verse-number">15</a></sup> Os meum annuntiabit iustitiam tuam,tota die salutare tuum:quae dinumerare nescivi.</p>
  <p class="verse" id="Ps.71.16"><sup><a href="#Ps.71.16" class="verse-number">16</a></sup> Veniam ad potentias Domini;Domine, memorabor iustitiae tuae solius.</p>
  <p class="verse" id="Ps.71.17"><sup><a href="#Ps.71.17" class="verse-number">17</a></sup> Deus, docuisti me a iuventute mea;et usque nunc annuntiabo mirabilia tua.</p>
  <p class="verse" id="Ps.71.18"><sup><a href="#Ps.71.18" class="verse-number">18</a></sup> Et usque in senectam et senium,Deus, ne derelinquas me,donec annuntiem brachium tuumgenerationi omni, quae ventura est.Potentia tua</p>
  <p class="verse" id="Ps.71.19"><sup><a href="#Ps.71.19" class="verse-number">19</a></sup> et iustitia tua, Deus,usque in altissima, qui fecisti magnalia:Deus, quis similis tibi?</p>
  <p class="verse" id="Ps.71.20"><sup><a href="#Ps.71.20" class="verse-number">20</a></sup> Quantas ostendisti mihi tribulationes multas et malas;iterum vivificasti meet de abyssis terrae iterum reduxisti me.</p>
  <p class="verse" id="Ps.71.21"><sup><a href="#Ps.71.21" class="verse-number">21</a></sup> Multiplicabis magnitudinem meam et conversus consolaberis me.</p>
  <p class="verse" id="Ps.71.22"><sup><a href="#Ps.71.22" class="verse-number">22</a></sup> Nam et ego confitebor tibiin psalterio veritatem tuam, Deus meus;psallam tibi in cithara, Sanctus Israel.</p>
  <p class="verse" id="Ps.71.23"><sup><a href="#Ps.71.23" class="verse-number">23</a></sup> Exsultabunt labia mea, cum cantavero tibi,et anima mea, quam redemisti;</p>
  <p class="verse" id="Ps.71.24"><sup><a href="#Ps.71.24" class="verse-number">24</a></sup> sed et lingua mea tota die meditabitur iustitiam tuam,cum confusi et reveriti fuerint, qui quaerunt mala mihi.</p>
  <h2>Chapter 72</h2>
  <p class="verse" id="Ps.72.1"><sup><a href="#Ps.72.1" class="verse-number">1</a></sup> Salomonis. Deus, iudicium tuum regi daet iustitiam tuam filio regis;</p>
  <p class="verse" id="Ps.72.2"><sup><a href="#Ps.72.2" class="verse-number">2</a></sup> iudicet populum tuum in iustitiaet pauperes tuos in iudicio.</p>
  <p class="verse" id="Ps.72.3"><sup><a href="#Ps.72.3" class="verse-number">3</a></sup> Afferant montes pacem populo,et colles iustitiam.</p>
  <p class="verse" id="Ps.72.4"><sup><a href="#Ps.72.4" class="verse-number">4</a></sup> Iudicabit pauperes populiet salvos faciet filios inopiset humiliabit calumniatorem.</p>
  <p class="verse" id="Ps.72.5"><sup><a href="#Ps.72.5" class="verse-number">5</a></sup> Et permanebit cum sole et ante lunamin generatione et generationem.</p>
  <p class="verse" id="Ps.72.6"><sup><a href="#Ps.72.6" class="verse-number">6</a></sup> Descendet sicut pluvia in gramen,et sicut imber irrigans terram.</p>
  <p class="verse" id="Ps.72.7"><sup><a href="#Ps.72.7" class="verse-number">7</a></sup> Florebit in diebus eius iustitia et abundantia pacis,donec auferatur luna.</p>
  <p class="verse" id="Ps.72.8"><sup><a href="#Ps.72.8" class="verse-number">8</a></sup> Et dominabitur a mari usque ad mareet a flumine usque ad terminos orbis terrarum.</p>
  <p class="verse" id="Ps.72.9"><sup><a href="#Ps.72.9" class="verse-number">9</a></sup> Coram illo procident incolae deserti,et inimici eius terram lingent.</p>
  <p class="verse" id="Ps.72.10"><sup><a href="#Ps.72.10" class="verse-number">10</a></sup> Reges Tharsis et insulae munera offerent,reges Arabum et Saba dona adducent.</p>
  <p class="verse" id="Ps.72.11"><sup><a href="#Ps.72.11" class="verse-number">11</a></sup> Et adorabunt eum omnes reges, omnes gentes servient ei.</p>
  <p class="verse" id="Ps.72.12"><sup><a href="#Ps.72.12" class="verse-number">12</a></sup> Quia liberabit inopem clamantemet pauperem, cui non erat adiutor.</p>
  <p class="verse" id="Ps.72.13"><sup><a href="#Ps.72.13" class="verse-number">13</a></sup> Parcet pauperi et inopiet animas pauperum salvas faciet.</p>
  <p class="verse" id="Ps.72.14"><sup><a href="#Ps.72.14" class="verse-number">14</a></sup> Ex oppressione et violentia redimet animas eorum,et pretiosus erit sanguis eorum coram illo. -</p>
  <p class="verse" id="Ps.72.15"><sup><a href="#Ps.72.15" class="verse-number">15</a></sup> Et vivet, et dabitur ei de auro Arabiae, et orabunt pro ipso semper; tota die benedicent ei.</p>
  <p class="verse" id="Ps.72.16"><sup><a href="#Ps.72.16" class="verse-number">16</a></sup> Et erit ubertas frumenti in terra, in summis montium fluctuabit, sicut Libanus fructus eius;et florebunt de civitate sicut fenum terrae.</p>
  <p class="verse" id="Ps.72.17"><sup><a href="#Ps.72.17" class="verse-number">17</a></sup> Sit nomen eius benedictum in saecula,ante solem permanebit nomen eius.Et benedicentur in ipso omnes tribus terrae,omnes gentes magnificabunt eum.</p>
  <p class="verse" id="Ps.72.18"><sup><a href="#Ps.72.18" class="verse-number">18</a></sup> Benedictus Dominus Deus, Deus Israel,qui facit mirabilia solus.</p>
  <p class="verse" id="Ps.72.19"><sup><a href="#Ps.72.19" class="verse-number">19</a></sup> Et benedictum nomen maiestatis eius in aeternum;et replebitur maiestate eius omnis terra. Fiat, fiat.</p>
  <h2>Chapter 73</h2>
  <p class="verse" id="Ps.73.1"><sup><a href="#Ps.73.1" class="verse-number">1</a></sup> PSALMUS. Asaph.Quam bonus rectis est Deus,Deus his, qui mundo sunt corde!</p>
  <p class="verse" id="Ps.73.2"><sup><a href="#Ps.73.2" class="verse-number">2</a></sup> Mei autem paene moti sunt pedes,paene effusi sunt gressus mei,</p>
  <p class="verse" id="Ps.73.3"><sup><a href="#Ps.73.3" class="verse-number">3</a></sup> quia zelavi super gloriantes,pacem peccatorum videns.</p>
  <p class="verse" id="Ps.73.4"><sup><a href="#Ps.73.4" class="verse-number">4</a></sup> Quia non sunt eis impedimenta,sanus et pinguis est venter eorum.</p>
  <p class="verse" id="Ps.73.5"><sup><a href="#Ps.73.5" class="verse-number">5</a></sup> In labore mortalium non suntet cum hominibus non flagellantur.</p>
  <p class="verse" id="Ps.73.6"><sup><a href="#Ps.73.6" class="verse-number">6</a></sup> Ideo quasi torques est eis superbia,et tamquam indumentum operuit eos violentia.</p>
  <p class="verse" id="Ps.73.7"><sup><a href="#Ps.73.7" class="verse-number">7</a></sup> Prodit quasi ex adipe iniquitas eorum,erumpunt cogitationes cordis.</p>
  <p class="verse" id="Ps.73.8"><sup><a href="#Ps.73.8" class="verse-number">8</a></sup> Subsannaverunt et locuti sunt nequitiam,iniquitatem ab excelso locuti sunt.</p>
  <p class="verse" id="Ps.73.9"><sup><a href="#Ps.73.9" class="verse-number">9</a></sup> Posuerunt in caelo os suum,et lingua eorum transivit in terra.</p>
  <p class="verse" id="Ps.73.10"><sup><a href="#Ps.73.10" class="verse-number">10</a></sup> Ideo in alto sedent,et aquae plenae non pervenient ad eos.</p>
  <p class="verse" id="Ps.73.11"><sup><a href="#Ps.73.11" class="verse-number">11</a></sup> Et dixerunt: " Quomodo scit Deus,et si est scientia in Excelso? ".</p>
  <p class="verse" id="Ps.73.12"><sup><a href="#Ps.73.12" class="verse-number">12</a></sup> Ecce ipsi peccatores et abundantes in saeculomultiplicaverunt divitias.</p>
  <p class="verse" id="Ps.73.13"><sup><a href="#Ps.73.13" class="verse-number">13</a></sup> Et dixi: " Ergo sine causa mundavi cor meumet lavi in innocentia manus meas;</p>
  <p class="verse" id="Ps.73.14"><sup><a href="#Ps.73.14" class="verse-number">14</a></sup> et fui flagellatus tota die,et castigatio mea in matutinis ".</p>
  <p class="verse" id="Ps.73.15"><sup><a href="#Ps.73.15" class="verse-number">15</a></sup> Si dixissem: " Loquar ut illi ",ecce generationem filiorum tuorum prodidissem.</p>
  <p class="verse" id="Ps.73.16"><sup><a href="#Ps.73.16" class="verse-number">16</a></sup> Et cogitabam, ut cognoscerem hoc;labor erat in oculis meis,</p>
  <p class="verse" id="Ps.73.17"><sup><a href="#Ps.73.17" class="verse-number">17</a></sup> donec intravi in sanctuarium Deiet intellexi novissima eorum.</p>
  <p class="verse" id="Ps.73.18"><sup><a href="#Ps.73.18" class="verse-number">18</a></sup> Verumtamen in lubrico posuisti eos,deiecisti eos in ruinas.</p>
  <p class="verse" id="Ps.73.19"><sup><a href="#Ps.73.19" class="verse-number">19</a></sup> Quomodo facti sunt in desolationem!Subito defecerunt, perierunt prae horrore.</p>
  <p class="verse" id="Ps.73.20"><sup><a href="#Ps.73.20" class="verse-number">20</a></sup> Velut somnium evigilantis, Domine,surgens imaginem ipsorum contemnes.</p>
  <p class="verse" id="Ps.73.21"><sup><a href="#Ps.73.21" class="verse-number">21</a></sup> Quia exacerbatum est cor meum,et renes mei compuncti sunt;</p>
  <p class="verse" id="Ps.73.22"><sup><a href="#Ps.73.22" class="verse-number">22</a></sup> et ego insipiens factus sum et nescivi:ut iumentum factus sum apud te.</p>
  <p class="verse" id="Ps.73.23"><sup><a href="#Ps.73.23" class="verse-number">23</a></sup> Ego autem semper tecum;tenuisti manum dexteram meam.</p>
  <p class="verse" id="Ps.73.24"><sup><a href="#Ps.73.24" class="verse-number">24</a></sup> In consilio tuo deduces meet postea cum gloria suscipies me.</p>
  <p class="verse" id="Ps.73.25"><sup><a href="#Ps.73.25" class="verse-number">25</a></sup> Quis enim mihi est in caelo?Et tecum nihil volui super terram.</p>
  <p class="verse" id="Ps.73.26"><sup><a href="#Ps.73.26" class="verse-number">26</a></sup> Defecit caro mea et cor meum;Deus cordis mei, et pars mea Deus in aeternum.</p>
  <p class="verse" id="Ps.73.27"><sup><a href="#Ps.73.27" class="verse-number">27</a></sup> Quia ecce, qui elongant se a te, peribunt;perdidisti omnes, qui fornicantur abs te.</p>
  <p class="verse" id="Ps.73.28"><sup><a href="#Ps.73.28" class="verse-number">28</a></sup> Mihi autem adhaerere Deo bonum est,ponere in Domino Deo spem meam,ut annuntiem omnes operationes tuasin portis filiae Sion.</p>
  <h2>Chapter 74</h2>
  <p class="verse" id="Ps.74.1"><sup><a href="#Ps.74.1" class="verse-number">1</a></sup> Maskil. Asaph.Ut quid, Deus, reppulisti in finem,iratus est furor tuus super oves pascuae tuae?</p>
  <p class="verse" id="Ps.74.2"><sup><a href="#Ps.74.2" class="verse-number">2</a></sup> Memor esto congregationis tuae,quam possedisti ab initio.Redemisti virgam hereditatis tuae: mons Sion, in quo habitasti.</p>
  <p class="verse" id="Ps.74.3"><sup><a href="#Ps.74.3" class="verse-number">3</a></sup> Leva gressus tuos in ruinas sempiternas:omnia vastavit inimicus in sancto.</p>
  <p class="verse" id="Ps.74.4"><sup><a href="#Ps.74.4" class="verse-number">4</a></sup> Rugierunt, qui oderunt te,in medio congregationis tuae;posuerunt signa sua in signa.</p>
  <p class="verse" id="Ps.74.5"><sup><a href="#Ps.74.5" class="verse-number">5</a></sup> Visi sunt quasi in altum securim vibrantesin silva condensa.</p>
  <p class="verse" id="Ps.74.6"><sup><a href="#Ps.74.6" class="verse-number">6</a></sup> Exciderunt ianuas eius in idipsum;in securi et ascia deiecerunt.</p>
  <p class="verse" id="Ps.74.7"><sup><a href="#Ps.74.7" class="verse-number">7</a></sup> Incenderunt igni sanctuarium tuum,in terram polluerunt tabernaculum nominis tui;</p>
  <p class="verse" id="Ps.74.8"><sup><a href="#Ps.74.8" class="verse-number">8</a></sup> dixerunt in corde suo: " Opprimamus eos simul ".Combusserunt omnes congregationes Dei in terra.</p>
  <p class="verse" id="Ps.74.9"><sup><a href="#Ps.74.9" class="verse-number">9</a></sup> Signa nostra non vidimus;iam non est propheta,et apud nos non est qui cognoscat amplius.</p>
  <p class="verse" id="Ps.74.10"><sup><a href="#Ps.74.10" class="verse-number">10</a></sup> Usquequo, Deus, improperabit inimicus,spernet adversarius nomen tuum in finem?</p>
  <p class="verse" id="Ps.74.11"><sup><a href="#Ps.74.11" class="verse-number">11</a></sup> Ut quid avertis manum tuamet tenes dexteram tuam in medio sinu tuo?</p>
  <p class="verse" id="Ps.74.12"><sup><a href="#Ps.74.12" class="verse-number">12</a></sup> Deus autem rex noster ante saecula,operatus est salutes in medio terrae.</p>
  <p class="verse" id="Ps.74.13"><sup><a href="#Ps.74.13" class="verse-number">13</a></sup> Tu conscidisti in virtute tua mare,contribulasti capita draconum in aquis.</p>
  <p class="verse" id="Ps.74.14"><sup><a href="#Ps.74.14" class="verse-number">14</a></sup> Tu confregisti capita Leviathan,dedisti eum escam monstris maris.</p>
  <p class="verse" id="Ps.74.15"><sup><a href="#Ps.74.15" class="verse-number">15</a></sup> Tu dirupisti fontes et torrentes;tu siccasti fluvios perennes.</p>
  <p class="verse" id="Ps.74.16"><sup><a href="#Ps.74.16" class="verse-number">16</a></sup> Tuus est dies, et tua est nox,tu fabricatus es luminaria et solem.</p>
  <p class="verse" id="Ps.74.17"><sup><a href="#Ps.74.17" class="verse-number">17</a></sup> Tu statuisti omnes terminos terrae,aestatem et hiemem, tu plasmasti ea.</p>
  <p class="verse" id="Ps.74.18"><sup><a href="#Ps.74.18" class="verse-number">18</a></sup> Memor esto huius:inimicus improperavit Domino,et populus insipiens sprevit nomen tuum.</p>
  <p class="verse" id="Ps.74.19"><sup><a href="#Ps.74.19" class="verse-number">19</a></sup> Ne tradas bestiis animas confitentes tibiet animas pauperum tuorum ne obliviscaris in finem.</p>
  <p class="verse" id="Ps.74.20"><sup><a href="#Ps.74.20" class="verse-number">20</a></sup> Respice in testamentum,quia repleta sunt latibula terrae tentoriis violentiae.</p>
  <p class="verse" id="Ps.74.21"><sup><a href="#Ps.74.21" class="verse-number">21</a></sup> Ne revertatur humilis factus confusus;pauper et inops laudabunt nomen tuum.</p>
  <p class="verse" id="Ps.74.22"><sup><a href="#Ps.74.22" class="verse-number">22</a></sup> Exsurge, Deus, iudica causam tuam;memor esto improperiorum tuorum,quae ab insipiente fiunt tota die.</p>
  <p class="verse" id="Ps.74.23"><sup><a href="#Ps.74.23" class="verse-number">23</a></sup> Ne obliviscaris voces inimicorum tuorum;tumultus adversariorum tuorum ascendit semper.</p>
  <h2>Chapter 75</h2>
  <p class="verse" id="Ps.75.1"><sup><a href="#Ps.75.1" class="verse-number">1</a></sup> Magistro chori. Secundum " Ne destruxeris ".PSALMUS. Asaph. Canticum.</p>
  <p class="verse" id="Ps.75.2"><sup><a href="#Ps.75.2" class="verse-number">2</a></sup> Confitebimur tibi, Deus;confitebimur et invocabimus nomen tuum:narrabimus mirabilia tua.</p>
  <p class="verse" id="Ps.75.3"><sup><a href="#Ps.75.3" class="verse-number">3</a></sup> Cum statuero tempus,ego iustitias iudicabo.</p>
  <p class="verse" id="Ps.75.4"><sup><a href="#Ps.75.4" class="verse-number">4</a></sup> Si liquefacta est terra et omnes, qui habitant in ea,ego confirmavi columnas eius.</p>
  <p class="verse" id="Ps.75.5"><sup><a href="#Ps.75.5" class="verse-number">5</a></sup> Dixi gloriantibus: " Nolite gloriari! "et delinquentibus: "Nolite exaltare cornu!</p>
  <p class="verse" id="Ps.75.6"><sup><a href="#Ps.75.6" class="verse-number">6</a></sup> Nolite exaltare in altum cornu vestrum;nolite loqui adversus Deum proterva ".</p>
  <p class="verse" id="Ps.75.7"><sup><a href="#Ps.75.7" class="verse-number">7</a></sup> Quia neque ab oriente neque ab occidenteneque a desertis exaltatio.</p>
  <p class="verse" id="Ps.75.8"><sup><a href="#Ps.75.8" class="verse-number">8</a></sup> Quoniam Deus iudex est:hunc humiliat et hunc exaltat.</p>
  <p class="verse" id="Ps.75.9"><sup><a href="#Ps.75.9" class="verse-number">9</a></sup> Quia calix in manu Dominivini meri plenus mixto.Et inclinavit ex hoc in hoc;verumtamen usque ad faeces epotabunt,bibent omnes peccatores terrae.</p>
  <p class="verse" id="Ps.75.10"><sup><a href="#Ps.75.10" class="verse-number">10</a></sup> Ego autem annuntiabo in saeculum,cantabo Deo Iacob.</p>
  <p class="verse" id="Ps.75.11"><sup><a href="#Ps.75.11" class="verse-number">11</a></sup> Et omnia cornua peccatorum confringam,et exaltabuntur cornua iusti.</p>
  <h2>Chapter 76</h2>
  <p class="verse" id="Ps.76.1"><sup><a href="#Ps.76.1" class="verse-number">1</a></sup> Magistro chori. Fidibus. PSALMUS. Asaph. Canticum.</p>
  <p class="verse" id="Ps.76.2"><sup><a href="#Ps.76.2" class="verse-number">2</a></sup> Notus in Iudaea Deus,in Israel magnum nomen eius.</p>
  <p class="verse" id="Ps.76.3"><sup><a href="#Ps.76.3" class="verse-number">3</a></sup> Et est in Salem tabernaculum eius,et habitatio eius in Sion.</p>
  <p class="verse" id="Ps.76.4"><sup><a href="#Ps.76.4" class="verse-number">4</a></sup> Ibi confregit coruscationes arcus,scutum, gladium et bellum.</p>
  <p class="verse" id="Ps.76.5"><sup><a href="#Ps.76.5" class="verse-number">5</a></sup> Illuminans tu, Mirabilis,a montibus direptionis.</p>
  <p class="verse" id="Ps.76.6"><sup><a href="#Ps.76.6" class="verse-number">6</a></sup> Spoliati sunt potentes corde, dormierunt somnum suum,et non invenerunt omnes viri fortes manus suas.</p>
  <p class="verse" id="Ps.76.7"><sup><a href="#Ps.76.7" class="verse-number">7</a></sup> Ab increpatione tua, Deus Iacob,dormitaverunt auriga et equus.</p>
  <p class="verse" id="Ps.76.8"><sup><a href="#Ps.76.8" class="verse-number">8</a></sup> Tu terribilis es, et quis resistet tibi?Ex tunc ira tua.</p>
  <p class="verse" id="Ps.76.9"><sup><a href="#Ps.76.9" class="verse-number">9</a></sup> De caelo auditum fecisti iudicium;terra tremuit et quievit,</p>
  <p class="verse" id="Ps.76.10"><sup><a href="#Ps.76.10" class="verse-number">10</a></sup> cum exsurgeret in iudicium Deus,ut salvos faceret omnes mansuetos terrae.</p>
  <p class="verse" id="Ps.76.11"><sup><a href="#Ps.76.11" class="verse-number">11</a></sup> Quoniam furor hominis confitebitur tibi,et reliquiae furoris diem festum agent tibi.</p>
  <p class="verse" id="Ps.76.12"><sup><a href="#Ps.76.12" class="verse-number">12</a></sup> Vovete et reddite Domino Deo vestro;omnes in circuitu eius afferant munera Terribili,</p>
  <p class="verse" id="Ps.76.13"><sup><a href="#Ps.76.13" class="verse-number">13</a></sup> ei, qui aufert spiritum principum,terribili apud reges terrae.</p>
  <h2>Chapter 77</h2>
  <p class="verse" id="Ps.77.1"><sup><a href="#Ps.77.1" class="verse-number">1</a></sup> Magistro chori. Secundum Idithun. Asaph. PSALMUS.</p>
  <p class="verse" id="Ps.77.2"><sup><a href="#Ps.77.2" class="verse-number">2</a></sup> Voce mea ad Dominum clamavi;voce mea ad Deum, et intendit mihi.</p>
  <p class="verse" id="Ps.77.3"><sup><a href="#Ps.77.3" class="verse-number">3</a></sup> In die tribulationis meae Deum exquisivi,manus meae nocte expansae suntet non fatigantur.Renuit consolari anima mea;</p>
  <p class="verse" id="Ps.77.4"><sup><a href="#Ps.77.4" class="verse-number">4</a></sup> memor sum Dei et ingemisco,exerceor, et deficit spiritus meus.</p>
  <p class="verse" id="Ps.77.5"><sup><a href="#Ps.77.5" class="verse-number">5</a></sup> Vigiles tenuisti palpebras oculi mei; turbatus sum et non sum locutus.</p>
  <p class="verse" id="Ps.77.6"><sup><a href="#Ps.77.6" class="verse-number">6</a></sup> Cogitavi dies antiquoset annos aeternos in mente habui.</p>
  <p class="verse" id="Ps.77.7"><sup><a href="#Ps.77.7" class="verse-number">7</a></sup> Meditatus sum nocte cum corde meoet exercitabar et scobebam spiritum meum.</p>
  <p class="verse" id="Ps.77.8"><sup><a href="#Ps.77.8" class="verse-number">8</a></sup> Numquid in aeternum proiciet Deus,aut non apponet, ut complacitior sit adhuc?</p>
  <p class="verse" id="Ps.77.9"><sup><a href="#Ps.77.9" class="verse-number">9</a></sup> Aut deficiet in finem misericordia sua,cessabit verbum a generatione in generationem?</p>
  <p class="verse" id="Ps.77.10"><sup><a href="#Ps.77.10" class="verse-number">10</a></sup> Aut obliviscetur misereri Deus,aut continebit in ira sua misericordias suas?</p>
  <p class="verse" id="Ps.77.11"><sup><a href="#Ps.77.11" class="verse-number">11</a></sup> Et dixi: " Hoc vulnus meum:mutatio dexterae Excelsi ".</p>
  <p class="verse" id="Ps.77.12"><sup><a href="#Ps.77.12" class="verse-number">12</a></sup> Memor ero operum Domini,memor ero ab initio mirabilium tuorum.</p>
  <p class="verse" id="Ps.77.13"><sup><a href="#Ps.77.13" class="verse-number">13</a></sup> Et meditabor in omnibus operibus tuiset in adinventionibus tuis exercebor.</p>
  <p class="verse" id="Ps.77.14"><sup><a href="#Ps.77.14" class="verse-number">14</a></sup> Deus, in sancto via tua;quis deus magnus sicut Deus noster?</p>
  <p class="verse" id="Ps.77.15"><sup><a href="#Ps.77.15" class="verse-number">15</a></sup> Tu es Deus, qui facis mirabilia,notam fecisti in populis virtutem tuam.</p>
  <p class="verse" id="Ps.77.16"><sup><a href="#Ps.77.16" class="verse-number">16</a></sup> Redemisti in brachio tuo populum tuum,filios Iacob et Ioseph.</p>
  <p class="verse" id="Ps.77.17"><sup><a href="#Ps.77.17" class="verse-number">17</a></sup> Viderunt te aquae, Deus,viderunt te aquae et doluerunt;etenim commotae sunt abyssi.</p>
  <p class="verse" id="Ps.77.18"><sup><a href="#Ps.77.18" class="verse-number">18</a></sup> Effuderunt aquas nubila,vocem dederunt nubes,etenim sagittae tuae transeunt.</p>
  <p class="verse" id="Ps.77.19"><sup><a href="#Ps.77.19" class="verse-number">19</a></sup> Vox tonitrui tui in rota;illuxerunt coruscationes tuae orbi terrae,commota est et contremuit terra.</p>
  <p class="verse" id="Ps.77.20"><sup><a href="#Ps.77.20" class="verse-number">20</a></sup> In mari via tua, et semitae tuae in aquis multis;et vestigia tua non cognoscuntur.</p>
  <p class="verse" id="Ps.77.21"><sup><a href="#Ps.77.21" class="verse-number">21</a></sup> Deduxisti sicut oves populum tuumin manu Moysi et Aaron.</p>
  <h2>Chapter 78</h2>
  <p class="verse" id="Ps.78.1"><sup><a href="#Ps.78.1" class="verse-number">1</a></sup> Maskil. Asaph.Attendite, popule meus, doctrinam meam;inclinate aurem vestram in verba oris mei.</p>
  <p class="verse" id="Ps.78.2"><sup><a href="#Ps.78.2" class="verse-number">2</a></sup> Aperiam in parabolis os meum,eloquar arcana aetatis antiquae.</p>
  <p class="verse" id="Ps.78.3"><sup><a href="#Ps.78.3" class="verse-number">3</a></sup> Quanta audivimus et cognovimus ea,et patres nostri narraverunt nobis,</p>
  <p class="verse" id="Ps.78.4"><sup><a href="#Ps.78.4" class="verse-number">4</a></sup> non occultabimus a filiis eorum,generationi alteri narranteslaudes Domini et virtutes eiuset mirabilia eius, quae fecit.</p>
  <p class="verse" id="Ps.78.5"><sup><a href="#Ps.78.5" class="verse-number">5</a></sup> Constituit testimonium in Iacobet legem posuit in Israel;quanta mandaverat patribus nostrisnota facere ea filiis suis,</p>
  <p class="verse" id="Ps.78.6"><sup><a href="#Ps.78.6" class="verse-number">6</a></sup> ut cognoscat generatio altera,filii, qui nascentur.Exsurgent et narrabunt filiis suis,</p>
  <p class="verse" id="Ps.78.7"><sup><a href="#Ps.78.7" class="verse-number">7</a></sup> ut ponant in Deo spem suamet non obliviscantur operum Deiet mandata eius custodiant.</p>
  <p class="verse" id="Ps.78.8"><sup><a href="#Ps.78.8" class="verse-number">8</a></sup> Ne fiant sicut patres eorum,generatio rebellis et exasperans;generatio, quae non firmavit cor suum,et non fuit fidelis Deo spiritus eius.</p>
  <p class="verse" id="Ps.78.9"><sup><a href="#Ps.78.9" class="verse-number">9</a></sup> Filii Ephraim, intendentes et mittentes arcum,conversi sunt in die belli.</p>
  <p class="verse" id="Ps.78.10"><sup><a href="#Ps.78.10" class="verse-number">10</a></sup> Non custodierunt testamentum Deiet in lege eius renuerunt ambulare.</p>
  <p class="verse" id="Ps.78.11"><sup><a href="#Ps.78.11" class="verse-number">11</a></sup> Et obliti sunt factorum eiuset mirabilium eius, quae ostendit eis.</p>
  <p class="verse" id="Ps.78.12"><sup><a href="#Ps.78.12" class="verse-number">12</a></sup> Coram patribus eorum fecit mirabiliain terra Aegypti, in campo Taneos.</p>
  <p class="verse" id="Ps.78.13"><sup><a href="#Ps.78.13" class="verse-number">13</a></sup> Scidit mare et perduxit eoset statuit aquas quasi in utre.</p>
  <p class="verse" id="Ps.78.14"><sup><a href="#Ps.78.14" class="verse-number">14</a></sup> Et deduxit eos in nube per diemet per totam noctem in illuminatione ignis.</p>
  <p class="verse" id="Ps.78.15"><sup><a href="#Ps.78.15" class="verse-number">15</a></sup> Scidit petram in eremoet adaquavit eos velut abyssus multa.</p>
  <p class="verse" id="Ps.78.16"><sup><a href="#Ps.78.16" class="verse-number">16</a></sup> Et eduxit rivulos de petraet deduxit tamquam flumina aquas.</p>
  <p class="verse" id="Ps.78.17"><sup><a href="#Ps.78.17" class="verse-number">17</a></sup> Et apposuerunt adhuc peccare ei,in iram excitaverunt Excelsum in inaquoso.</p>
  <p class="verse" id="Ps.78.18"><sup><a href="#Ps.78.18" class="verse-number">18</a></sup> Et tentaverunt Deum in cordibus suis,petentes escas animabus suis;</p>
  <p class="verse" id="Ps.78.19"><sup><a href="#Ps.78.19" class="verse-number">19</a></sup> et contra Deum locuti sunt,dixerunt: " Numquid poterit Deus parare mensam in deserto? ".</p>
  <p class="verse" id="Ps.78.20"><sup><a href="#Ps.78.20" class="verse-number">20</a></sup> Ecce percussit petram, et fluxerunt aquae,et torrentes inundaverunt. Numquid et panem poterit dareaut parare carnes populo suo? ".</p>
  <p class="verse" id="Ps.78.21"><sup><a href="#Ps.78.21" class="verse-number">21</a></sup> Ideo audivit Dominus et exarsit,et ignis accensus est in Iacob,et ira ascendit in Israel.</p>
  <p class="verse" id="Ps.78.22"><sup><a href="#Ps.78.22" class="verse-number">22</a></sup> Quia non crediderunt in Deonec speraverunt in salutari eius.</p>
  <p class="verse" id="Ps.78.23"><sup><a href="#Ps.78.23" class="verse-number">23</a></sup> Verumtamen mandavit nubibus desuperet ianuas caeli aperuit;</p>
  <p class="verse" id="Ps.78.24"><sup><a href="#Ps.78.24" class="verse-number">24</a></sup> et pluit illis manna ad manducandumet panem caeli dedit eis:</p>
  <p class="verse" id="Ps.78.25"><sup><a href="#Ps.78.25" class="verse-number">25</a></sup> panem angelorum manducavit homo;cibaria misit eis ad abundantiam.</p>
  <p class="verse" id="Ps.78.26"><sup><a href="#Ps.78.26" class="verse-number">26</a></sup> Excitavit austrum in caeloet induxit in virtute sua africum;</p>
  <p class="verse" id="Ps.78.27"><sup><a href="#Ps.78.27" class="verse-number">27</a></sup> et pluit super eos sicut pulverem carneset sicut arenam maris volatilia pennata:</p>
  <p class="verse" id="Ps.78.28"><sup><a href="#Ps.78.28" class="verse-number">28</a></sup> et ceciderunt in medio castrorum eorum,circa tabernacula eorum.</p>
  <p class="verse" id="Ps.78.29"><sup><a href="#Ps.78.29" class="verse-number">29</a></sup> Et manducaverunt et saturati sunt nimis,et desiderium eorum attulit eis.</p>
  <p class="verse" id="Ps.78.30"><sup><a href="#Ps.78.30" class="verse-number">30</a></sup> Nondum recesserant a desiderio suo,adhuc escae eorum erant in ore ipsorum,</p>
  <p class="verse" id="Ps.78.31"><sup><a href="#Ps.78.31" class="verse-number">31</a></sup> et ira Dei ascendit super eoset occidit pingues eorumet electos Israel prostravit.</p>
  <p class="verse" id="Ps.78.32"><sup><a href="#Ps.78.32" class="verse-number">32</a></sup> In omnibus his peccaverunt adhucet non crediderunt in mirabilibus eius;</p>
  <p class="verse" id="Ps.78.33"><sup><a href="#Ps.78.33" class="verse-number">33</a></sup> et consumpsit in halitu dies eorumet annos eorum cum festinatione.</p>
  <p class="verse" id="Ps.78.34"><sup><a href="#Ps.78.34" class="verse-number">34</a></sup> Cum occideret eos, quaerebant eumet conversi veniebant diluculo ad eum;</p>
  <p class="verse" id="Ps.78.35"><sup><a href="#Ps.78.35" class="verse-number">35</a></sup> et rememorati sunt quia Deus adiutor est eorum,et Deus Excelsus redemptor eorum est.</p>
  <p class="verse" id="Ps.78.36"><sup><a href="#Ps.78.36" class="verse-number">36</a></sup> Et suaserunt ei in ore suoet lingua sua mentiti sunt ei;</p>
  <p class="verse" id="Ps.78.37"><sup><a href="#Ps.78.37" class="verse-number">37</a></sup> cor autem eorum non erat rectum cum eo,nec fideles erant in testamento eius.</p>
  <p class="verse" id="Ps.78.38"><sup><a href="#Ps.78.38" class="verse-number">38</a></sup> Ipse autem est misericorset propitiatur iniquitati et non disperdit.Saepe avertit iram suamet non accendit omnem furorem suum.</p>
  <p class="verse" id="Ps.78.39"><sup><a href="#Ps.78.39" class="verse-number">39</a></sup> Et recordatus est quia caro sunt,spiritus vadens et non rediens.</p>
  <p class="verse" id="Ps.78.40"><sup><a href="#Ps.78.40" class="verse-number">40</a></sup> Quoties exacerbaverunt eum in deserto,in iram concitaverunt eum in inaquoso!</p>
  <p class="verse" id="Ps.78.41"><sup><a href="#Ps.78.41" class="verse-number">41</a></sup> Et reversi sunt et tentaverunt Deumet Sanctum Israel exacerbaverunt.</p>
  <p class="verse" id="Ps.78.42"><sup><a href="#Ps.78.42" class="verse-number">42</a></sup> Non sunt recordati manus eius,diei, qua redemit eos de manu tribulantis.</p>
  <p class="verse" id="Ps.78.43"><sup><a href="#Ps.78.43" class="verse-number">43</a></sup> Cum posuit in Aegypto signa suaet prodigia sua in campo Taneos.</p>
  <p class="verse" id="Ps.78.44"><sup><a href="#Ps.78.44" class="verse-number">44</a></sup> Convertit in sanguinem flumina eorumet rivulos eorum, ne biberent.</p>
  <p class="verse" id="Ps.78.45"><sup><a href="#Ps.78.45" class="verse-number">45</a></sup> Misit in eos coenomyiam et comedit eos,ranam et perdidit eos.</p>
  <p class="verse" id="Ps.78.46"><sup><a href="#Ps.78.46" class="verse-number">46</a></sup> Dedit brucho fructus eorum,labores eorum locustae.</p>
  <p class="verse" id="Ps.78.47"><sup><a href="#Ps.78.47" class="verse-number">47</a></sup> Occidit in grandine vineas eorum,moros eorum in pruina.</p>
  <p class="verse" id="Ps.78.48"><sup><a href="#Ps.78.48" class="verse-number">48</a></sup> Tradidit grandini iumenta eorumet greges eorum flammae ignis.</p>
  <p class="verse" id="Ps.78.49"><sup><a href="#Ps.78.49" class="verse-number">49</a></sup> Misit in eos ardorem irae suae,indignationem et comminationem et angustiam,immissionem angelorum malorum.</p>
  <p class="verse" id="Ps.78.50"><sup><a href="#Ps.78.50" class="verse-number">50</a></sup> Complanavit semitam irae suae;non pepercit a morte animabus eorumet vitam eorum in peste conclusit.</p>
  <p class="verse" id="Ps.78.51"><sup><a href="#Ps.78.51" class="verse-number">51</a></sup> Percussit omne primogenitum in terra Aegypti,primitias roboris eorum in tabernaculis Cham.</p>
  <p class="verse" id="Ps.78.52"><sup><a href="#Ps.78.52" class="verse-number">52</a></sup> Abstulit sicut oves populum suumet perduxit eos tamquam gregem in deserto.</p>
  <p class="verse" id="Ps.78.53"><sup><a href="#Ps.78.53" class="verse-number">53</a></sup> Deduxit eos in spe, et non timuerunt,et inimicos eorum operuit mare.</p>
  <p class="verse" id="Ps.78.54"><sup><a href="#Ps.78.54" class="verse-number">54</a></sup> Et induxit eos in fines sanctificationis suae,in montem, quem acquisivit dextera eius.</p>
  <p class="verse" id="Ps.78.55"><sup><a href="#Ps.78.55" class="verse-number">55</a></sup> Et eiecit a facie eorum genteset divisit eis terram in funiculo hereditatiset habitare fecit in tabernaculis eorum tribus Israel.</p>
  <p class="verse" id="Ps.78.56"><sup><a href="#Ps.78.56" class="verse-number">56</a></sup> Et tentaverunt et exacerbaverunt Deum Excelsumet testimonia eius non custodierunt.</p>
  <p class="verse" id="Ps.78.57"><sup><a href="#Ps.78.57" class="verse-number">57</a></sup> Recesserunt et praevaricati sunt,quemadmodum patres eorum;conversi sunt retro ut arcus pravus.</p>
  <p class="verse" id="Ps.78.58"><sup><a href="#Ps.78.58" class="verse-number">58</a></sup> In iram concitaverunt eum in collibus suiset in sculptilibus suis ad aemulationem eum provocaverunt.</p>
  <p class="verse" id="Ps.78.59"><sup><a href="#Ps.78.59" class="verse-number">59</a></sup> Audivit Deus et exarsitet sprevit valde Israel.</p>
  <p class="verse" id="Ps.78.60"><sup><a href="#Ps.78.60" class="verse-number">60</a></sup> Et reppulit habitaculum Silo,tabernaculum, ubi habitavit in hominibus.</p>
  <p class="verse" id="Ps.78.61"><sup><a href="#Ps.78.61" class="verse-number">61</a></sup> Et tradidit in captivitatem virtutem suamet pulchritudinem suam in manus inimici.</p>
  <p class="verse" id="Ps.78.62"><sup><a href="#Ps.78.62" class="verse-number">62</a></sup> Et conclusit in gladio populum suumet in hereditatem suam exarsit.</p>
  <p class="verse" id="Ps.78.63"><sup><a href="#Ps.78.63" class="verse-number">63</a></sup> Iuvenes eorum comedit ignis,et virgines eorum non sunt desponsatae.</p>
  <p class="verse" id="Ps.78.64"><sup><a href="#Ps.78.64" class="verse-number">64</a></sup> Sacerdotes eorum in gladio ceciderunt,et viduae eorum non plorabantur.</p>
  <p class="verse" id="Ps.78.65"><sup><a href="#Ps.78.65" class="verse-number">65</a></sup> Et excitatus est tamquam dormiens Dominus,tamquam potens crapulatus a vino.</p>
  <p class="verse" id="Ps.78.66"><sup><a href="#Ps.78.66" class="verse-number">66</a></sup> Et percussit inimicos suos in posteriora,opprobrium sempiternum dedit illis.</p>
  <p class="verse" id="Ps.78.67"><sup><a href="#Ps.78.67" class="verse-number">67</a></sup> Et reppulit tabernaculum Iosephet tribum Ephraim non elegit,</p>
  <p class="verse" id="Ps.78.68"><sup><a href="#Ps.78.68" class="verse-number">68</a></sup> sed elegit tribum Iudae,montem Sion, quem dilexit.</p>
  <p class="verse" id="Ps.78.69"><sup><a href="#Ps.78.69" class="verse-number">69</a></sup> Et aedificavit sicut excelsum sanctuarium suum,sicut terram, quam fundavit in saecula.</p>
  <p class="verse" id="Ps.78.70"><sup><a href="#Ps.78.70" class="verse-number">70</a></sup> Et elegit David servum suumet sustulit eum de gregibus ovium,</p>
  <p class="verse" id="Ps.78.71"><sup><a href="#Ps.78.71" class="verse-number">71</a></sup> de post fetantes accepit eum:pascere Iacob populum suumet Israel hereditatem suam.</p>
  <p class="verse" id="Ps.78.72"><sup><a href="#Ps.78.72" class="verse-number">72</a></sup> Et pavit eos in innocentia cordis suiet in prudentia manuum suarum deduxit eos.</p>
  <h2>Chapter 79</h2>
  <p class="verse" id="Ps.79.1"><sup><a href="#Ps.79.1" class="verse-number">1</a></sup> PSALMUS. Asaph.Deus, venerunt gentes in hereditatem tuam,polluerunt templum sanctum tuum,posuerunt Ierusalem in ruinas.</p>
  <p class="verse" id="Ps.79.2"><sup><a href="#Ps.79.2" class="verse-number">2</a></sup> Dederunt morticina servorum tuorum escas volatilibus caeli,carnes sanctorum tuorum bestiis terrae.</p>
  <p class="verse" id="Ps.79.3"><sup><a href="#Ps.79.3" class="verse-number">3</a></sup> Effuderunt sanguinem eorum tamquam aquamin circuitu Ierusalem, et non erat qui sepeliret.</p>
  <p class="verse" id="Ps.79.4"><sup><a href="#Ps.79.4" class="verse-number">4</a></sup> Facti sumus opprobrium vicinis nostris,subsannatio et illusio his, qui in circuitu nostro sunt.</p>
  <p class="verse" id="Ps.79.5"><sup><a href="#Ps.79.5" class="verse-number">5</a></sup> Usquequo, Domine? Irasceris in finem?Accendetur velut ignis zelus tuus?</p>
  <p class="verse" id="Ps.79.6"><sup><a href="#Ps.79.6" class="verse-number">6</a></sup> Effunde iram tuam in gentes, quae te non noverunt,et in regna, quae nomen tuum non invocaverunt,</p>
  <p class="verse" id="Ps.79.7"><sup><a href="#Ps.79.7" class="verse-number">7</a></sup> quia comederunt Iacobet sedem eius desolaverunt.</p>
  <p class="verse" id="Ps.79.8"><sup><a href="#Ps.79.8" class="verse-number">8</a></sup> Ne memineris iniquitatum patrum nostrorum,cito anticipent nos misericordiae tuae,quia pauperes facti sumus nimis.</p>
  <p class="verse" id="Ps.79.9"><sup><a href="#Ps.79.9" class="verse-number">9</a></sup> Adiuva nos, Deus salutaris nostri,propter gloriam nominis tui et libera nos;et propitius esto peccatis nostris propter nomen tuum.</p>
  <p class="verse" id="Ps.79.10"><sup><a href="#Ps.79.10" class="verse-number">10</a></sup> Quare dicent in gentibus: " Ubi est Deus eorum? ".Innotescat in nationibus coram oculis nostrisultio sanguinis servorum tuorum, qui effusus est.</p>
  <p class="verse" id="Ps.79.11"><sup><a href="#Ps.79.11" class="verse-number">11</a></sup> Introeat in conspectu tuo gemitus compeditorum;secundum magnitudinem brachii tuisuperstites relinque filios mortis.</p>
  <p class="verse" id="Ps.79.12"><sup><a href="#Ps.79.12" class="verse-number">12</a></sup> Et redde vicinis nostris septuplum in sinu eorum,improperium ipsorum, quod exprobraverunt tibi, Domine.</p>
  <p class="verse" id="Ps.79.13"><sup><a href="#Ps.79.13" class="verse-number">13</a></sup> Nos autem, populus tuus et oves pascuae tuae,confitebimur tibi in saeculum;in generationem et generationem annuntiabimus laudem tuam.</p>
  <h2>Chapter 80</h2>
  <p class="verse" id="Ps.80.1"><sup><a href="#Ps.80.1" class="verse-number">1</a></sup> Magistro chori. Secundum " Lilium praecepti ".Asaph. PSALMUS.</p>
  <p class="verse" id="Ps.80.2"><sup><a href="#Ps.80.2" class="verse-number">2</a></sup> Qui pascis Israel, intende,qui deducis velut ovem Ioseph.Qui sedes super cherubim, effulge</p>
  <p class="verse" id="Ps.80.3"><sup><a href="#Ps.80.3" class="verse-number">3</a></sup> coram Ephraim, Beniamin et Manasse.Excita potentiam tuam et veni,ut salvos facias nos.</p>
  <p class="verse" id="Ps.80.4"><sup><a href="#Ps.80.4" class="verse-number">4</a></sup> Deus, converte nos,illustra faciem tuam, et salvi erimus.</p>
  <p class="verse" id="Ps.80.5"><sup><a href="#Ps.80.5" class="verse-number">5</a></sup> Domine, Deus virtutum,quousque irasceris super orationem populi tui?</p>
  <p class="verse" id="Ps.80.6"><sup><a href="#Ps.80.6" class="verse-number">6</a></sup> Cibasti nos pane lacrimarumet potum dedisti nobis in lacrimis copiose.</p>
  <p class="verse" id="Ps.80.7"><sup><a href="#Ps.80.7" class="verse-number">7</a></sup> Posuisti nos in contradictionem vicinis nostris,et inimici nostri subsannaverunt nos.</p>
  <p class="verse" id="Ps.80.8"><sup><a href="#Ps.80.8" class="verse-number">8</a></sup> Deus virtutum, converte nos,illustra faciem tuam, et salvi erimus.</p>
  <p class="verse" id="Ps.80.9"><sup><a href="#Ps.80.9" class="verse-number">9</a></sup> Vineam de Aegypto transtulisti,eiecisti gentes et plantasti eam.</p>
  <p class="verse" id="Ps.80.10"><sup><a href="#Ps.80.10" class="verse-number">10</a></sup> Purgasti locum in conspectu eius,plantasti radices eius, et implevit terram.</p>
  <p class="verse" id="Ps.80.11"><sup><a href="#Ps.80.11" class="verse-number">11</a></sup> Operti sunt montes umbra eius,et ramis eius cedri Dei;</p>
  <p class="verse" id="Ps.80.12"><sup><a href="#Ps.80.12" class="verse-number">12</a></sup> extendit palmites suos usque ad mareet usque ad flumen propagines suas.</p>
  <p class="verse" id="Ps.80.13"><sup><a href="#Ps.80.13" class="verse-number">13</a></sup> Ut quid destruxisti maceriam eius,et vindemiant eam omnes, qui praetergrediuntur viam?</p>
  <p class="verse" id="Ps.80.14"><sup><a href="#Ps.80.14" class="verse-number">14</a></sup> Exterminavit eam aper de silva,et singularis ferus depastus est eam.</p>
  <p class="verse" id="Ps.80.15"><sup><a href="#Ps.80.15" class="verse-number">15</a></sup> Deus virtutum, convertere,respice de caelo et vide et visita vineam istam.</p>
  <p class="verse" id="Ps.80.16"><sup><a href="#Ps.80.16" class="verse-number">16</a></sup> Et protege eam, quam plantavit dextera tua,et super filium hominis, quem confirmasti tibi.</p>
  <p class="verse" id="Ps.80.17"><sup><a href="#Ps.80.17" class="verse-number">17</a></sup> Incensa est igni et suffossa;ab increpatione vultus tui peribunt.</p>
  <p class="verse" id="Ps.80.18"><sup><a href="#Ps.80.18" class="verse-number">18</a></sup> Fiat manus tua super virum dexterae tuae,super filium hominis, quem confirmasti tibi.</p>
  <p class="verse" id="Ps.80.19"><sup><a href="#Ps.80.19" class="verse-number">19</a></sup> Et non discedemus a te, vivificabis nos,et nomen tuum invocabimus.</p>
  <p class="verse" id="Ps.80.20"><sup><a href="#Ps.80.20" class="verse-number">20</a></sup> Domine, Deus virtutum, converte noset illustra faciem tuam, et salvi erimus.</p>
  <h2>Chapter 81</h2>
  <p class="verse" id="Ps.81.1"><sup><a href="#Ps.81.1" class="verse-number">1</a></sup> Magistro chori. Secundum " Torcularia... ". Asaph.</p>
  <p class="verse" id="Ps.81.2"><sup><a href="#Ps.81.2" class="verse-number">2</a></sup> Exsultate Deo adiutori nostro;iubilate Deo Iacob.</p>
  <p class="verse" id="Ps.81.3"><sup><a href="#Ps.81.3" class="verse-number">3</a></sup> Sumite psalmum et date tympanum,psalterium iucundum cum cithara.</p>
  <p class="verse" id="Ps.81.4"><sup><a href="#Ps.81.4" class="verse-number">4</a></sup> Bucinate in neomenia tuba,in die plenae lunae, in sollemnitate nostra.</p>
  <p class="verse" id="Ps.81.5"><sup><a href="#Ps.81.5" class="verse-number">5</a></sup> Quia praeceptum in Israel est,et iudicium Deo Iacob.</p>
  <p class="verse" id="Ps.81.6"><sup><a href="#Ps.81.6" class="verse-number">6</a></sup> Testimonium in Ioseph posuit illud,cum exiret de terra Aegypti;sermonem, quem non noveram, audivi:</p>
  <p class="verse" id="Ps.81.7"><sup><a href="#Ps.81.7" class="verse-number">7</a></sup> " Diverti ab oneribus dorsum eius;manus eius a cophino recesserunt.</p>
  <p class="verse" id="Ps.81.8"><sup><a href="#Ps.81.8" class="verse-number">8</a></sup> In tribulatione invocasti me, et liberavi te,exaudivi te in abscondito tempestatis,probavi te apud aquam Meriba.</p>
  <p class="verse" id="Ps.81.9"><sup><a href="#Ps.81.9" class="verse-number">9</a></sup> Audi, populus meus, et contestabor te;Israel, utinam audias me!</p>
  <p class="verse" id="Ps.81.10"><sup><a href="#Ps.81.10" class="verse-number">10</a></sup> Non erit in te deus alienus,neque adorabis deum extraneum.</p>
  <p class="verse" id="Ps.81.11"><sup><a href="#Ps.81.11" class="verse-number">11</a></sup> Ego enim sum Dominus Deus tuus,qui eduxi te de terra Aegypti;dilata os tuum, et implebo illud.</p>
  <p class="verse" id="Ps.81.12"><sup><a href="#Ps.81.12" class="verse-number">12</a></sup> Et non audivit populus meus vocem meam,et Israel non intendit mihi.</p>
  <p class="verse" id="Ps.81.13"><sup><a href="#Ps.81.13" class="verse-number">13</a></sup> Et dimisi eos secundum duritiam cordis eorum,ibunt in adinventionibus suis.</p>
  <p class="verse" id="Ps.81.14"><sup><a href="#Ps.81.14" class="verse-number">14</a></sup> Si populus meus audisset me,Israel si in viis meis ambulasset!</p>
  <p class="verse" id="Ps.81.15"><sup><a href="#Ps.81.15" class="verse-number">15</a></sup> In brevi inimicos eorum humiliassemet super tribulantes eos misissem manum meam.</p>
  <p class="verse" id="Ps.81.16"><sup><a href="#Ps.81.16" class="verse-number">16</a></sup> Inimici Domini blandirentur ei,et esset sors eorum in saecula;</p>
  <p class="verse" id="Ps.81.17"><sup><a href="#Ps.81.17" class="verse-number">17</a></sup> et cibarem eos ex adipe frumentiet de petra melle saturarem eos ".</p>
  <h2>Chapter 82</h2>
  <p class="verse" id="Ps.82.1"><sup><a href="#Ps.82.1" class="verse-number">1</a></sup> PSALMUS. Asaph.Deus stetit in concilio divino,in medio deorum iudicat.</p>
  <p class="verse" id="Ps.82.2"><sup><a href="#Ps.82.2" class="verse-number">2</a></sup> " Usquequo iudicabitis iniqueet facies peccatorum sumetis?</p>
  <p class="verse" id="Ps.82.3"><sup><a href="#Ps.82.3" class="verse-number">3</a></sup> Iudicate egeno et pupillo,humilem et pauperem iustificate.</p>
  <p class="verse" id="Ps.82.4"><sup><a href="#Ps.82.4" class="verse-number">4</a></sup> Eripite pauperemet egenum de manu peccatoris liberate ".</p>
  <p class="verse" id="Ps.82.5"><sup><a href="#Ps.82.5" class="verse-number">5</a></sup> Nescierunt neque intellexerunt, in tenebris ambulant;movebuntur omnia fundamenta terrae.</p>
  <p class="verse" id="Ps.82.6"><sup><a href="#Ps.82.6" class="verse-number">6</a></sup> Ego dixi: " Dii estis,et filii Excelsi omnes ".</p>
  <p class="verse" id="Ps.82.7"><sup><a href="#Ps.82.7" class="verse-number">7</a></sup> Vos autem sicut homines morieminiet sicut unus de principibus cadetis.</p>
  <p class="verse" id="Ps.82.8"><sup><a href="#Ps.82.8" class="verse-number">8</a></sup> Surge, Deus, iudica terram,quoniam tu hereditabis in omnibus gentibus.</p>
  <h2>Chapter 83</h2>
  <p class="verse" id="Ps.83.1"><sup><a href="#Ps.83.1" class="verse-number">1</a></sup> Canticum. PSALMUS. Asaph.</p>
  <p class="verse" id="Ps.83.2"><sup><a href="#Ps.83.2" class="verse-number">2</a></sup> Deus, ne quiescas, ne taceasneque compescaris, Deus,</p>
  <p class="verse" id="Ps.83.3"><sup><a href="#Ps.83.3" class="verse-number">3</a></sup> quoniam ecce inimici tui fremuerunt,et, qui oderunt te, extulerunt caput.</p>
  <p class="verse" id="Ps.83.4"><sup><a href="#Ps.83.4" class="verse-number">4</a></sup> Adversus populum tuum malignaverunt consiliumet cogitaverunt adversus eos, quos abscondisti tibi.</p>
  <p class="verse" id="Ps.83.5"><sup><a href="#Ps.83.5" class="verse-number">5</a></sup> Dixerunt: " Venite, et disperdamus eos de gente,et non memoretur nomen Israel ultra! ".</p>
  <p class="verse" id="Ps.83.6"><sup><a href="#Ps.83.6" class="verse-number">6</a></sup> Quoniam cogitaverunt unanimiter,adversum te testamentum statuerunt:</p>
  <p class="verse" id="Ps.83.7"><sup><a href="#Ps.83.7" class="verse-number">7</a></sup> tabernacula Idumaeorum et Ismaelitae,Moab et Agareni,</p>
  <p class="verse" id="Ps.83.8"><sup><a href="#Ps.83.8" class="verse-number">8</a></sup> Gebal et Ammon et Amalec,Philistaea cum habitantibus Tyrum.</p>
  <p class="verse" id="Ps.83.9"><sup><a href="#Ps.83.9" class="verse-number">9</a></sup> Etenim Assur sociabatur cum illis;facti sunt in adiutorium filiis Lot.</p>
  <p class="verse" id="Ps.83.10"><sup><a href="#Ps.83.10" class="verse-number">10</a></sup> Fac illis sicut Madian et Sisarae,sicut Iabin in torrente Cison.</p>
  <p class="verse" id="Ps.83.11"><sup><a href="#Ps.83.11" class="verse-number">11</a></sup> Disperierunt in Endor,facti sunt ut stercus super terram.</p>
  <p class="verse" id="Ps.83.12"><sup><a href="#Ps.83.12" class="verse-number">12</a></sup> Pone duces eorum sicut Oreb et Zebet Zebee et Salmana, omnes principes eorum,</p>
  <p class="verse" id="Ps.83.13"><sup><a href="#Ps.83.13" class="verse-number">13</a></sup> qui dixerunt: Hereditate possideamus pascua Dei! ".</p>
  <p class="verse" id="Ps.83.14"><sup><a href="#Ps.83.14" class="verse-number">14</a></sup> Deus meus, pone illos ut rotamet sicut stipulam ante ventum.</p>
  <p class="verse" id="Ps.83.15"><sup><a href="#Ps.83.15" class="verse-number">15</a></sup> Sicut ignis, qui comburit silvam,et sicut flamma devorans montes,</p>
  <p class="verse" id="Ps.83.16"><sup><a href="#Ps.83.16" class="verse-number">16</a></sup> ita persequeris illos in tempestate tuaet in procella tua turbabis eos.</p>
  <p class="verse" id="Ps.83.17"><sup><a href="#Ps.83.17" class="verse-number">17</a></sup> Imple facies eorum ignominia,et quaerent nomen tuum, Domine.</p>
  <p class="verse" id="Ps.83.18"><sup><a href="#Ps.83.18" class="verse-number">18</a></sup> Erubescant et conturbentur in saeculum saeculiet confundantur et pereant;</p>
  <p class="verse" id="Ps.83.19"><sup><a href="#Ps.83.19" class="verse-number">19</a></sup> et cognoscant quia nomen tibi Dominus:tu solus Altissimus super omnem terram.</p>
  <h2>Chapter 84</h2>
  <p class="verse" id="Ps.84.1"><sup><a href="#Ps.84.1" class="verse-number">1</a></sup> Magistro chori. Secundum " Torcularia ".Filiorum Core. PSALMUS.</p>
  <p class="verse" id="Ps.84.2"><sup><a href="#Ps.84.2" class="verse-number">2</a></sup> Quam dilecta tabernacula tua, Domine virtutum!</p>
  <p class="verse" id="Ps.84.3"><sup><a href="#Ps.84.3" class="verse-number">3</a></sup> Concupiscit et deficit anima mea in atria Domini.Cor meum et caro mea exsultaverunt in Deum vivum.</p>
  <p class="verse" id="Ps.84.4"><sup><a href="#Ps.84.4" class="verse-number">4</a></sup> Etenim passer invenit sibi domum,et turtur nidum sibi, ubi ponat pullos suos:altaria tua, Domine virtutum, rex meus et Deus meus.</p>
  <p class="verse" id="Ps.84.5"><sup><a href="#Ps.84.5" class="verse-number">5</a></sup> Beati, qui habitant in domo tua:in perpetuum laudabunt te.</p>
  <p class="verse" id="Ps.84.6"><sup><a href="#Ps.84.6" class="verse-number">6</a></sup> Beatus vir, cuius est auxilium abs te,ascensiones in corde suo disposuit.</p>
  <p class="verse" id="Ps.84.7"><sup><a href="#Ps.84.7" class="verse-number">7</a></sup> Transeuntes per vallem sitientemin fontem ponent eam,etenim benedictionibus vestiet eam pluvia matutina.</p>
  <p class="verse" id="Ps.84.8"><sup><a href="#Ps.84.8" class="verse-number">8</a></sup> Ibunt de virtute in virtutem,videbitur Deus deorum in Sion.</p>
  <p class="verse" id="Ps.84.9"><sup><a href="#Ps.84.9" class="verse-number">9</a></sup> Domine, Deus virtutum, exaudi orationem meam;auribus percipe, Deus Iacob.</p>
  <p class="verse" id="Ps.84.10"><sup><a href="#Ps.84.10" class="verse-number">10</a></sup> Protector noster aspice, Deus,et respice in faciem christi tui.</p>
  <p class="verse" id="Ps.84.11"><sup><a href="#Ps.84.11" class="verse-number">11</a></sup> Quia melior est dies una in atriis tuis super milia,elegi ad limen esse in domo Dei meimagis quam habitare in tabernaculis peccatorum.</p>
  <p class="verse" id="Ps.84.12"><sup><a href="#Ps.84.12" class="verse-number">12</a></sup> Quia sol et scutum est Dominus Deus,gratiam et gloriam dabit Dominus;non privabit bonis eos,qui ambulant in innocentia.</p>
  <p class="verse" id="Ps.84.13"><sup><a href="#Ps.84.13" class="verse-number">13</a></sup> Domine virtutum, beatus homo, qui sperat in te.</p>
  <h2>Chapter 85</h2>
  <p class="verse" id="Ps.85.1"><sup><a href="#Ps.85.1" class="verse-number">1</a></sup> Magistro chori. Filiorum Core. PSALMUS.</p>
  <p class="verse" id="Ps.85.2"><sup><a href="#Ps.85.2" class="verse-number">2</a></sup> Complacuisti tibi, Domine, in terra tua,convertisti captivitatem Iacob.</p>
  <p class="verse" id="Ps.85.3"><sup><a href="#Ps.85.3" class="verse-number">3</a></sup> Remisisti iniquitatem plebis tuae,operuisti omnia peccata eorum.</p>
  <p class="verse" id="Ps.85.4"><sup><a href="#Ps.85.4" class="verse-number">4</a></sup> Contraxisti omnem iram tuam,revertisti a furore indignationis tuae.</p>
  <p class="verse" id="Ps.85.5"><sup><a href="#Ps.85.5" class="verse-number">5</a></sup> Converte nos, Deus, salutaris noster,et averte iram tuam a nobis.</p>
  <p class="verse" id="Ps.85.6"><sup><a href="#Ps.85.6" class="verse-number">6</a></sup> Numquid in aeternum irasceris nobisaut extendes iram tuam a generatione in generationem?</p>
  <p class="verse" id="Ps.85.7"><sup><a href="#Ps.85.7" class="verse-number">7</a></sup> Nonne tu conversus vivificabis nos,et plebs tua laetabitur in te?</p>
  <p class="verse" id="Ps.85.8"><sup><a href="#Ps.85.8" class="verse-number">8</a></sup> Ostende nobis, Domine, misericordiam tuamet salutare tuum da nobis.</p>
  <p class="verse" id="Ps.85.9"><sup><a href="#Ps.85.9" class="verse-number">9</a></sup> Audiam, quid loquatur Dominus Deus,quoniam loquetur pacem ad plebem suam et sanctos suoset ad eos, qui convertuntur corde.</p>
  <p class="verse" id="Ps.85.10"><sup><a href="#Ps.85.10" class="verse-number">10</a></sup> Vere prope timentes eum salutare ipsius,ut inhabitet gloria in terra nostra.</p>
  <p class="verse" id="Ps.85.11"><sup><a href="#Ps.85.11" class="verse-number">11</a></sup> Misericordia et veritas obviaverunt sibi,iustitia et pax osculatae sunt.</p>
  <p class="verse" id="Ps.85.12"><sup><a href="#Ps.85.12" class="verse-number">12</a></sup> Veritas de terra orta est,et iustitia de caelo prospexit.</p>
  <p class="verse" id="Ps.85.13"><sup><a href="#Ps.85.13" class="verse-number">13</a></sup> Etenim Dominus dabit benignitatem,et terra nostra dabit fructum suum.</p>
  <p class="verse" id="Ps.85.14"><sup><a href="#Ps.85.14" class="verse-number">14</a></sup> Iustitia ante eum ambulabitet ponet in via gressus suos.</p>
  <h2>Chapter 86</h2>
  <p class="verse" id="Ps.86.1"><sup><a href="#Ps.86.1" class="verse-number">1</a></sup> Precatio. David.Inclina, Domine, aurem tuam et exaudi me,quoniam inops et pauper sum ego.</p>
  <p class="verse" id="Ps.86.2"><sup><a href="#Ps.86.2" class="verse-number">2</a></sup> Custodi animam meam, quoniam sanctus sum;salvum fac servum tuum, Deus meus, sperantem in te</p>
  <p class="verse" id="Ps.86.3"><sup><a href="#Ps.86.3" class="verse-number">3</a></sup> Miserere mei, Domine, quoniam ad te clamavi tota die.</p>
  <p class="verse" id="Ps.86.4"><sup><a href="#Ps.86.4" class="verse-number">4</a></sup> Laetifica animam servi tui,quoniam ad te, Domine, animam meam levavi.</p>
  <p class="verse" id="Ps.86.5"><sup><a href="#Ps.86.5" class="verse-number">5</a></sup> Quoniam tu, Domine, suavis et mitiset multae misericordiae omnibus invocantibus te. -</p>
  <p class="verse" id="Ps.86.6"><sup><a href="#Ps.86.6" class="verse-number">6</a></sup> Auribus percipe, Domine, orationem meamet intende voci deprecationis meae.</p>
  <p class="verse" id="Ps.86.7"><sup><a href="#Ps.86.7" class="verse-number">7</a></sup> In die tribulationis meae clamavi ad te,quia exaudies me.</p>
  <p class="verse" id="Ps.86.8"><sup><a href="#Ps.86.8" class="verse-number">8</a></sup> Non est similis tui in diis, Domine,et nihil sicut opera tua.</p>
  <p class="verse" id="Ps.86.9"><sup><a href="#Ps.86.9" class="verse-number">9</a></sup> Omnes gentes, quascumque fecisti, venientet adorabunt coram te, Domine,et glorificabunt nomen tuum,</p>
  <p class="verse" id="Ps.86.10"><sup><a href="#Ps.86.10" class="verse-number">10</a></sup> quoniam magnus es tu et faciens mirabilia:tu es Deus solus.</p>
  <p class="verse" id="Ps.86.11"><sup><a href="#Ps.86.11" class="verse-number">11</a></sup> Doce me, Domine, viam tuam,et ingrediar in veritate tua;simplex fac cor meum,ut timeat nomen tuum.</p>
  <p class="verse" id="Ps.86.12"><sup><a href="#Ps.86.12" class="verse-number">12</a></sup> Confitebor tibi, Domine Deus meus, in toto corde meoet glorificabo nomen tuum in aeternum,</p>
  <p class="verse" id="Ps.86.13"><sup><a href="#Ps.86.13" class="verse-number">13</a></sup> quia misericordia tua magna est super me,et eruisti animam meam ex inferno inferiori.</p>
  <p class="verse" id="Ps.86.14"><sup><a href="#Ps.86.14" class="verse-number">14</a></sup> Deus, superbi insurrexerunt super me,et synagoga potentium quaesierunt animam meamet non proposuerunt te in conspectu suo.</p>
  <p class="verse" id="Ps.86.15"><sup><a href="#Ps.86.15" class="verse-number">15</a></sup> Et tu, Domine, Deus miserator et misericors,patiens et multae misericordiae et veritatis,</p>
  <p class="verse" id="Ps.86.16"><sup><a href="#Ps.86.16" class="verse-number">16</a></sup> respice in me et miserere mei;da fortitudinem tuam puero tuoet salvum fac filium ancillae tuae.</p>
  <p class="verse" id="Ps.86.17"><sup><a href="#Ps.86.17" class="verse-number">17</a></sup> Fac mecum signum in bonum,ut videant, qui oderunt me, et confundantur,quoniam tu, Domine, adiuvisti me et consolatus es me.</p>
  <h2>Chapter 87</h2>
  <p class="verse" id="Ps.87.1"><sup><a href="#Ps.87.1" class="verse-number">1</a></sup> Filiorum Core. PSALMUS. Canticum.Fundamenta eius in montibus sanctis;</p>
  <p class="verse" id="Ps.87.2"><sup><a href="#Ps.87.2" class="verse-number">2</a></sup> diligit Dominus portas Sionsuper omnia tabernacula Iacob.</p>
  <p class="verse" id="Ps.87.3"><sup><a href="#Ps.87.3" class="verse-number">3</a></sup> Gloriosa dicta sunt de te, civitas Dei! -</p>
  <p class="verse" id="Ps.87.4"><sup><a href="#Ps.87.4" class="verse-number">4</a></sup> Memor ero Rahab et Babylonis inter scientes me;ecce Philistaea et Tyrus cum Aethiopia:hi nati sunt illic.</p>
  <p class="verse" id="Ps.87.5"><sup><a href="#Ps.87.5" class="verse-number">5</a></sup> Et de Sion dicetur: " Hic et ille natus est in ea;et ipse firmavit eam Altissimus ".</p>
  <p class="verse" id="Ps.87.6"><sup><a href="#Ps.87.6" class="verse-number">6</a></sup> Dominus referet in librum populorum: Hi nati sunt illic ".</p>
  <p class="verse" id="Ps.87.7"><sup><a href="#Ps.87.7" class="verse-number">7</a></sup> Et cantant sicut choros ducentes: Omnes fontes mei in te ".</p>
  <h2>Chapter 88</h2>
  <p class="verse" id="Ps.88.1"><sup><a href="#Ps.88.1" class="verse-number">1</a></sup> Canticum. PSALMUS. Filiorum Core. Magistro chori.Secundum " Mahalat ". Ad cantandum. Maskil. Heman Ezrahitae.</p>
  <p class="verse" id="Ps.88.2"><sup><a href="#Ps.88.2" class="verse-number">2</a></sup> Domine, Deus salutis meae,in die clamavi et nocte coram te.</p>
  <p class="verse" id="Ps.88.3"><sup><a href="#Ps.88.3" class="verse-number">3</a></sup> Intret in conspectu tuo oratio mea;inclina aurem tuam ad precem meam.</p>
  <p class="verse" id="Ps.88.4"><sup><a href="#Ps.88.4" class="verse-number">4</a></sup> Quia repleta est malis anima mea,et vita mea inferno appropinquavit.</p>
  <p class="verse" id="Ps.88.5"><sup><a href="#Ps.88.5" class="verse-number">5</a></sup> Aestimatus sum cum descendentibus in lacum,factus sum sicut homo sine adiutorio.</p>
  <p class="verse" id="Ps.88.6"><sup><a href="#Ps.88.6" class="verse-number">6</a></sup> Inter mortuos liber,sicut vulnerati dormientes in sepulcris;quorum non es memor amplius,et ipsi de manu tua abscissi sunt.</p>
  <p class="verse" id="Ps.88.7"><sup><a href="#Ps.88.7" class="verse-number">7</a></sup> Posuisti me in lacu inferiori,in tenebrosis et in umbra mortis.</p>
  <p class="verse" id="Ps.88.8"><sup><a href="#Ps.88.8" class="verse-number">8</a></sup> Super me gravatus est furor tuus,et omnes fluctus tuos induxisti super me.</p>
  <p class="verse" id="Ps.88.9"><sup><a href="#Ps.88.9" class="verse-number">9</a></sup> Longe fecisti notos meos a me,posuisti me abominationem eis;conclusus sum et non egrediar.</p>
  <p class="verse" id="Ps.88.10"><sup><a href="#Ps.88.10" class="verse-number">10</a></sup> Oculi mei languerunt prae afflictione.Clamavi ad te, Domine, tota die,expandi ad te manus meas. -</p>
  <p class="verse" id="Ps.88.11"><sup><a href="#Ps.88.11" class="verse-number">11</a></sup> Numquid mortuis facies mirabilia,aut surgent umbrae et confitebuntur tibi?</p>
  <p class="verse" id="Ps.88.12"><sup><a href="#Ps.88.12" class="verse-number">12</a></sup> Numquid narrabit aliquis in sepulcro misericordiam tuamet veritatem tuam in loco perditionis?</p>
  <p class="verse" id="Ps.88.13"><sup><a href="#Ps.88.13" class="verse-number">13</a></sup> Numquid cognoscentur in tenebris mirabilia tua,et iustitia tua in terra oblivionis?</p>
  <p class="verse" id="Ps.88.14"><sup><a href="#Ps.88.14" class="verse-number">14</a></sup> Et ego ad te, Domine, clamavi,et mane oratio mea praeveniet te.</p>
  <p class="verse" id="Ps.88.15"><sup><a href="#Ps.88.15" class="verse-number">15</a></sup> Ut quid, Domine, repellis animam meam,abscondis faciem tuam a me?</p>
  <p class="verse" id="Ps.88.16"><sup><a href="#Ps.88.16" class="verse-number">16</a></sup> Pauper sum ego et moriens a iuventute mea;portavi pavores tuos et conturbatus sum.</p>
  <p class="verse" id="Ps.88.17"><sup><a href="#Ps.88.17" class="verse-number">17</a></sup> Super me transierunt irae tuae,et terrores tui exciderunt me.</p>
  <p class="verse" id="Ps.88.18"><sup><a href="#Ps.88.18" class="verse-number">18</a></sup> Circuierunt me sicut aqua tota die,circumdederunt me simul.</p>
  <p class="verse" id="Ps.88.19"><sup><a href="#Ps.88.19" class="verse-number">19</a></sup> Elongasti a me amicum et proximum,et noti mei sunt tenebrae.</p>
  <h2>Chapter 89</h2>
  <p class="verse" id="Ps.89.1"><sup><a href="#Ps.89.1" class="verse-number">1</a></sup> Maskil. Ethan Ezrahitae.</p>
  <p class="verse" id="Ps.89.2"><sup><a href="#Ps.89.2" class="verse-number">2</a></sup> Misericordias Domini in aeternum cantabo;in generationem et generationemannuntiabo veritatem tuam in ore meo.</p>
  <p class="verse" id="Ps.89.3"><sup><a href="#Ps.89.3" class="verse-number">3</a></sup> Quoniam dixisti: " In aeternum misericordia aedificabitur ",in caelis firmabitur veritas tua.</p>
  <p class="verse" id="Ps.89.4"><sup><a href="#Ps.89.4" class="verse-number">4</a></sup> " Disposui testamentum electo meo,iuravi David servo meo:</p>
  <p class="verse" id="Ps.89.5"><sup><a href="#Ps.89.5" class="verse-number">5</a></sup> Usque in aeternum confirmabo semen tuumet aedificabo in generationem et generationem sedem tuam ".</p>
  <p class="verse" id="Ps.89.6"><sup><a href="#Ps.89.6" class="verse-number">6</a></sup> Confitebuntur caeli mirabilia tua, Domine,etenim veritatem tuam in ecclesia sanctorum.</p>
  <p class="verse" id="Ps.89.7"><sup><a href="#Ps.89.7" class="verse-number">7</a></sup> Quoniam quis in nubibus aequabitur Domino,similis erit Domino in filiis Dei?</p>
  <p class="verse" id="Ps.89.8"><sup><a href="#Ps.89.8" class="verse-number">8</a></sup> Deus, metuendus in consilio sanctorum,magnus et terribilis super omnes, qui in circuitu eius sunt.</p>
  <p class="verse" id="Ps.89.9"><sup><a href="#Ps.89.9" class="verse-number">9</a></sup> Domine, Deus virtutum, quis similis tibi?Potens es, Domine, et veritas tua in circuitu tuo.</p>
  <p class="verse" id="Ps.89.10"><sup><a href="#Ps.89.10" class="verse-number">10</a></sup> Tu dominaris superbiae maris,elationes fluctuum eius tu mitigas.</p>
  <p class="verse" id="Ps.89.11"><sup><a href="#Ps.89.11" class="verse-number">11</a></sup> Tu conculcasti sicut vulneratum Rahab,in brachio virtutis tuae dispersisti inimicos tuos.</p>
  <p class="verse" id="Ps.89.12"><sup><a href="#Ps.89.12" class="verse-number">12</a></sup> Tui sunt caeli, et tua est terra,orbem terrae et plenitudinem eius tu fundasti;</p>
  <p class="verse" id="Ps.89.13"><sup><a href="#Ps.89.13" class="verse-number">13</a></sup> Aquilonem et austrum tu creasti,Thabor et Hermon in nomine tuo exsultabunt.</p>
  <p class="verse" id="Ps.89.14"><sup><a href="#Ps.89.14" class="verse-number">14</a></sup> Tibi brachium cum potentia;firma est manus tua, et exaltata dextera tua.</p>
  <p class="verse" id="Ps.89.15"><sup><a href="#Ps.89.15" class="verse-number">15</a></sup> Iustitia et iudicium firmamentum sedis tuae.Misericordia et veritas praecedent faciem tuam.</p>
  <p class="verse" id="Ps.89.16"><sup><a href="#Ps.89.16" class="verse-number">16</a></sup> Beatus populus, qui scit iubilationem.Domine, in lumine vultus tui ambulabunt</p>
  <p class="verse" id="Ps.89.17"><sup><a href="#Ps.89.17" class="verse-number">17</a></sup> et in nomine tuo exsultabunt tota die et in iustitia tua exaltabuntur,</p>
  <p class="verse" id="Ps.89.18"><sup><a href="#Ps.89.18" class="verse-number">18</a></sup> quoniam decor virtutis eorum tu es,et in beneplacito tuo exaltabitur cornu nostrum.</p>
  <p class="verse" id="Ps.89.19"><sup><a href="#Ps.89.19" class="verse-number">19</a></sup> Quia Domini est scutum nostrum,et Sancti Israel rex noster.</p>
  <p class="verse" id="Ps.89.20"><sup><a href="#Ps.89.20" class="verse-number">20</a></sup> Tunc locutus es in visione sanctis tuis et dixisti: Posui adiutorium in potenteet exaltavi electum de plebe.</p>
  <p class="verse" id="Ps.89.21"><sup><a href="#Ps.89.21" class="verse-number">21</a></sup> Inveni David servum meum;oleo sancto meo unxi eum.</p>
  <p class="verse" id="Ps.89.22"><sup><a href="#Ps.89.22" class="verse-number">22</a></sup> Manus enim mea firma erit cum eo, et brachium meum confortabit eum.</p>
  <p class="verse" id="Ps.89.23"><sup><a href="#Ps.89.23" class="verse-number">23</a></sup> Nihil proficiet inimicus in eo,et filius iniquitatis non opprimet eum.</p>
  <p class="verse" id="Ps.89.24"><sup><a href="#Ps.89.24" class="verse-number">24</a></sup> Et concidam a facie ipsius inimicos eiuset odientes eum percutiam.</p>
  <p class="verse" id="Ps.89.25"><sup><a href="#Ps.89.25" class="verse-number">25</a></sup> Et veritas mea et misericordia mea cum ipso,et in nomine meo exaltabitur cornu eius.</p>
  <p class="verse" id="Ps.89.26"><sup><a href="#Ps.89.26" class="verse-number">26</a></sup> Et ponam super mare manum eiuset super flumina dexteram eius.</p>
  <p class="verse" id="Ps.89.27"><sup><a href="#Ps.89.27" class="verse-number">27</a></sup> Ipse invocabit me: "Pater meus es tu,Deus meus et refugium salutis meae".</p>
  <p class="verse" id="Ps.89.28"><sup><a href="#Ps.89.28" class="verse-number">28</a></sup> Et ego primogenitum ponam illum,excelsum prae regibus terrae.</p>
  <p class="verse" id="Ps.89.29"><sup><a href="#Ps.89.29" class="verse-number">29</a></sup> In aeternum servabo illi misericordiam meam;et testamentum meum fidele ipsi.</p>
  <p class="verse" id="Ps.89.30"><sup><a href="#Ps.89.30" class="verse-number">30</a></sup> Et ponam in saeculum saeculi semen eius;et thronum eius sicut dies caeli.</p>
  <p class="verse" id="Ps.89.31"><sup><a href="#Ps.89.31" class="verse-number">31</a></sup> Si autem dereliquerint filii eius legem meamet in iudiciis meis non ambulaverint,</p>
  <p class="verse" id="Ps.89.32"><sup><a href="#Ps.89.32" class="verse-number">32</a></sup> si iustificationes meas profanaverintet mandata mea non custodierint,</p>
  <p class="verse" id="Ps.89.33"><sup><a href="#Ps.89.33" class="verse-number">33</a></sup> visitabo in virga delictum eorumet in verberibus iniquitatem eorum.</p>
  <p class="verse" id="Ps.89.34"><sup><a href="#Ps.89.34" class="verse-number">34</a></sup> Misericordiam autem meam non avertam ab eoneque mentiar in veritate mea.</p>
  <p class="verse" id="Ps.89.35"><sup><a href="#Ps.89.35" class="verse-number">35</a></sup> Non profanabo testamentum meum et, quae procedunt de labiis meis, non faciam irrita.</p>
  <p class="verse" id="Ps.89.36"><sup><a href="#Ps.89.36" class="verse-number">36</a></sup> Semel iuravi in sancto meo: David non mentiar.</p>
  <p class="verse" id="Ps.89.37"><sup><a href="#Ps.89.37" class="verse-number">37</a></sup> Semen eius in aeternum manebit,et thronus eius sicut sol in conspectu meo</p>
  <p class="verse" id="Ps.89.38"><sup><a href="#Ps.89.38" class="verse-number">38</a></sup> et sicut luna firmus stabit in aeternumet testis in caelo fidelis ".</p>
  <p class="verse" id="Ps.89.39"><sup><a href="#Ps.89.39" class="verse-number">39</a></sup> Tu vero reppulisti et reiecisti,iratus es contra christum tuum;</p>
  <p class="verse" id="Ps.89.40"><sup><a href="#Ps.89.40" class="verse-number">40</a></sup> evertisti testamentum servi tui,profanasti in terram diadema eius.</p>
  <p class="verse" id="Ps.89.41"><sup><a href="#Ps.89.41" class="verse-number">41</a></sup> Destruxisti omnes muros eius,posuisti munitiones eius in ruinas.</p>
  <p class="verse" id="Ps.89.42"><sup><a href="#Ps.89.42" class="verse-number">42</a></sup> Diripuerunt eum omnes transeuntes viam,factus est opprobrium vicinis suis.</p>
  <p class="verse" id="Ps.89.43"><sup><a href="#Ps.89.43" class="verse-number">43</a></sup> Exaltasti dexteram deprimentium eum,laetificasti omnes inimicos eius.</p>
  <p class="verse" id="Ps.89.44"><sup><a href="#Ps.89.44" class="verse-number">44</a></sup> Avertisti aciem gladii eiuset non es auxiliatus ei in bello.</p>
  <p class="verse" id="Ps.89.45"><sup><a href="#Ps.89.45" class="verse-number">45</a></sup> Finem posuisti splendori eiuset sedem eius in terram collisisti.</p>
  <p class="verse" id="Ps.89.46"><sup><a href="#Ps.89.46" class="verse-number">46</a></sup> Minorasti dies iuventutis eius,perfudisti eum confusione.</p>
  <p class="verse" id="Ps.89.47"><sup><a href="#Ps.89.47" class="verse-number">47</a></sup> Usquequo, Domine, absconderis in finem,exardescet sicut ignis ira tua?</p>
  <p class="verse" id="Ps.89.48"><sup><a href="#Ps.89.48" class="verse-number">48</a></sup> Memorare, quam brevis mea substantia.Ad quam vanitatem creasti omnes filios hominum?</p>
  <p class="verse" id="Ps.89.49"><sup><a href="#Ps.89.49" class="verse-number">49</a></sup> Quis est homo, qui vivet et non videbit mortem,eruet animam suam de manu inferi?</p>
  <p class="verse" id="Ps.89.50"><sup><a href="#Ps.89.50" class="verse-number">50</a></sup> Ubi sunt misericordiae tuae antiquae, Domine,sicut iurasti David in veritate tua?</p>
  <p class="verse" id="Ps.89.51"><sup><a href="#Ps.89.51" class="verse-number">51</a></sup> Memor esto, Domine, opprobrii servorum tuorum,quod continui in sinu meo, multarum gentium,</p>
  <p class="verse" id="Ps.89.52"><sup><a href="#Ps.89.52" class="verse-number">52</a></sup> quo exprobraverunt inimici tui, Domine,quo exprobraverunt vestigia christi tui.</p>
  <p class="verse" id="Ps.89.53"><sup><a href="#Ps.89.53" class="verse-number">53</a></sup> Benedictus Dominus in aeternum. Fiat, fiat.</p>
  <h2>Chapter 90</h2>
  <p class="verse" id="Ps.90.1"><sup><a href="#Ps.90.1" class="verse-number">1</a></sup> Precatio. Moysis viri Dei. Domine, refugium factus es nobisa generatione in generationem.</p>
  <p class="verse" id="Ps.90.2"><sup><a href="#Ps.90.2" class="verse-number">2</a></sup> Priusquam montes nascerentur, aut gigneretur terra et orbis,a saeculo et usque in saeculum tu es Deus.</p>
  <p class="verse" id="Ps.90.3"><sup><a href="#Ps.90.3" class="verse-number">3</a></sup> Reducis hominem in pulverem;et dixisti: " Revertimini, filii hominum ".</p>
  <p class="verse" id="Ps.90.4"><sup><a href="#Ps.90.4" class="verse-number">4</a></sup> Quoniam mille anni ante oculos tuostamquam dies hesterna, quae praeteriit,et custodia in nocte.</p>
  <p class="verse" id="Ps.90.5"><sup><a href="#Ps.90.5" class="verse-number">5</a></sup> Auferes eos, somnium erunt:</p>
  <p class="verse" id="Ps.90.6"><sup><a href="#Ps.90.6" class="verse-number">6</a></sup> mane sicut herba succrescens,mane floret et crescit,vespere decidit et arescit.</p>
  <p class="verse" id="Ps.90.7"><sup><a href="#Ps.90.7" class="verse-number">7</a></sup> Quia defecimus in ira tuaet in furore tuo turbati sumus.</p>
  <p class="verse" id="Ps.90.8"><sup><a href="#Ps.90.8" class="verse-number">8</a></sup> Posuisti iniquitates nostras in conspectu tuo,occulta nostra in illuminatione vultus tui.</p>
  <p class="verse" id="Ps.90.9"><sup><a href="#Ps.90.9" class="verse-number">9</a></sup> Quoniam omnes dies nostri evanuerunt in ira tua,consumpsimus ut suspirium annos nostros.</p>
  <p class="verse" id="Ps.90.10"><sup><a href="#Ps.90.10" class="verse-number">10</a></sup> Dies annorum nostrorum sunt septuaginta anniaut in valentibus octoginta anni,et maior pars eorum labor et dolor,quoniam cito transeunt, et avolamus.</p>
  <p class="verse" id="Ps.90.11"><sup><a href="#Ps.90.11" class="verse-number">11</a></sup> Quis novit potestatem irae tuaeet secundum timorem tuum indignationem tuam?</p>
  <p class="verse" id="Ps.90.12"><sup><a href="#Ps.90.12" class="verse-number">12</a></sup> Dinumerare dies nostros sic doce nos, ut inducamus cor ad sapientiam.</p>
  <p class="verse" id="Ps.90.13"><sup><a href="#Ps.90.13" class="verse-number">13</a></sup> Convertere, Domine, usquequo?Et deprecabilis esto super servos tuos.</p>
  <p class="verse" id="Ps.90.14"><sup><a href="#Ps.90.14" class="verse-number">14</a></sup> Reple nos mane misericordia tua,et exsultabimus et delectabimur omnibus diebus nostris.</p>
  <p class="verse" id="Ps.90.15"><sup><a href="#Ps.90.15" class="verse-number">15</a></sup> Laetifica nos pro diebus, quibus nos humiliasti,pro annis, quibus vidimus mala.</p>
  <p class="verse" id="Ps.90.16"><sup><a href="#Ps.90.16" class="verse-number">16</a></sup> Appareat servis tuis opus tuum,et decor tuus filiis eorum.</p>
  <p class="verse" id="Ps.90.17"><sup><a href="#Ps.90.17" class="verse-number">17</a></sup> Et sit splendor Domini Dei nostri super nos,et opera manuum nostrarum confirma super noset opus manuum nostrarum confirma.</p>
  <h2>Chapter 91</h2>
  <p class="verse" id="Ps.91.1"><sup><a href="#Ps.91.1" class="verse-number">1</a></sup> Qui habitat in protectione Altissimi,sub umbra Omnipotentis commorabitur.</p>
  <p class="verse" id="Ps.91.2"><sup><a href="#Ps.91.2" class="verse-number">2</a></sup> Dicet Domino: " Refugium meumet fortitudo mea, Deus meus, sperabo in eum ".</p>
  <p class="verse" id="Ps.91.3"><sup><a href="#Ps.91.3" class="verse-number">3</a></sup> Quoniam ipse liberabit te de laqueo venantiumet a verbo maligno.</p>
  <p class="verse" id="Ps.91.4"><sup><a href="#Ps.91.4" class="verse-number">4</a></sup> Alis suis obumbrabit tibi,et sub pennas eius confugies;scutum et lorica veritas eius.</p>
  <p class="verse" id="Ps.91.5"><sup><a href="#Ps.91.5" class="verse-number">5</a></sup> Non timebis a timore nocturno,a sagitta volante in die,</p>
  <p class="verse" id="Ps.91.6"><sup><a href="#Ps.91.6" class="verse-number">6</a></sup> a peste perambulante in tenebris,ab exterminio vastante in meridie.</p>
  <p class="verse" id="Ps.91.7"><sup><a href="#Ps.91.7" class="verse-number">7</a></sup> Cadent a latere tuo milleet decem milia a dextris tuis;ad te autem non appropinquabit.</p>
  <p class="verse" id="Ps.91.8"><sup><a href="#Ps.91.8" class="verse-number">8</a></sup> Verumtamen oculis tuis considerabiset retributionem peccatorum videbis.</p>
  <p class="verse" id="Ps.91.9"><sup><a href="#Ps.91.9" class="verse-number">9</a></sup> Quoniam tu es, Domine, refugium meum.Altissimum posuisti habitaculum tuum.</p>
  <p class="verse" id="Ps.91.10"><sup><a href="#Ps.91.10" class="verse-number">10</a></sup> Non accedet ad te malum,et flagellum non appropinquabit tabernaculo tuo,</p>
  <p class="verse" id="Ps.91.11"><sup><a href="#Ps.91.11" class="verse-number">11</a></sup> quoniam angelis suis mandabit de te,ut custodiant te in omnibus viis tuis.</p>
  <p class="verse" id="Ps.91.12"><sup><a href="#Ps.91.12" class="verse-number">12</a></sup> In manibus portabunt te,ne forte offendas ad lapidem pedem tuum.</p>
  <p class="verse" id="Ps.91.13"><sup><a href="#Ps.91.13" class="verse-number">13</a></sup> Super aspidem et basiliscum ambulabiset conculcabis leonem et draconem.</p>
  <p class="verse" id="Ps.91.14"><sup><a href="#Ps.91.14" class="verse-number">14</a></sup> Quoniam mihi adhaesit, liberabo eum;suscipiam eum, quoniam cognovit nomen meum.</p>
  <p class="verse" id="Ps.91.15"><sup><a href="#Ps.91.15" class="verse-number">15</a></sup> Clamabit ad me, et ego exaudiam eum;cum ipso sum in tribulatione;eripiam eum et glorificabo eum.</p>
  <p class="verse" id="Ps.91.16"><sup><a href="#Ps.91.16" class="verse-number">16</a></sup> Longitudine dierum replebo eumet ostendam illi salutare meum.</p>
  <h2>Chapter 92</h2>
  <p class="verse" id="Ps.92.1"><sup><a href="#Ps.92.1" class="verse-number">1</a></sup> PSALMUS. Canticum. Pro die Sabbati.</p>
  <p class="verse" id="Ps.92.2"><sup><a href="#Ps.92.2" class="verse-number">2</a></sup> Bonum est confiteri Dominoet psallere nomini tuo, Altissime,</p>
  <p class="verse" id="Ps.92.3"><sup><a href="#Ps.92.3" class="verse-number">3</a></sup> annuntiare mane misericordiam tuamet veritatem tuam per noctem</p>
  <p class="verse" id="Ps.92.4"><sup><a href="#Ps.92.4" class="verse-number">4</a></sup> in decachordo et psalterio,cum cantico in cithara.</p>
  <p class="verse" id="Ps.92.5"><sup><a href="#Ps.92.5" class="verse-number">5</a></sup> Quia delectasti me, Domine, in factura tua,et in operibus manuum tuarum exsultabo.</p>
  <p class="verse" id="Ps.92.6"><sup><a href="#Ps.92.6" class="verse-number">6</a></sup> Quam magnificata sunt opera tua, Domine:nimis profundae factae sunt cogitationes tuae.</p>
  <p class="verse" id="Ps.92.7"><sup><a href="#Ps.92.7" class="verse-number">7</a></sup> Vir insipiens non cognoscet,et stultus non intelleget haec.</p>
  <p class="verse" id="Ps.92.8"><sup><a href="#Ps.92.8" class="verse-number">8</a></sup> Cum germinaverint peccatores sicut fenum,et floruerint omnes, qui operantur iniquitatem,hoc tamen erit ad interitum in saeculum saeculi;</p>
  <p class="verse" id="Ps.92.9"><sup><a href="#Ps.92.9" class="verse-number">9</a></sup> tu autem altissimus in aeternum, Domine.</p>
  <p class="verse" id="Ps.92.10"><sup><a href="#Ps.92.10" class="verse-number">10</a></sup> Quoniam ecce inimici tui, Domine,quoniam ecce inimici tui peribunt,et dispergentur omnes, qui operantur iniquitatem.</p>
  <p class="verse" id="Ps.92.11"><sup><a href="#Ps.92.11" class="verse-number">11</a></sup> Exaltabis sicut unicornis cornu meum,perfusus sum oleo uberi.</p>
  <p class="verse" id="Ps.92.12"><sup><a href="#Ps.92.12" class="verse-number">12</a></sup> Et despiciet oculus meus inimicos meos,et in insurgentibus in me malignantibus audiet auris mea. -</p>
  <p class="verse" id="Ps.92.13"><sup><a href="#Ps.92.13" class="verse-number">13</a></sup> Iustus ut palma florebit,sicut cedrus Libani succrescet.</p>
  <p class="verse" id="Ps.92.14"><sup><a href="#Ps.92.14" class="verse-number">14</a></sup> Plantati in domo Domini,in atriis Dei nostri florebunt.</p>
  <p class="verse" id="Ps.92.15"><sup><a href="#Ps.92.15" class="verse-number">15</a></sup> Adhuc fructus dabunt in senecta,uberes et bene virentes erunt,</p>
  <p class="verse" id="Ps.92.16"><sup><a href="#Ps.92.16" class="verse-number">16</a></sup> ut annuntient quoniam rectus Dominus,refugium meum, et non est iniquitas in eo.</p>
  <h2>Chapter 93</h2>
  <p class="verse" id="Ps.93.1"><sup><a href="#Ps.93.1" class="verse-number">1</a></sup> Dominus regnavit! Decorem indutus est;indutus est Dominus, fortitudine praecinxit se.Etenim firmavit orbem terrae, qui non commovebitur.</p>
  <p class="verse" id="Ps.93.2"><sup><a href="#Ps.93.2" class="verse-number">2</a></sup> Firmata sedes tua ex tunc,a saeculo tu es.</p>
  <p class="verse" id="Ps.93.3"><sup><a href="#Ps.93.3" class="verse-number">3</a></sup> Elevaverunt flumina, Domine.elevaverunt flumina vocem suam,elevaverunt flumina fragorem suum.</p>
  <p class="verse" id="Ps.93.4"><sup><a href="#Ps.93.4" class="verse-number">4</a></sup> Super voces aquarum multarum,super potentes elationes maris,potens in altis Dominus.</p>
  <p class="verse" id="Ps.93.5"><sup><a href="#Ps.93.5" class="verse-number">5</a></sup> Testimonia tua credibilia facta sunt nimis;domum tuam decet sanctitudo Domine,in longitudinem dierum.</p>
  <h2>Chapter 94</h2>
  <p class="verse" id="Ps.94.1"><sup><a href="#Ps.94.1" class="verse-number">1</a></sup> Deus ultionum, Domine,Deus ultionum, effulge.</p>
  <p class="verse" id="Ps.94.2"><sup><a href="#Ps.94.2" class="verse-number">2</a></sup> Exaltare, qui iudicas terram,redde retributionem superbis.</p>
  <p class="verse" id="Ps.94.3"><sup><a href="#Ps.94.3" class="verse-number">3</a></sup> Usquequo peccatores, Domine,usquequo peccatores exsultabunt?</p>
  <p class="verse" id="Ps.94.4"><sup><a href="#Ps.94.4" class="verse-number">4</a></sup> Effabuntur et loquentur proterva,gloriabuntur omnes, qui operantur iniquitatem. -</p>
  <p class="verse" id="Ps.94.5"><sup><a href="#Ps.94.5" class="verse-number">5</a></sup> Populum tuum, Domine, humiliantet hereditatem tuam vexant.</p>
  <p class="verse" id="Ps.94.6"><sup><a href="#Ps.94.6" class="verse-number">6</a></sup> Viduam et advenam interficiuntet pupillos occidunt.</p>
  <p class="verse" id="Ps.94.7"><sup><a href="#Ps.94.7" class="verse-number">7</a></sup> Et dixerunt: " Non videbit Dominus,nec intelleget Deus Iacob ".</p>
  <p class="verse" id="Ps.94.8"><sup><a href="#Ps.94.8" class="verse-number">8</a></sup> Intellegite, insipientes in populo;et stulti, quando sapietis?</p>
  <p class="verse" id="Ps.94.9"><sup><a href="#Ps.94.9" class="verse-number">9</a></sup> Qui plantavit aurem, non audiet,aut qui finxit oculum, non respiciet?</p>
  <p class="verse" id="Ps.94.10"><sup><a href="#Ps.94.10" class="verse-number">10</a></sup> Qui corripit gentes, non arguet,qui docet hominem scientiam?</p>
  <p class="verse" id="Ps.94.11"><sup><a href="#Ps.94.11" class="verse-number">11</a></sup> Dominus scit cogitationes hominum,quoniam vanae sunt.</p>
  <p class="verse" id="Ps.94.12"><sup><a href="#Ps.94.12" class="verse-number">12</a></sup> Beatus homo, quem tu erudieris, Domine,et de lege tua docueris eum,</p>
  <p class="verse" id="Ps.94.13"><sup><a href="#Ps.94.13" class="verse-number">13</a></sup> ut mitiges ei a diebus malis,donec fodiatur peccatori fovea.</p>
  <p class="verse" id="Ps.94.14"><sup><a href="#Ps.94.14" class="verse-number">14</a></sup> Quia non repellet Dominus plebem suamet hereditatem suam non derelinquet.</p>
  <p class="verse" id="Ps.94.15"><sup><a href="#Ps.94.15" class="verse-number">15</a></sup> Quia ad iustitiam revertetur iudicium,et sequentur illam omnes, qui recto sunt corde.</p>
  <p class="verse" id="Ps.94.16"><sup><a href="#Ps.94.16" class="verse-number">16</a></sup> Quis consurget mihi adversus malignantes,aut quis stabit mecum adversus operantes iniquitatem?</p>
  <p class="verse" id="Ps.94.17"><sup><a href="#Ps.94.17" class="verse-number">17</a></sup> Nisi quia Dominus adiuvit me,paulo minus habitasset in loco silentii anima mea.</p>
  <p class="verse" id="Ps.94.18"><sup><a href="#Ps.94.18" class="verse-number">18</a></sup> Si dicebam: " Motus est pes meus ", misericordia tua, Domine, sustentabat me.</p>
  <p class="verse" id="Ps.94.19"><sup><a href="#Ps.94.19" class="verse-number">19</a></sup> In multitudine sollicitudinum mearum in corde meo,consolationes tuae laetificaverunt animam meam.</p>
  <p class="verse" id="Ps.94.20"><sup><a href="#Ps.94.20" class="verse-number">20</a></sup> Numquid sociabitur tibi sedes iniquitatis,quae fingit molestiam contra praeceptum?</p>
  <p class="verse" id="Ps.94.21"><sup><a href="#Ps.94.21" class="verse-number">21</a></sup> Irruunt in animam iustiet sanguinem innocentem condemnant.</p>
  <p class="verse" id="Ps.94.22"><sup><a href="#Ps.94.22" class="verse-number">22</a></sup> Et factus est mihi Dominus in praesidium,et Deus meus in rupem refugii mei;</p>
  <p class="verse" id="Ps.94.23"><sup><a href="#Ps.94.23" class="verse-number">23</a></sup> et reddet illis iniquitatem ipsorumet in malitia eorum disperdet eos,</p>
  <p class="verse" id="Ps.94.24"><sup><a href="#Ps.94.24" class="verse-number">24</a></sup> disperdet illos Dominus Deus noster.</p>
  <h2>Chapter 95</h2>
  <p class="verse" id="Ps.95.1"><sup><a href="#Ps.95.1" class="verse-number">1</a></sup> Venite, exsultemus Domino;iubilemus Deo salutari nostro.</p>
  <p class="verse" id="Ps.95.2"><sup><a href="#Ps.95.2" class="verse-number">2</a></sup> Praeoccupemus faciem eius in confessioneet in psalmis iubilemus ei.</p>
  <p class="verse" id="Ps.95.3"><sup><a href="#Ps.95.3" class="verse-number">3</a></sup> Quoniam Deus magnus Dominus,et rex magnus super omnes deos.</p>
  <p class="verse" id="Ps.95.4"><sup><a href="#Ps.95.4" class="verse-number">4</a></sup> Quia in manu eius sunt profunda terrae,et altitudines montium ipsius sunt.</p>
  <p class="verse" id="Ps.95.5"><sup><a href="#Ps.95.5" class="verse-number">5</a></sup> Quoniam ipsius est mare, et ipse fecit illud,et siccam manus eius formaverunt.</p>
  <p class="verse" id="Ps.95.6"><sup><a href="#Ps.95.6" class="verse-number">6</a></sup> Venite, adoremus et procidamuset genua flectamus ante Dominum, qui fecit nos,</p>
  <p class="verse" id="Ps.95.7"><sup><a href="#Ps.95.7" class="verse-number">7</a></sup> quia ipse est Deus noster,et nos populus pascuae eius et oves manus eius.</p>
  <p class="verse" id="Ps.95.8"><sup><a href="#Ps.95.8" class="verse-number">8</a></sup> Utinam hodie vocem eius audiatis: Nolite obdurare corda vestra,</p>
  <p class="verse" id="Ps.95.9"><sup><a href="#Ps.95.9" class="verse-number">9</a></sup> sicut in Meriba, secundum diem Massa in deserto,ubi tentaverunt me patres vestri:probaverunt me, etsi viderunt opera mea.</p>
  <p class="verse" id="Ps.95.10"><sup><a href="#Ps.95.10" class="verse-number">10</a></sup> Quadraginta annis taeduit me generationis illiuset dixi: Populus errantium corde sunt isti.</p>
  <p class="verse" id="Ps.95.11"><sup><a href="#Ps.95.11" class="verse-number">11</a></sup> Et ipsi non cognoverunt vias meas;ideo iuravi in ira mea:Non introibunt in requiem meam ".</p>
  <h2>Chapter 96</h2>
  <p class="verse" id="Ps.96.1"><sup><a href="#Ps.96.1" class="verse-number">1</a></sup> Cantate Domino canticum novum,cantate Domino, omnis terra.</p>
  <p class="verse" id="Ps.96.2"><sup><a href="#Ps.96.2" class="verse-number">2</a></sup> Cantate Domino, benedicite nomini eius,annuntiate de die in diem salutare eius.</p>
  <p class="verse" id="Ps.96.3"><sup><a href="#Ps.96.3" class="verse-number">3</a></sup> Annuntiate inter gentes gloriam eius,in omnibus populis mirabilia eius.</p>
  <p class="verse" id="Ps.96.4"><sup><a href="#Ps.96.4" class="verse-number">4</a></sup> Quoniam magnus Dominus et laudabilis nimis,terribilis est super omnes deos.</p>
  <p class="verse" id="Ps.96.5"><sup><a href="#Ps.96.5" class="verse-number">5</a></sup> Quoniam omnes dii gentium inania,Dominus autem caelos fecit.</p>
  <p class="verse" id="Ps.96.6"><sup><a href="#Ps.96.6" class="verse-number">6</a></sup> Magnificentia et pulchritudo in conspectu eius,potentia et decor in sanctuario eius.</p>
  <p class="verse" id="Ps.96.7"><sup><a href="#Ps.96.7" class="verse-number">7</a></sup> Afferte Domino, familiae populorum,afferte Domino gloriam et potentiam,</p>
  <p class="verse" id="Ps.96.8"><sup><a href="#Ps.96.8" class="verse-number">8</a></sup> afferte Domino gloriam nominis eius.Tollite hostias et introite in atria eius,</p>
  <p class="verse" id="Ps.96.9"><sup><a href="#Ps.96.9" class="verse-number">9</a></sup> adorate Dominum in splendore sancto.Contremiscite a facie eius, universa terra;</p>
  <p class="verse" id="Ps.96.10"><sup><a href="#Ps.96.10" class="verse-number">10</a></sup> dicite in gentibus: " Dominus regnavit! ".Etenim correxit orbem terrae, qui non commovebitur;iudicabit populos in aequitate.</p>
  <p class="verse" id="Ps.96.11"><sup><a href="#Ps.96.11" class="verse-number">11</a></sup> Laetentur caeli, et exsultet terra,sonet mare et plenitudo eius;</p>
  <p class="verse" id="Ps.96.12"><sup><a href="#Ps.96.12" class="verse-number">12</a></sup> gaudebunt campi et omnia, quae in eis sunt.Tunc exsultabunt omnia ligna silvarum</p>
  <p class="verse" id="Ps.96.13"><sup><a href="#Ps.96.13" class="verse-number">13</a></sup> a facie Domini, quia venit,quoniam venit iudicare terram.Iudicabit orbem terrae in iustitiaet populos in veritate sua.</p>
  <h2>Chapter 97</h2>
  <p class="verse" id="Ps.97.1"><sup><a href="#Ps.97.1" class="verse-number">1</a></sup> Dominus regnavit! Exsultet terra,laetentur insulae multae.</p>
  <p class="verse" id="Ps.97.2"><sup><a href="#Ps.97.2" class="verse-number">2</a></sup> Nubes et caligo in circuitu eius,iustitia et iudicium firmamentum sedis eius.</p>
  <p class="verse" id="Ps.97.3"><sup><a href="#Ps.97.3" class="verse-number">3</a></sup> Ignis ante ipsum praecedetet inflammabit in circuitu inimicos eius.</p>
  <p class="verse" id="Ps.97.4"><sup><a href="#Ps.97.4" class="verse-number">4</a></sup> Illustrarunt fulgura eius orbem terrae:vidit et contremuit terra.</p>
  <p class="verse" id="Ps.97.5"><sup><a href="#Ps.97.5" class="verse-number">5</a></sup> Montes sicut cera fluxerunt a facie Domini,a facie Domini omnis terra.</p>
  <p class="verse" id="Ps.97.6"><sup><a href="#Ps.97.6" class="verse-number">6</a></sup> Annuntiaverunt caeli iustitiam eius,et viderunt omnes populi gloriam eius.</p>
  <p class="verse" id="Ps.97.7"><sup><a href="#Ps.97.7" class="verse-number">7</a></sup> Confundantur omnes, qui adorant sculptilia,et qui gloriantur in simulacris suis.Adorate eum, omnes angeli eius.</p>
  <p class="verse" id="Ps.97.8"><sup><a href="#Ps.97.8" class="verse-number">8</a></sup> Audivit et laetata est Sion,et exsultaverunt filiae Iudaepropter iudicia tua, Domine.</p>
  <p class="verse" id="Ps.97.9"><sup><a href="#Ps.97.9" class="verse-number">9</a></sup> Quoniam tu Dominus, Altissimus super omnem terram,nimis exaltatus es super omnes deos.</p>
  <p class="verse" id="Ps.97.10"><sup><a href="#Ps.97.10" class="verse-number">10</a></sup> Qui diligitis Dominum, odite malum;custodit ipse animas sanctorum suorum,de manu peccatoris liberabit eos.</p>
  <p class="verse" id="Ps.97.11"><sup><a href="#Ps.97.11" class="verse-number">11</a></sup> Lux orta est iusto,et rectis corde laetitia.</p>
  <p class="verse" id="Ps.97.12"><sup><a href="#Ps.97.12" class="verse-number">12</a></sup> Laetamini, iusti, in Dominoet confitemini memoriae sanctitatis eius.</p>
  <h2>Chapter 98</h2>
  <p class="verse" id="Ps.98.1"><sup><a href="#Ps.98.1" class="verse-number">1</a></sup> PSALMUS.Cantate Domino canticum novum,quia mirabilia fecit.Salvavit sibi dextera eius,et brachium sanctum eius.</p>
  <p class="verse" id="Ps.98.2"><sup><a href="#Ps.98.2" class="verse-number">2</a></sup> Notum fecit Dominus salutare suum,in conspectu gentium revelavit iustitiam suam.</p>
  <p class="verse" id="Ps.98.3"><sup><a href="#Ps.98.3" class="verse-number">3</a></sup> Recordatus est misericordiae suaeet veritatis suae domui Israel.Viderunt omnes termini terraesalutare Dei nostri.</p>
  <p class="verse" id="Ps.98.4"><sup><a href="#Ps.98.4" class="verse-number">4</a></sup> Iubilate Deo, omnis terra;erumpite, exsultate et psallite.</p>
  <p class="verse" id="Ps.98.5"><sup><a href="#Ps.98.5" class="verse-number">5</a></sup> Psallite Domino in cithara,in cithara et voce psalmi;</p>
  <p class="verse" id="Ps.98.6"><sup><a href="#Ps.98.6" class="verse-number">6</a></sup> in tubis ductilibus et voce tubae corneae,iubilate in conspectu regis Domini.</p>
  <p class="verse" id="Ps.98.7"><sup><a href="#Ps.98.7" class="verse-number">7</a></sup> Sonet mare et plenitudo eius,orbis terrarum et qui habitant in eo.</p>
  <p class="verse" id="Ps.98.8"><sup><a href="#Ps.98.8" class="verse-number">8</a></sup> Flumina plaudent manu,simul montes exsultabunt</p>
  <p class="verse" id="Ps.98.9"><sup><a href="#Ps.98.9" class="verse-number">9</a></sup> a conspectu Domini, quoniam venit iudicare terram.Iudicabit orbem terrarum in iustitiaet populos in aequitate.</p>
  <h2>Chapter 99</h2>
  <p class="verse" id="Ps.99.1"><sup><a href="#Ps.99.1" class="verse-number">1</a></sup> Dominus regnavit! Commoveantur populisedet super cherubim, moveatur terra.</p>
  <p class="verse" id="Ps.99.2"><sup><a href="#Ps.99.2" class="verse-number">2</a></sup> Dominus in Sion magnuset excelsus super omnes populos.</p>
  <p class="verse" id="Ps.99.3"><sup><a href="#Ps.99.3" class="verse-number">3</a></sup> Confiteantur nomini tuo magno et terribili,quoniam sanctum est.</p>
  <p class="verse" id="Ps.99.4"><sup><a href="#Ps.99.4" class="verse-number">4</a></sup> Rex potens iudicium diligit:tu statuisti, quae recta sunt,iudicium et iustitiam in Iacob tu fecisti.</p>
  <p class="verse" id="Ps.99.5"><sup><a href="#Ps.99.5" class="verse-number">5</a></sup> Exaltate Dominum Deum nostrumet adorate ad scabellum pedum eius,quoniam sanctus est.</p>
  <p class="verse" id="Ps.99.6"><sup><a href="#Ps.99.6" class="verse-number">6</a></sup> Moyses et Aaron in sacerdotibus eius,et Samuel inter eos, qui invocant nomen eius.Invocabant Dominum, et ipse exaudiebat eos,</p>
  <p class="verse" id="Ps.99.7"><sup><a href="#Ps.99.7" class="verse-number">7</a></sup> in columna nubis loquebatur ad eos.Custodiebant testimonia eiuset praeceptum, quod dedit illis.</p>
  <p class="verse" id="Ps.99.8"><sup><a href="#Ps.99.8" class="verse-number">8</a></sup> Domine Deus noster, tu exaudiebas eos;Deus, tu propitius fuisti eis,ulciscens autem adinventiones eorum.</p>
  <p class="verse" id="Ps.99.9"><sup><a href="#Ps.99.9" class="verse-number">9</a></sup> Exaltate Dominum Deum nostrumet adorate ad montem sanctum eius,quoniam sanctus Dominus Deus noster.</p>
  <h2>Chapter 100</h2>
  <p class="verse" id="Ps.100.1"><sup><a href="#Ps.100.1" class="verse-number">1</a></sup> PSALMUS. Ad gratiarum actionem.</p>
  <p class="verse" id="Ps.100.2"><sup><a href="#Ps.100.2" class="verse-number">2</a></sup> Iubilate Domino, omnis terra,servite Domino in laetitia;introite in conspectu eius in exsultatione.</p>
  <p class="verse" id="Ps.100.3"><sup><a href="#Ps.100.3" class="verse-number">3</a></sup> Scitote quoniam Dominus ipse est Deus;ipse fecit nos, et ipsius sumus,populus eius et oves pascuae eius.</p>
  <p class="verse" id="Ps.100.4"><sup><a href="#Ps.100.4" class="verse-number">4</a></sup> Introite portas eius in confessione,atria eius in hymnis,confitemini illi, benedicite nomini eius.</p>
  <p class="verse" id="Ps.100.5"><sup><a href="#Ps.100.5" class="verse-number">5</a></sup> Quoniam suavis est Dominus;in aeternum misericordia eius,et usque in generationem et generationem veritas eius.</p>
  <h2>Chapter 101</h2>
  <p class="verse" id="Ps.101.1"><sup><a href="#Ps.101.1" class="verse-number">1</a></sup> David. PSALMUS.Misericordiam et iudicium cantabo;tibi, Domine, psallam.</p>
  <p class="verse" id="Ps.101.2"><sup><a href="#Ps.101.2" class="verse-number">2</a></sup> Intellegam in via immaculata;quando venies ad me?Perambulabo in innocentia cordis mei,in medio domus meae.</p>
  <p class="verse" id="Ps.101.3"><sup><a href="#Ps.101.3" class="verse-number">3</a></sup> Non proponam ante oculos meos rem iniustam;facientem praevaricationes odio habebo,non adhaerebit mihi.</p>
  <p class="verse" id="Ps.101.4"><sup><a href="#Ps.101.4" class="verse-number">4</a></sup> Cor pravum recedet a me,malignum non cognoscam.</p>
  <p class="verse" id="Ps.101.5"><sup><a href="#Ps.101.5" class="verse-number">5</a></sup> Detrahentem secreto proximo suo,hunc cessare faciam;superbum oculo et inflatum corde,hunc non sustinebo.</p>
  <p class="verse" id="Ps.101.6"><sup><a href="#Ps.101.6" class="verse-number">6</a></sup> Oculi mei ad fideles terrae, ut sedeant mecum;qui ambulat in via immaculata, hic mihi ministrabit.</p>
  <p class="verse" id="Ps.101.7"><sup><a href="#Ps.101.7" class="verse-number">7</a></sup> Non habitabit in medio domus meae, qui facit superbiam;qui loquitur iniqua, non stabit in conspectu oculorum meorum.</p>
  <p class="verse" id="Ps.101.8"><sup><a href="#Ps.101.8" class="verse-number">8</a></sup> In matutino cessare faciam omnes peccatores terrae,ut disperdam de civitate Domini omnes operantes iniquitatem.</p>
  <h2>Chapter 102</h2>
  <p class="verse" id="Ps.102.1"><sup><a href="#Ps.102.1" class="verse-number">1</a></sup> Preces afflicti, qui defessusangorem suum ante Dominum profundit.</p>
  <p class="verse" id="Ps.102.2"><sup><a href="#Ps.102.2" class="verse-number">2</a></sup> Domine, exaudi orationem meam,et clamor meus ad te veniat.</p>
  <p class="verse" id="Ps.102.3"><sup><a href="#Ps.102.3" class="verse-number">3</a></sup> Non abscondas faciem tuam a me;in quacumque die tribulor,inclina ad me aurem tuam.In quacumque die invocavero te,velociter exaudi me.</p>
  <p class="verse" id="Ps.102.4"><sup><a href="#Ps.102.4" class="verse-number">4</a></sup> Quia defecerunt sicut fumus dies mei,et ossa mea sicut cremium aruerunt.</p>
  <p class="verse" id="Ps.102.5"><sup><a href="#Ps.102.5" class="verse-number">5</a></sup> Percussum est ut fenum et aruit cor meum,etenim oblitus sum comedere panem meum.</p>
  <p class="verse" id="Ps.102.6"><sup><a href="#Ps.102.6" class="verse-number">6</a></sup> A voce gemitus meiadhaesit os meum carni meae.</p>
  <p class="verse" id="Ps.102.7"><sup><a href="#Ps.102.7" class="verse-number">7</a></sup> Similis factus sum pellicano solitudinis,factus sum sicut nycticorax in ruinis.</p>
  <p class="verse" id="Ps.102.8"><sup><a href="#Ps.102.8" class="verse-number">8</a></sup> Vigilavi et factus sum sicut passer solitarius in tecto.</p>
  <p class="verse" id="Ps.102.9"><sup><a href="#Ps.102.9" class="verse-number">9</a></sup> Tota die exprobrabant mihi inimici mei,exardescentes in me per me iurabant.</p>
  <p class="verse" id="Ps.102.10"><sup><a href="#Ps.102.10" class="verse-number">10</a></sup> Quia cinerem tamquam panem manducabamet potum meum cum fletu miscebam,</p>
  <p class="verse" id="Ps.102.11"><sup><a href="#Ps.102.11" class="verse-number">11</a></sup> a facie irae et increpationis tuae,quia elevans allisisti me.</p>
  <p class="verse" id="Ps.102.12"><sup><a href="#Ps.102.12" class="verse-number">12</a></sup> Dies mei sicut umbra declinaverunt,et ego sicut fenum arui.</p>
  <p class="verse" id="Ps.102.13"><sup><a href="#Ps.102.13" class="verse-number">13</a></sup> Tu autem, Domine, in aeternum permanes,et memoriale tuum in generationem et generationem.</p>
  <p class="verse" id="Ps.102.14"><sup><a href="#Ps.102.14" class="verse-number">14</a></sup> Tu exsurgens misereberis Sion,quia tempus miserendi eius,quia venit tempus,</p>
  <p class="verse" id="Ps.102.15"><sup><a href="#Ps.102.15" class="verse-number">15</a></sup> quoniam placuerunt servis tuis lapides eius,et pulveris eius miserentur.</p>
  <p class="verse" id="Ps.102.16"><sup><a href="#Ps.102.16" class="verse-number">16</a></sup> Et timebunt gentes nomen tuum, Domine,et omnes reges terrae gloriam tuam,</p>
  <p class="verse" id="Ps.102.17"><sup><a href="#Ps.102.17" class="verse-number">17</a></sup> quia aedificavit Dominus Sionet apparuit in gloria sua.</p>
  <p class="verse" id="Ps.102.18"><sup><a href="#Ps.102.18" class="verse-number">18</a></sup> Respexit in orationem inopumet non sprevit precem eorum.</p>
  <p class="verse" id="Ps.102.19"><sup><a href="#Ps.102.19" class="verse-number">19</a></sup> Scribantur haec pro generatione altera,et populus, qui creabitur, laudabit Dominum.</p>
  <p class="verse" id="Ps.102.20"><sup><a href="#Ps.102.20" class="verse-number">20</a></sup> Quia prospexit de excelso sanctuario suo,Dominus de caelo in terram aspexit,</p>
  <p class="verse" id="Ps.102.21"><sup><a href="#Ps.102.21" class="verse-number">21</a></sup> ut audiret gemitus compeditorum, ut solveret filios mortis;</p>
  <p class="verse" id="Ps.102.22"><sup><a href="#Ps.102.22" class="verse-number">22</a></sup> ut annuntient in Sion nomen Dominiet laudem eius in Ierusalem,</p>
  <p class="verse" id="Ps.102.23"><sup><a href="#Ps.102.23" class="verse-number">23</a></sup> cum congregati fuerint populi in unumet regna, ut serviant Domino.</p>
  <p class="verse" id="Ps.102.24"><sup><a href="#Ps.102.24" class="verse-number">24</a></sup> Humiliavit in via virtutem meam,abbreviavit dies meos.Dicam: " Deus meus,</p>
  <p class="verse" id="Ps.102.25"><sup><a href="#Ps.102.25" class="verse-number">25</a></sup> ne auferas me in dimidio dierum meorum;in generationem et generationem sunt anni tui.</p>
  <p class="verse" id="Ps.102.26"><sup><a href="#Ps.102.26" class="verse-number">26</a></sup> Initio terram fundasti;et opera manuum tuarum sunt caeli.</p>
  <p class="verse" id="Ps.102.27"><sup><a href="#Ps.102.27" class="verse-number">27</a></sup> Ipsi peribunt, tu autem permanes;et omnes sicut vestimentum veterascent,et sicut opertorium mutabis eos, et mutabuntur.</p>
  <p class="verse" id="Ps.102.28"><sup><a href="#Ps.102.28" class="verse-number">28</a></sup> Tu autem idem ipse es, et anni tui non deficient.</p>
  <p class="verse" id="Ps.102.29"><sup><a href="#Ps.102.29" class="verse-number">29</a></sup> Filii servorum tuorum habitabunt,et semen eorum in conspectu tuo firmabitur ".</p>
  <h2>Chapter 103</h2>
  <p class="verse" id="Ps.103.1"><sup><a href="#Ps.103.1" class="verse-number">1</a></sup> David.Benedic, anima mea, Domino,et omnia, quae intra me sunt, nomini sancto eius.</p>
  <p class="verse" id="Ps.103.2"><sup><a href="#Ps.103.2" class="verse-number">2</a></sup> Benedic, anima mea, Dominoet noli oblivisci omnes retributiones eius.</p>
  <p class="verse" id="Ps.103.3"><sup><a href="#Ps.103.3" class="verse-number">3</a></sup> Qui propitiatur omnibus iniquitatibus tuis,qui sanat omnes infirmitates tuas;</p>
  <p class="verse" id="Ps.103.4"><sup><a href="#Ps.103.4" class="verse-number">4</a></sup> qui redimit de interitu vitam tuam,qui coronat te in misericordia et miserationibus;</p>
  <p class="verse" id="Ps.103.5"><sup><a href="#Ps.103.5" class="verse-number">5</a></sup> qui replet in bonis aetatem tuam:renovabitur ut aquilae iuventus tua.</p>
  <p class="verse" id="Ps.103.6"><sup><a href="#Ps.103.6" class="verse-number">6</a></sup> Faciens iustitias Dominuset iudicium omnibus iniuriam patientibus.</p>
  <p class="verse" id="Ps.103.7"><sup><a href="#Ps.103.7" class="verse-number">7</a></sup> Notas fecit vias suas Moysi,filiis Israel adinventiones suas. -</p>
  <p class="verse" id="Ps.103.8"><sup><a href="#Ps.103.8" class="verse-number">8</a></sup> Miserator et misericors Dominus,longanimis et multae misericordiae.</p>
  <p class="verse" id="Ps.103.9"><sup><a href="#Ps.103.9" class="verse-number">9</a></sup> Non in perpetuum contendetneque in aeternum irascetur.</p>
  <p class="verse" id="Ps.103.10"><sup><a href="#Ps.103.10" class="verse-number">10</a></sup> Non secundum peccata nostra fecit nobisneque secundum iniquitates nostras retribuit nobis.</p>
  <p class="verse" id="Ps.103.11"><sup><a href="#Ps.103.11" class="verse-number">11</a></sup> Quoniam, quantum exaltatur caelum a terra,praevaluit misericordia eius super timentes eum;</p>
  <p class="verse" id="Ps.103.12"><sup><a href="#Ps.103.12" class="verse-number">12</a></sup> quantum distat ortus ab occidente,longe fecit a nobis iniquitates nostras.</p>
  <p class="verse" id="Ps.103.13"><sup><a href="#Ps.103.13" class="verse-number">13</a></sup> Quomodo miseretur pater filiorum,misertus est Dominus timentibus se.</p>
  <p class="verse" id="Ps.103.14"><sup><a href="#Ps.103.14" class="verse-number">14</a></sup> Quoniam ipse cognovit figmentum nostrum,recordatus est quoniam pulvis sumus.</p>
  <p class="verse" id="Ps.103.15"><sup><a href="#Ps.103.15" class="verse-number">15</a></sup> Homo: sicut fenum dies eius,tamquam flos agri sic efflorebit.</p>
  <p class="verse" id="Ps.103.16"><sup><a href="#Ps.103.16" class="verse-number">16</a></sup> Spirat ventus in illum, et non subsistet,et non cognoscet eum amplius locus eius.</p>
  <p class="verse" id="Ps.103.17"><sup><a href="#Ps.103.17" class="verse-number">17</a></sup> Misericordia autem Domini ab aeternoet usque in aeternum super timentes eum;et iustitia illius in filios filiorum,</p>
  <p class="verse" id="Ps.103.18"><sup><a href="#Ps.103.18" class="verse-number">18</a></sup> in eos, qui servant testamentum eiuset memores sunt mandatorum ipsius ad faciendum ea.</p>
  <p class="verse" id="Ps.103.19"><sup><a href="#Ps.103.19" class="verse-number">19</a></sup> Dominus in caelo paravit sedem suam,et regnum ipsius omnibus dominabitur.</p>
  <p class="verse" id="Ps.103.20"><sup><a href="#Ps.103.20" class="verse-number">20</a></sup> Benedicite Domino, omnes angeli eius, potentes virtute, facientes verbum illiusin audiendo vocem sermonum eius.</p>
  <p class="verse" id="Ps.103.21"><sup><a href="#Ps.103.21" class="verse-number">21</a></sup> Benedicite Domino, omnes virtutes eius,ministri eius, qui facitis voluntatem eius.</p>
  <p class="verse" id="Ps.103.22"><sup><a href="#Ps.103.22" class="verse-number">22</a></sup> Benedicite Domino, omnia opera eius,in omni loco dominationis eius.Benedic, anima mea, Domino.</p>
  <h2>Chapter 104</h2>
  <p class="verse" id="Ps.104.1"><sup><a href="#Ps.104.1" class="verse-number">1</a></sup> Benedic, anima mea, Domino.Domine Deus meus, magnificatus es vehementer!Maiestatem et decorem induisti,</p>
  <p class="verse" id="Ps.104.2"><sup><a href="#Ps.104.2" class="verse-number">2</a></sup> amictus lumine sicut vestimento.Extendens caelum sicut velum,</p>
  <p class="verse" id="Ps.104.3"><sup><a href="#Ps.104.3" class="verse-number">3</a></sup> qui exstruis in aquis cenacula tua.Qui ponis nubem ascensum tuum,qui ambulas super pennas ventorum.</p>
  <p class="verse" id="Ps.104.4"><sup><a href="#Ps.104.4" class="verse-number">4</a></sup> Qui facis angelos tuos spirituset ministros tuos ignem urentem.</p>
  <p class="verse" id="Ps.104.5"><sup><a href="#Ps.104.5" class="verse-number">5</a></sup> Qui fundasti terram super stabilitatem suam,non inclinabitur in saeculum saeculi.</p>
  <p class="verse" id="Ps.104.6"><sup><a href="#Ps.104.6" class="verse-number">6</a></sup> Abyssus sicut vestimentum operuit eam,super montes stabant aquae.</p>
  <p class="verse" id="Ps.104.7"><sup><a href="#Ps.104.7" class="verse-number">7</a></sup> Ab increpatione tua fugiunt,a voce tonitrui tui formidant.</p>
  <p class="verse" id="Ps.104.8"><sup><a href="#Ps.104.8" class="verse-number">8</a></sup> Ascendunt in montes et descendunt in valles,in locum, quem statuisti eis.</p>
  <p class="verse" id="Ps.104.9"><sup><a href="#Ps.104.9" class="verse-number">9</a></sup> Terminum posuisti, quem non transgredientur,neque convertentur operire terram.</p>
  <p class="verse" id="Ps.104.10"><sup><a href="#Ps.104.10" class="verse-number">10</a></sup> Qui emittis fontes in torrentes;inter medium montium pertransibunt,</p>
  <p class="verse" id="Ps.104.11"><sup><a href="#Ps.104.11" class="verse-number">11</a></sup> potabunt omnes bestias agri,exstinguent onagri sitim suam.</p>
  <p class="verse" id="Ps.104.12"><sup><a href="#Ps.104.12" class="verse-number">12</a></sup> Super ea volucres caeli habitabunt,de medio ramorum dabunt voces.</p>
  <p class="verse" id="Ps.104.13"><sup><a href="#Ps.104.13" class="verse-number">13</a></sup> Rigas montes de cenaculis tuis,de fructu operum tuorum satias terram.</p>
  <p class="verse" id="Ps.104.14"><sup><a href="#Ps.104.14" class="verse-number">14</a></sup> Producis fenum iumentiset herbam servituti hominum,educens panem de terra</p>
  <p class="verse" id="Ps.104.15"><sup><a href="#Ps.104.15" class="verse-number">15</a></sup> et vinum, quod laetificat cor hominis;exhilarans faciem in oleo,panis autem cor hominis confirmat.</p>
  <p class="verse" id="Ps.104.16"><sup><a href="#Ps.104.16" class="verse-number">16</a></sup> Saturabuntur ligna Dominiet cedri Libani, quas plantavit.</p>
  <p class="verse" id="Ps.104.17"><sup><a href="#Ps.104.17" class="verse-number">17</a></sup> Illic passeres nidificabunt,erodii domus in vertice earum.</p>
  <p class="verse" id="Ps.104.18"><sup><a href="#Ps.104.18" class="verse-number">18</a></sup> Montes excelsi cervis,petrae refugium hyracibus.</p>
  <p class="verse" id="Ps.104.19"><sup><a href="#Ps.104.19" class="verse-number">19</a></sup> Fecit lunam ad tempora signanda,sol cognovit occasum suum.</p>
  <p class="verse" id="Ps.104.20"><sup><a href="#Ps.104.20" class="verse-number">20</a></sup> Posuisti tenebras, et facta est nox:in ipsa reptabunt omnes bestiae silvae,</p>
  <p class="verse" id="Ps.104.21"><sup><a href="#Ps.104.21" class="verse-number">21</a></sup> catuli leonum rugientes, ut rapiantet quaerant a Deo escam sibi.</p>
  <p class="verse" id="Ps.104.22"><sup><a href="#Ps.104.22" class="verse-number">22</a></sup> Oritur sol, et congreganturet in cubilibus suis recumbunt.</p>
  <p class="verse" id="Ps.104.23"><sup><a href="#Ps.104.23" class="verse-number">23</a></sup> Exit homo ad opus suumet ad operationem suam usque ad vesperum.</p>
  <p class="verse" id="Ps.104.24"><sup><a href="#Ps.104.24" class="verse-number">24</a></sup> Quam multiplicata sunt opera tua, Domine!Omnia in sapientia fecisti,impleta est terra creatura tua.</p>
  <p class="verse" id="Ps.104.25"><sup><a href="#Ps.104.25" class="verse-number">25</a></sup> Hoc mare magnum et spatiosum et latum:illic reptilia, quorum non est numerus,animalia pusilla cum magnis;</p>
  <p class="verse" id="Ps.104.26"><sup><a href="#Ps.104.26" class="verse-number">26</a></sup> illic naves pertransibunt,Leviathan, quem formasti ad ludendum cum eo.</p>
  <p class="verse" id="Ps.104.27"><sup><a href="#Ps.104.27" class="verse-number">27</a></sup> Omnia a te exspectant,ut des illis escam in tempore suo.</p>
  <p class="verse" id="Ps.104.28"><sup><a href="#Ps.104.28" class="verse-number">28</a></sup> Dante te illis, colligent,aperiente te manum tuam, implebuntur bonis.</p>
  <p class="verse" id="Ps.104.29"><sup><a href="#Ps.104.29" class="verse-number">29</a></sup> Avertente autem te faciem, turbabuntur;auferes spiritum eorum, et deficientet in pulverem suum revertentur.</p>
  <p class="verse" id="Ps.104.30"><sup><a href="#Ps.104.30" class="verse-number">30</a></sup> Emittes spiritum tuum, et creabuntur,et renovabis faciem terrae.</p>
  <p class="verse" id="Ps.104.31"><sup><a href="#Ps.104.31" class="verse-number">31</a></sup> Sit gloria Domini in saeculum;laetetur Dominus in operibus suis.</p>
  <p class="verse" id="Ps.104.32"><sup><a href="#Ps.104.32" class="verse-number">32</a></sup> Qui respicit terram et facit eam tremere,qui tangit montes, et fumigant.</p>
  <p class="verse" id="Ps.104.33"><sup><a href="#Ps.104.33" class="verse-number">33</a></sup> Cantabo Domino in vita mea,psallam Deo meo quamdiu sum.</p>
  <p class="verse" id="Ps.104.34"><sup><a href="#Ps.104.34" class="verse-number">34</a></sup> Iucundum sit ei eloquium meum,ego vero delectabor in Domino.</p>
  <p class="verse" id="Ps.104.35"><sup><a href="#Ps.104.35" class="verse-number">35</a></sup> Deficiant peccatores a terraet iniqui, ita ut non sint.Benedic, anima mea, Domino.</p>
  <h2>Chapter 105</h2>
  <p class="verse" id="Ps.105.1"><sup><a href="#Ps.105.1" class="verse-number">1</a></sup> ALLELUIA.Confitemini Domino et invocate nomen eius,annuntiate inter gentes opera eius.</p>
  <p class="verse" id="Ps.105.2"><sup><a href="#Ps.105.2" class="verse-number">2</a></sup> Cantate ei et psallite ei,meditamini in omnibus mirabilibus eius.</p>
  <p class="verse" id="Ps.105.3"><sup><a href="#Ps.105.3" class="verse-number">3</a></sup> Laudamini in nomine sancto eius,laetetur cor quaerentium Dominum.</p>
  <p class="verse" id="Ps.105.4"><sup><a href="#Ps.105.4" class="verse-number">4</a></sup> Quaerite Dominum et potentiam eius,quaerite faciem eius semper.</p>
  <p class="verse" id="Ps.105.5"><sup><a href="#Ps.105.5" class="verse-number">5</a></sup> Mementote mirabilium eius, quae fecit,prodigia eius et iudicia oris eius,</p>
  <p class="verse" id="Ps.105.6"><sup><a href="#Ps.105.6" class="verse-number">6</a></sup> semen Abraham, servi eius,filii Iacob, electi eius.</p>
  <p class="verse" id="Ps.105.7"><sup><a href="#Ps.105.7" class="verse-number">7</a></sup> Ipse Dominus Deus noster;in universa terra iudicia eius.</p>
  <p class="verse" id="Ps.105.8"><sup><a href="#Ps.105.8" class="verse-number">8</a></sup> Memor fuit in saeculum testamenti sui,verbi, quod mandavit in mille generationes,</p>
  <p class="verse" id="Ps.105.9"><sup><a href="#Ps.105.9" class="verse-number">9</a></sup> quod disposuit cum Abraham,et iuramenti sui ad Isaac.</p>
  <p class="verse" id="Ps.105.10"><sup><a href="#Ps.105.10" class="verse-number">10</a></sup> Et statuit illud Iacob in praeceptumet Israel in testamentum aeternum</p>
  <p class="verse" id="Ps.105.11"><sup><a href="#Ps.105.11" class="verse-number">11</a></sup> dicens: " Tibi dabo terram Chanaanfuniculum hereditatis vestrae ".</p>
  <p class="verse" id="Ps.105.12"><sup><a href="#Ps.105.12" class="verse-number">12</a></sup> Cum essent numero brevi,paucissimi et peregrini in ea,</p>
  <p class="verse" id="Ps.105.13"><sup><a href="#Ps.105.13" class="verse-number">13</a></sup> et pertransirent de gente in gentemet de regno ad populum alterum,</p>
  <p class="verse" id="Ps.105.14"><sup><a href="#Ps.105.14" class="verse-number">14</a></sup> non permisit hominem nocere eiset corripuit pro eis reges:</p>
  <p class="verse" id="Ps.105.15"><sup><a href="#Ps.105.15" class="verse-number">15</a></sup> " Nolite tangere christos meoset in prophetis meis nolite malignari ".</p>
  <p class="verse" id="Ps.105.16"><sup><a href="#Ps.105.16" class="verse-number">16</a></sup> Et vocavit famem super terramet omne baculum panis contrivit.</p>
  <p class="verse" id="Ps.105.17"><sup><a href="#Ps.105.17" class="verse-number">17</a></sup> Misit ante eos virum,in servum venumdatus est Ioseph.</p>
  <p class="verse" id="Ps.105.18"><sup><a href="#Ps.105.18" class="verse-number">18</a></sup> Strinxerunt in compedibus pedes eius,in ferrum intravit collum eius,</p>
  <p class="verse" id="Ps.105.19"><sup><a href="#Ps.105.19" class="verse-number">19</a></sup> donec veniret verbum eius,eloquium Domini purgaret eum.</p>
  <p class="verse" id="Ps.105.20"><sup><a href="#Ps.105.20" class="verse-number">20</a></sup> Misit rex et solvit eum,princeps populorum, et dimisit eum;</p>
  <p class="verse" id="Ps.105.21"><sup><a href="#Ps.105.21" class="verse-number">21</a></sup> constituit eum dominum domus suaeet principem omnis possessionis suae,</p>
  <p class="verse" id="Ps.105.22"><sup><a href="#Ps.105.22" class="verse-number">22</a></sup> ut erudiret principes eius sicut semetipsumet senes eius prudentiam doceret.</p>
  <p class="verse" id="Ps.105.23"><sup><a href="#Ps.105.23" class="verse-number">23</a></sup> Et intravit Israel in Aegyptum,et Iacob peregrinus fuit in terra Cham.</p>
  <p class="verse" id="Ps.105.24"><sup><a href="#Ps.105.24" class="verse-number">24</a></sup> Et auxit populum suum vehementeret confortavit eum super inimicos eius.</p>
  <p class="verse" id="Ps.105.25"><sup><a href="#Ps.105.25" class="verse-number">25</a></sup> Convertit cor eorum, ut odirent populum eiuset dolum facerent in servos eius.</p>
  <p class="verse" id="Ps.105.26"><sup><a href="#Ps.105.26" class="verse-number">26</a></sup> Misit Moysen servum suum,Aaron, quem elegit.</p>
  <p class="verse" id="Ps.105.27"><sup><a href="#Ps.105.27" class="verse-number">27</a></sup> Posuit in eis verba signorum suorumet prodigiorum in terra Cham.</p>
  <p class="verse" id="Ps.105.28"><sup><a href="#Ps.105.28" class="verse-number">28</a></sup> Misit tenebras et obscuravit,et restiterunt sermonibus eius.</p>
  <p class="verse" id="Ps.105.29"><sup><a href="#Ps.105.29" class="verse-number">29</a></sup> Convertit aquas eorum in sanguinemet occidit pisces eorum.</p>
  <p class="verse" id="Ps.105.30"><sup><a href="#Ps.105.30" class="verse-number">30</a></sup> Edidit terra eorum ranasin penetralibus regum ipsorum.</p>
  <p class="verse" id="Ps.105.31"><sup><a href="#Ps.105.31" class="verse-number">31</a></sup> Dixit, et venit coenomyiaet scinifes in omnibus finibus eorum.</p>
  <p class="verse" id="Ps.105.32"><sup><a href="#Ps.105.32" class="verse-number">32</a></sup> Posuit pluvias eorum grandinem,ignem comburentem in terra ipsorum.</p>
  <p class="verse" id="Ps.105.33"><sup><a href="#Ps.105.33" class="verse-number">33</a></sup> Et percussit vineas eorum et ficulneas eorumet contrivit lignum finium eorum.</p>
  <p class="verse" id="Ps.105.34"><sup><a href="#Ps.105.34" class="verse-number">34</a></sup> Dixit, et venit locustaet bruchus, cuius non erat numerus,</p>
  <p class="verse" id="Ps.105.35"><sup><a href="#Ps.105.35" class="verse-number">35</a></sup> et comedit omne fenum in terra eorumet comedit fructum terrae eorum.</p>
  <p class="verse" id="Ps.105.36"><sup><a href="#Ps.105.36" class="verse-number">36</a></sup> Et percussit omne primogenitum in terra eorum,primitias omnis roboris eorum.</p>
  <p class="verse" id="Ps.105.37"><sup><a href="#Ps.105.37" class="verse-number">37</a></sup> Et eduxit eos cum argento et auro;et non erat in tribubus eorum infirmus.</p>
  <p class="verse" id="Ps.105.38"><sup><a href="#Ps.105.38" class="verse-number">38</a></sup> Laetata est Aegyptus in profectione eorum,quia incubuit timor eorum super eos.</p>
  <p class="verse" id="Ps.105.39"><sup><a href="#Ps.105.39" class="verse-number">39</a></sup> Expandit nubem in protectionemet ignem, ut luceret eis per noctem.</p>
  <p class="verse" id="Ps.105.40"><sup><a href="#Ps.105.40" class="verse-number">40</a></sup> Petierunt, et venit coturnix,et pane caeli saturavit eos.</p>
  <p class="verse" id="Ps.105.41"><sup><a href="#Ps.105.41" class="verse-number">41</a></sup> Dirupit petram, et fluxerunt aquae,abierunt in sicco flumina.</p>
  <p class="verse" id="Ps.105.42"><sup><a href="#Ps.105.42" class="verse-number">42</a></sup> Quoniam memor fuit verbi sancti suiad Abraham puerum suum.</p>
  <p class="verse" id="Ps.105.43"><sup><a href="#Ps.105.43" class="verse-number">43</a></sup> Et eduxit populum suum in exsultatione,electos suos in laetitia.</p>
  <p class="verse" id="Ps.105.44"><sup><a href="#Ps.105.44" class="verse-number">44</a></sup> Et dedit illis regiones gentium,et labores populorum possederunt,</p>
  <p class="verse" id="Ps.105.45"><sup><a href="#Ps.105.45" class="verse-number">45</a></sup> ut custodiant iustificationes eiuset leges eius servent.ALLELUIA.</p>
  <h2>Chapter 106</h2>
  <p class="verse" id="Ps.106.1"><sup><a href="#Ps.106.1" class="verse-number">1</a></sup> ALLELUIA.Confitemini Domino, quoniam bonus,quoniam in saeculum misericordia eius.</p>
  <p class="verse" id="Ps.106.2"><sup><a href="#Ps.106.2" class="verse-number">2</a></sup> Quis loquetur potentias Domini,auditas faciet omnes laudes eius?</p>
  <p class="verse" id="Ps.106.3"><sup><a href="#Ps.106.3" class="verse-number">3</a></sup> Beati, qui custodiunt iudiciumet faciunt iustitiam in omni tempore.</p>
  <p class="verse" id="Ps.106.4"><sup><a href="#Ps.106.4" class="verse-number">4</a></sup> Memento nostri, Domine, in beneplacito populi tui,visita nos in salutari tuo,</p>
  <p class="verse" id="Ps.106.5"><sup><a href="#Ps.106.5" class="verse-number">5</a></sup> ut videamus bona electorum tuorum,ut laetemur in laetitia gentis tuae,ut gloriemur cum hereditate tua.</p>
  <p class="verse" id="Ps.106.6"><sup><a href="#Ps.106.6" class="verse-number">6</a></sup> Peccavimus cum patribus nostris,iniuste egimus, iniquitatem fecimus.</p>
  <p class="verse" id="Ps.106.7"><sup><a href="#Ps.106.7" class="verse-number">7</a></sup> Patres nostri in Aegypto non intellexerunt mirabilia tua,non fuerunt memores multitudinis misericordiarum tuarumet irritaverunt ascendentes in mare, mare Rubrum.</p>
  <p class="verse" id="Ps.106.8"><sup><a href="#Ps.106.8" class="verse-number">8</a></sup> Et salvavit eos propter nomen suum,ut notam faceret potentiam suam. -</p>
  <p class="verse" id="Ps.106.9"><sup><a href="#Ps.106.9" class="verse-number">9</a></sup> Et increpuit mare Rubrum, et exsiccatum est,et deduxit eos in abyssis sicut in deserto.</p>
  <p class="verse" id="Ps.106.10"><sup><a href="#Ps.106.10" class="verse-number">10</a></sup> Et salvavit eos de manu odientiset redemit eos de manu inimici.</p>
  <p class="verse" id="Ps.106.11"><sup><a href="#Ps.106.11" class="verse-number">11</a></sup> Et operuit aqua tribulantes eos:unus ex eis non remansit.</p>
  <p class="verse" id="Ps.106.12"><sup><a href="#Ps.106.12" class="verse-number">12</a></sup> Et crediderunt verbis eiuset cantaverunt laudem eius.</p>
  <p class="verse" id="Ps.106.13"><sup><a href="#Ps.106.13" class="verse-number">13</a></sup> Cito obliti sunt operum eiuset non sustinuerunt consilium eius;</p>
  <p class="verse" id="Ps.106.14"><sup><a href="#Ps.106.14" class="verse-number">14</a></sup> et concupierunt concupiscentiam in desertoet tentaverunt Deum in inaquoso.</p>
  <p class="verse" id="Ps.106.15"><sup><a href="#Ps.106.15" class="verse-number">15</a></sup> Et dedit eis petitionem ipsorumet misit saturitatem in animas eorum.</p>
  <p class="verse" id="Ps.106.16"><sup><a href="#Ps.106.16" class="verse-number">16</a></sup> Et zelati sunt Moysen in castris,Aaron sanctum Domini.</p>
  <p class="verse" id="Ps.106.17"><sup><a href="#Ps.106.17" class="verse-number">17</a></sup> Aperta est terra et deglutivit Dathanet operuit super congregationem Abiram.</p>
  <p class="verse" id="Ps.106.18"><sup><a href="#Ps.106.18" class="verse-number">18</a></sup> Et exarsit ignis in synagoga eorum,flamma combussit peccatores.</p>
  <p class="verse" id="Ps.106.19"><sup><a href="#Ps.106.19" class="verse-number">19</a></sup> Et fecerunt vitulum in Horebet adoraverunt sculptile;</p>
  <p class="verse" id="Ps.106.20"><sup><a href="#Ps.106.20" class="verse-number">20</a></sup> et mutaverunt gloriam suamin similitudinem tauri comedentis fenum.</p>
  <p class="verse" id="Ps.106.21"><sup><a href="#Ps.106.21" class="verse-number">21</a></sup> Obliti sunt Deum, qui salvavit eos,qui fecit magnalia in Aegypto,</p>
  <p class="verse" id="Ps.106.22"><sup><a href="#Ps.106.22" class="verse-number">22</a></sup> mirabilia in terra Cham,terribilia in mari Rubro.</p>
  <p class="verse" id="Ps.106.23"><sup><a href="#Ps.106.23" class="verse-number">23</a></sup> Et dixit quia disperderet eos,nisi affuisset Moyses electus eius:stetit in confractione in conspectu eius,ut averteret iram eius, ne destrueret eos.</p>
  <p class="verse" id="Ps.106.24"><sup><a href="#Ps.106.24" class="verse-number">24</a></sup> Et pro nihilo habuerunt terram desiderabilem,non crediderunt verbo eius.</p>
  <p class="verse" id="Ps.106.25"><sup><a href="#Ps.106.25" class="verse-number">25</a></sup> Et murmuraverunt in tabernaculis suis,non exaudierunt vocem Domini.</p>
  <p class="verse" id="Ps.106.26"><sup><a href="#Ps.106.26" class="verse-number">26</a></sup> Et elevavit manum suam super eos,ut prosterneret eos in deserto</p>
  <p class="verse" id="Ps.106.27"><sup><a href="#Ps.106.27" class="verse-number">27</a></sup> et ut deiceret semen eorum in nationibuset dispergeret eos in regionibus.</p>
  <p class="verse" id="Ps.106.28"><sup><a href="#Ps.106.28" class="verse-number">28</a></sup> Et adhaeserunt Baalphegoret comederunt sacrificia mortuorum;</p>
  <p class="verse" id="Ps.106.29"><sup><a href="#Ps.106.29" class="verse-number">29</a></sup> et irritaverunt eum in adinventionibus suis,et irrupit in eos ruina.</p>
  <p class="verse" id="Ps.106.30"><sup><a href="#Ps.106.30" class="verse-number">30</a></sup> Et stetit Phinees et fecit iudicium,et cessavit quassatio,</p>
  <p class="verse" id="Ps.106.31"><sup><a href="#Ps.106.31" class="verse-number">31</a></sup> et reputatum est ei in iustitiamin generationem et generationem usque in sempiternum.</p>
  <p class="verse" id="Ps.106.32"><sup><a href="#Ps.106.32" class="verse-number">32</a></sup> Et irritaverunt eum ad aquas Meriba,et vexatus est Moyses propter eos,</p>
  <p class="verse" id="Ps.106.33"><sup><a href="#Ps.106.33" class="verse-number">33</a></sup> quia exacerbaverunt spiritum eius,et temere locutus est in labiis suis.</p>
  <p class="verse" id="Ps.106.34"><sup><a href="#Ps.106.34" class="verse-number">34</a></sup> Non disperdiderunt gentes,quas dixit Dominus illis.</p>
  <p class="verse" id="Ps.106.35"><sup><a href="#Ps.106.35" class="verse-number">35</a></sup> Et commixti sunt inter genteset didicerunt opera eorum.</p>
  <p class="verse" id="Ps.106.36"><sup><a href="#Ps.106.36" class="verse-number">36</a></sup> Et servierunt sculptilibus eorum,et factum est illis in scandalum.</p>
  <p class="verse" id="Ps.106.37"><sup><a href="#Ps.106.37" class="verse-number">37</a></sup> Et immolaverunt filios suoset filias suas daemoniis.</p>
  <p class="verse" id="Ps.106.38"><sup><a href="#Ps.106.38" class="verse-number">38</a></sup> Et effuderunt sanguinem innocentem,sanguinem filiorum suorum et filiarum suarum,quas sacrificaverunt sculptilibus Chanaan.Et infecta est terra in sanguinibus,</p>
  <p class="verse" id="Ps.106.39"><sup><a href="#Ps.106.39" class="verse-number">39</a></sup> et contaminati sunt in operibus suiset fornicati sunt in adinventionibus suis.</p>
  <p class="verse" id="Ps.106.40"><sup><a href="#Ps.106.40" class="verse-number">40</a></sup> Et exarsit ira Dominus in populum suumet abominatus est hereditatem suam</p>
  <p class="verse" id="Ps.106.41"><sup><a href="#Ps.106.41" class="verse-number">41</a></sup> et tradidit eos in manus gentium,et dominati sunt eorum, qui oderunt eos.</p>
  <p class="verse" id="Ps.106.42"><sup><a href="#Ps.106.42" class="verse-number">42</a></sup> Et tribulaverunt eos inimici eorum,et humiliati sunt sub manibus eorum.</p>
  <p class="verse" id="Ps.106.43"><sup><a href="#Ps.106.43" class="verse-number">43</a></sup> Saepe liberavit eos;ipsi autem exacerbaverunt eum in consilio suoet corruerunt in iniquitatibus suis.</p>
  <p class="verse" id="Ps.106.44"><sup><a href="#Ps.106.44" class="verse-number">44</a></sup> Et vidit tribulationem eorum,cum audivit clamorem eorum. -</p>
  <p class="verse" id="Ps.106.45"><sup><a href="#Ps.106.45" class="verse-number">45</a></sup> Et memor fuit testamenti suiet paenituit eum secundum multitudinem misericordiae suae.</p>
  <p class="verse" id="Ps.106.46"><sup><a href="#Ps.106.46" class="verse-number">46</a></sup> Et dedit eos in miserationesin conspectu omnium, qui captivos duxerant eos.</p>
  <p class="verse" id="Ps.106.47"><sup><a href="#Ps.106.47" class="verse-number">47</a></sup> Salvos nos fac, Domine Deus noster,et congrega nos de nationibus,ut confiteamur nomini sancto tuoet gloriemur in laude tua.</p>
  <p class="verse" id="Ps.106.48"><sup><a href="#Ps.106.48" class="verse-number">48</a></sup> Benedictus Dominus, Deus Israel, a saeculo et usque in saeculum.Et dicet omnis populus: "Fiat, fiat".</p>
  <h2>Chapter 107</h2>
  <p class="verse" id="Ps.107.1"><sup><a href="#Ps.107.1" class="verse-number">1</a></sup> ALLELUIA. Confitemini Domino, quoniam bonus, quoniam in saeculum misericordia eius.</p>
  <p class="verse" id="Ps.107.2"><sup><a href="#Ps.107.2" class="verse-number">2</a></sup> Dicant, qui redempti sunt a Domino,quos redemit de manu adversarii</p>
  <p class="verse" id="Ps.107.3"><sup><a href="#Ps.107.3" class="verse-number">3</a></sup> et de regionibus congregavit eos,a solis ortu et occasu,ab aquilone et mari.</p>
  <p class="verse" id="Ps.107.4"><sup><a href="#Ps.107.4" class="verse-number">4</a></sup> Erraverunt in solitudine, in inaquoso,viam civitatis habitationis non invenerunt.</p>
  <p class="verse" id="Ps.107.5"><sup><a href="#Ps.107.5" class="verse-number">5</a></sup> Esurientes et sitientes,anima eorum in ipsis defecit.</p>
  <p class="verse" id="Ps.107.6"><sup><a href="#Ps.107.6" class="verse-number">6</a></sup> Et clamaverunt ad Dominum, cum tribularentur,et de necessitatibus eorum eripuit eos.</p>
  <p class="verse" id="Ps.107.7"><sup><a href="#Ps.107.7" class="verse-number">7</a></sup> Et deduxit eos in viam rectam,ut irent in civitatem habitationis.</p>
  <p class="verse" id="Ps.107.8"><sup><a href="#Ps.107.8" class="verse-number">8</a></sup> Confiteantur Domino propter misericordiam eiuset mirabilia eius in filios hominum,</p>
  <p class="verse" id="Ps.107.9"><sup><a href="#Ps.107.9" class="verse-number">9</a></sup> quia satiavit animam sitientemet animam esurientem replevit bonis.</p>
  <p class="verse" id="Ps.107.10"><sup><a href="#Ps.107.10" class="verse-number">10</a></sup> Sedentes in tenebris et umbra mortis,vincti in mendicitate et ferro,</p>
  <p class="verse" id="Ps.107.11"><sup><a href="#Ps.107.11" class="verse-number">11</a></sup> quia exacerbaverunt eloquia Deiet consilium Altissimi spreverunt.</p>
  <p class="verse" id="Ps.107.12"><sup><a href="#Ps.107.12" class="verse-number">12</a></sup> Et humiliavit in laboribus cor eorum,infirmati sunt, nec fuit qui adiuvaret.</p>
  <p class="verse" id="Ps.107.13"><sup><a href="#Ps.107.13" class="verse-number">13</a></sup> Et clamaverunt ad Dominum, cum tribularentur,et de necessitatibus eorum liberavit eos.</p>
  <p class="verse" id="Ps.107.14"><sup><a href="#Ps.107.14" class="verse-number">14</a></sup> Et eduxit eos de tenebris et umbra mortiset vincula eorum dirupit.</p>
  <p class="verse" id="Ps.107.15"><sup><a href="#Ps.107.15" class="verse-number">15</a></sup> Confiteantur Domino propter misericordiam eiuset mirabilia eius in filios hominum,</p>
  <p class="verse" id="Ps.107.16"><sup><a href="#Ps.107.16" class="verse-number">16</a></sup> quia contrivit portas aereaset vectes ferreos confregit.</p>
  <p class="verse" id="Ps.107.17"><sup><a href="#Ps.107.17" class="verse-number">17</a></sup> Stulti facti sunt in via iniquitatis suaeet propter iniustitias suas afflicti sunt;</p>
  <p class="verse" id="Ps.107.18"><sup><a href="#Ps.107.18" class="verse-number">18</a></sup> omnem escam abominata est anima eorum,et appropinquaverunt usque ad portas mortis.</p>
  <p class="verse" id="Ps.107.19"><sup><a href="#Ps.107.19" class="verse-number">19</a></sup> Et clamaverunt ad Dominum, cum tribularentur,et de necessitatibus eorum liberavit eos.</p>
  <p class="verse" id="Ps.107.20"><sup><a href="#Ps.107.20" class="verse-number">20</a></sup> Misit verbum suum et sanavit eoset eripuit eos de interitionibus eorum.</p>
  <p class="verse" id="Ps.107.21"><sup><a href="#Ps.107.21" class="verse-number">21</a></sup> Confiteantur Domino propter misericordiam eiuset mirabilia eius in filios hominum;</p>
  <p class="verse" id="Ps.107.22"><sup><a href="#Ps.107.22" class="verse-number">22</a></sup> et sacrificent sacrificium laudiset annuntient opera eius in exsultatione.</p>
  <p class="verse" id="Ps.107.23"><sup><a href="#Ps.107.23" class="verse-number">23</a></sup> Qui descendunt mare in navibus,facientes operationem in aquis multis,</p>
  <p class="verse" id="Ps.107.24"><sup><a href="#Ps.107.24" class="verse-number">24</a></sup> ipsi viderunt opera Dominiet mirabilia eius in profundo.</p>
  <p class="verse" id="Ps.107.25"><sup><a href="#Ps.107.25" class="verse-number">25</a></sup> Dixit et excitavit spiritum procellae,et exaltati sunt fluctus eius.</p>
  <p class="verse" id="Ps.107.26"><sup><a href="#Ps.107.26" class="verse-number">26</a></sup> Ascendunt usque ad caeloset descendunt usque ad abyssos;anima eorum in malis tabescebat.</p>
  <p class="verse" id="Ps.107.27"><sup><a href="#Ps.107.27" class="verse-number">27</a></sup> Turbati sunt et moti sunt sicut ebrius,et omnis sapientia eorum devorata est.</p>
  <p class="verse" id="Ps.107.28"><sup><a href="#Ps.107.28" class="verse-number">28</a></sup> Et clamaverunt ad Dominum, cum tribularentur,et de necessitatibus eorum eduxit eos.</p>
  <p class="verse" id="Ps.107.29"><sup><a href="#Ps.107.29" class="verse-number">29</a></sup> Et statuit procellam eius in auram,et tacuerunt fluctus eius.</p>
  <p class="verse" id="Ps.107.30"><sup><a href="#Ps.107.30" class="verse-number">30</a></sup> Et laetati sunt, quia siluerunt,et deduxit eos in portum voluntatis eorum.</p>
  <p class="verse" id="Ps.107.31"><sup><a href="#Ps.107.31" class="verse-number">31</a></sup> Confiteantur Domino propter misericordiam eiuset mirabilia eius in filios hominum;</p>
  <p class="verse" id="Ps.107.32"><sup><a href="#Ps.107.32" class="verse-number">32</a></sup> et exaltent eum in ecclesia plebiset in conventu seniorum laudent eum.</p>
  <p class="verse" id="Ps.107.33"><sup><a href="#Ps.107.33" class="verse-number">33</a></sup> Posuit flumina in desertumet exitus aquarum in sitim,</p>
  <p class="verse" id="Ps.107.34"><sup><a href="#Ps.107.34" class="verse-number">34</a></sup> terram fructiferam in salsuginema malitia inhabitantium in ea.</p>
  <p class="verse" id="Ps.107.35"><sup><a href="#Ps.107.35" class="verse-number">35</a></sup> Posuit desertum in stagna aquarumet terram sine aqua in exitus aquarum.</p>
  <p class="verse" id="Ps.107.36"><sup><a href="#Ps.107.36" class="verse-number">36</a></sup> Et collocavit illic esurientes,et constituerunt civitatem habitationis.</p>
  <p class="verse" id="Ps.107.37"><sup><a href="#Ps.107.37" class="verse-number">37</a></sup> Et seminaverunt agros et plantaverunt vineas,et fecerunt fructum in proventum suum.</p>
  <p class="verse" id="Ps.107.38"><sup><a href="#Ps.107.38" class="verse-number">38</a></sup> Et benedixit eis, et multiplicati sunt nimis,et iumenta eorum non minoravit.</p>
  <p class="verse" id="Ps.107.39"><sup><a href="#Ps.107.39" class="verse-number">39</a></sup> Et pauci facti sunt et vexati sunta tribulatione malorum et dolore.</p>
  <p class="verse" id="Ps.107.40"><sup><a href="#Ps.107.40" class="verse-number">40</a></sup> Effudit contemptionem super principeset errare fecit eos in deserto invio.</p>
  <p class="verse" id="Ps.107.41"><sup><a href="#Ps.107.41" class="verse-number">41</a></sup> Et suscepit pauperem de inopiaet posuit sicut oves familias.</p>
  <p class="verse" id="Ps.107.42"><sup><a href="#Ps.107.42" class="verse-number">42</a></sup> Videbunt recti et laetabuntur,et omnis iniquitas oppilabit os suum.</p>
  <p class="verse" id="Ps.107.43"><sup><a href="#Ps.107.43" class="verse-number">43</a></sup> Quis sapiens, et custodiet haecet intelleget misericordias Domini?.</p>
  <h2>Chapter 108</h2>
  <p class="verse" id="Ps.108.1"><sup><a href="#Ps.108.1" class="verse-number">1</a></sup> Canticum. PSALMUS. David.</p>
  <p class="verse" id="Ps.108.2"><sup><a href="#Ps.108.2" class="verse-number">2</a></sup> Paratum cor meum, Deus,paratum cor meum,cantabo et psallam. Euge, gloria mea!</p>
  <p class="verse" id="Ps.108.3"><sup><a href="#Ps.108.3" class="verse-number">3</a></sup> Exsurge, psalterium et cithara,excitabo auroram.</p>
  <p class="verse" id="Ps.108.4"><sup><a href="#Ps.108.4" class="verse-number">4</a></sup> Confitebor tibi in populis, Domine,et psallam tibi in nationibus,</p>
  <p class="verse" id="Ps.108.5"><sup><a href="#Ps.108.5" class="verse-number">5</a></sup> quia magna est usque ad caelos misericordia tua,et usque ad nubes veritas tua.</p>
  <p class="verse" id="Ps.108.6"><sup><a href="#Ps.108.6" class="verse-number">6</a></sup> Exaltare super caelos, Deus,et super omnem terram gloria tua.</p>
  <p class="verse" id="Ps.108.7"><sup><a href="#Ps.108.7" class="verse-number">7</a></sup> Ut liberentur dilecti tui,salvum fac dextera tua et exaudi me.</p>
  <p class="verse" id="Ps.108.8"><sup><a href="#Ps.108.8" class="verse-number">8</a></sup> Deus locutus est in sancto suo: Exsultabo et dividam Sichimamet convallem Succoth dimetiar;</p>
  <p class="verse" id="Ps.108.9"><sup><a href="#Ps.108.9" class="verse-number">9</a></sup> meus est Galaad, et meus est Manasses,et Ephraim fortitudo capitis mei,Iuda sceptrum meum.</p>
  <p class="verse" id="Ps.108.10"><sup><a href="#Ps.108.10" class="verse-number">10</a></sup> Moab lebes lavacri mei;super Idumaeam extendam calceamentum meum,super Philistaeam vociferabor ".</p>
  <p class="verse" id="Ps.108.11"><sup><a href="#Ps.108.11" class="verse-number">11</a></sup> Quis deducet me in civitatem munitam?Quis deducet me usque in Idumaeam?.</p>
  <p class="verse" id="Ps.108.12"><sup><a href="#Ps.108.12" class="verse-number">12</a></sup> Nonne, Deus, qui reppulisti nos?Et non exibis, Deus, in virtutibus nostris?</p>
  <p class="verse" id="Ps.108.13"><sup><a href="#Ps.108.13" class="verse-number">13</a></sup> Da nobis auxilium de tribulatione,quia vana salus hominis.</p>
  <p class="verse" id="Ps.108.14"><sup><a href="#Ps.108.14" class="verse-number">14</a></sup> In Deo faciemus virtutem,et ipse conculcabit inimicos nostros.</p>
  <h2>Chapter 109</h2>
  <p class="verse" id="Ps.109.1"><sup><a href="#Ps.109.1" class="verse-number">1</a></sup> Magistro chori. David. PSALMUS.Deus laudis meae, ne tacueris,</p>
  <p class="verse" id="Ps.109.2"><sup><a href="#Ps.109.2" class="verse-number">2</a></sup> quia os peccatoris et os dolosi super me apertum est.Locuti sunt adversum me lingua dolosa</p>
  <p class="verse" id="Ps.109.3"><sup><a href="#Ps.109.3" class="verse-number">3</a></sup> et sermonibus odii circumdederunt meet expugnaverunt me gratis.</p>
  <p class="verse" id="Ps.109.4"><sup><a href="#Ps.109.4" class="verse-number">4</a></sup> Pro dilectione mea adversabantur mihi;ego autem orabam.</p>
  <p class="verse" id="Ps.109.5"><sup><a href="#Ps.109.5" class="verse-number">5</a></sup> Et posuerunt adversum me mala pro boniset odium pro dilectione mea.</p>
  <p class="verse" id="Ps.109.6"><sup><a href="#Ps.109.6" class="verse-number">6</a></sup> Constitue super eum peccatorem,et adversarius stet a dextris eius.</p>
  <p class="verse" id="Ps.109.7"><sup><a href="#Ps.109.7" class="verse-number">7</a></sup> Cum iudicatur, exeat condemnatus,et oratio eius fiat in peccatum.</p>
  <p class="verse" id="Ps.109.8"><sup><a href="#Ps.109.8" class="verse-number">8</a></sup> Fiant dies eius pauci,et ministerium eius accipiat alter.</p>
  <p class="verse" id="Ps.109.9"><sup><a href="#Ps.109.9" class="verse-number">9</a></sup> Fiant filii eius orphani,et uxor eius vidua.</p>
  <p class="verse" id="Ps.109.10"><sup><a href="#Ps.109.10" class="verse-number">10</a></sup> Instabiles vagentur filii eius et mendicentet eiciantur de ruinis suis. -</p>
  <p class="verse" id="Ps.109.11"><sup><a href="#Ps.109.11" class="verse-number">11</a></sup> Scrutetur fenerator omnem substantiam eius,et diripiant alieni labores eius.</p>
  <p class="verse" id="Ps.109.12"><sup><a href="#Ps.109.12" class="verse-number">12</a></sup> Non sit qui praebeat illi misericordiam,nec sit qui misereatur pupillis eius.</p>
  <p class="verse" id="Ps.109.13"><sup><a href="#Ps.109.13" class="verse-number">13</a></sup> Fiant nati eius in interitum,in generatione una deleatur nomen eorum.</p>
  <p class="verse" id="Ps.109.14"><sup><a href="#Ps.109.14" class="verse-number">14</a></sup> In memoriam redeat iniquitas patrum eius in conspectu Domini,et peccatum matris eius non deleatur.</p>
  <p class="verse" id="Ps.109.15"><sup><a href="#Ps.109.15" class="verse-number">15</a></sup> Fiant contra Dominum semper,et disperdat de terra memoriam eorum.</p>
  <p class="verse" id="Ps.109.16"><sup><a href="#Ps.109.16" class="verse-number">16</a></sup> Pro eo quod non est recordatus facere misericordiamet persecutus est hominem inopem et mendicumet compunctum corde, ut mortificaret.</p>
  <p class="verse" id="Ps.109.17"><sup><a href="#Ps.109.17" class="verse-number">17</a></sup> Et dilexit maledictionem: et veniat ei;et noluit benedictionem: et elongetur ab eo.</p>
  <p class="verse" id="Ps.109.18"><sup><a href="#Ps.109.18" class="verse-number">18</a></sup> Et induit maledictionem sicut vestimentum:et intret sicut aqua in interiora eius,et sicut oleum in ossa eius.</p>
  <p class="verse" id="Ps.109.19"><sup><a href="#Ps.109.19" class="verse-number">19</a></sup> Fiat ei sicut indumentum, quo operitur,et sicut zona, qua semper praecingitur.</p>
  <p class="verse" id="Ps.109.20"><sup><a href="#Ps.109.20" class="verse-number">20</a></sup> Haec retributio eorum, qui adversantur mihi apud Dominum,et qui loquuntur mala adversus animam meam.</p>
  <p class="verse" id="Ps.109.21"><sup><a href="#Ps.109.21" class="verse-number">21</a></sup> Et tu, Domine, Domine, fac mecum propter nomen tuum,quia suavis est misericordia tua;libera me,</p>
  <p class="verse" id="Ps.109.22"><sup><a href="#Ps.109.22" class="verse-number">22</a></sup> quia egenus et pauper ego sum,et cor meum vulneratum est intra me.</p>
  <p class="verse" id="Ps.109.23"><sup><a href="#Ps.109.23" class="verse-number">23</a></sup> Sicut umbra, cum declinat, pertransii,excussus sum sicut locustae.</p>
  <p class="verse" id="Ps.109.24"><sup><a href="#Ps.109.24" class="verse-number">24</a></sup> Genua mea infirmata sunt ieiunio,et caro mea contabuit absque oleo.</p>
  <p class="verse" id="Ps.109.25"><sup><a href="#Ps.109.25" class="verse-number">25</a></sup> Et ego factus sum opprobrium illis:viderunt me et moverunt capita sua.</p>
  <p class="verse" id="Ps.109.26"><sup><a href="#Ps.109.26" class="verse-number">26</a></sup> Adiuva me, Domine Deus meus,salvum me fac secundum misericordiam tuam.</p>
  <p class="verse" id="Ps.109.27"><sup><a href="#Ps.109.27" class="verse-number">27</a></sup> Et sciant quia manus tua haec:tu, Domine, hoc fecisti.</p>
  <p class="verse" id="Ps.109.28"><sup><a href="#Ps.109.28" class="verse-number">28</a></sup> Maledicant illi, et tu benedicas;qui insurgunt in me, confundantur,servus autem tuus laetabitur.</p>
  <p class="verse" id="Ps.109.29"><sup><a href="#Ps.109.29" class="verse-number">29</a></sup> Induantur, qui detrahunt mihi, pudoreet operiantur sicut diploide confusione sua.</p>
  <p class="verse" id="Ps.109.30"><sup><a href="#Ps.109.30" class="verse-number">30</a></sup> Confitebor Domino nimis in ore meoet in medio multorum laudabo eum,</p>
  <p class="verse" id="Ps.109.31"><sup><a href="#Ps.109.31" class="verse-number">31</a></sup> quia astitit a dextris pauperis,ut salvam faceret a iudicantibus animam eius.</p>
  <h2>Chapter 110</h2>
  <p class="verse" id="Ps.110.1"><sup><a href="#Ps.110.1" class="verse-number">1</a></sup> David. PSALMUS.Dixit Dominus Domino meo: " Sede a dextris meis,donec ponam inimicos tuos scabellum pedum tuorum ".</p>
  <p class="verse" id="Ps.110.2"><sup><a href="#Ps.110.2" class="verse-number">2</a></sup> Virgam potentiae tuae emittet Dominus ex Sion:dominare in medio inimicorum tuorum.</p>
  <p class="verse" id="Ps.110.3"><sup><a href="#Ps.110.3" class="verse-number">3</a></sup> Tecum principatus in die virtutis tuae,in splendoribus sanctis,ex utero ante luciferum genui te.</p>
  <p class="verse" id="Ps.110.4"><sup><a href="#Ps.110.4" class="verse-number">4</a></sup> Iuravit Dominus et non paenitebit eum: Tu es sacerdos in aeternum secundum ordinem Melchisedech ".</p>
  <p class="verse" id="Ps.110.5"><sup><a href="#Ps.110.5" class="verse-number">5</a></sup> Dominus a dextris tuis,conquassabit in die irae suae reges.</p>
  <p class="verse" id="Ps.110.6"><sup><a href="#Ps.110.6" class="verse-number">6</a></sup> Iudicabit in nationibus: cumulantur cadavera,conquassabit capita in terra spatiosa.</p>
  <p class="verse" id="Ps.110.7"><sup><a href="#Ps.110.7" class="verse-number">7</a></sup> De torrente in via bibet,propterea exaltabit caput.</p>
  <h2>Chapter 111</h2>
  <p class="verse" id="Ps.111.1"><sup><a href="#Ps.111.1" class="verse-number">1</a></sup> ALLELUIA.ALEPH. Confitebor Domino in toto corde meo,BETH. in consilio iustorum et congregatione.</p>
  <p class="verse" id="Ps.111.2"><sup><a href="#Ps.111.2" class="verse-number">2</a></sup> GHIMEL. Magna opera Domini,DALETH. exquirenda omnibus, qui cupiunt ea.</p>
  <p class="verse" id="Ps.111.3"><sup><a href="#Ps.111.3" class="verse-number">3</a></sup> HE. Decor et magnificentia opus eius,VAU. et iustitia eius manet in saeculum saeculi.</p>
  <p class="verse" id="Ps.111.4"><sup><a href="#Ps.111.4" class="verse-number">4</a></sup> ZAIN. Memoriam fecit mirabilium suorum,HETH. misericors et miserator Dominus.</p>
  <p class="verse" id="Ps.111.5"><sup><a href="#Ps.111.5" class="verse-number">5</a></sup> TETH. Escam dedit timentibus se;IOD. memor erit in saeculum testamenti sui.</p>
  <p class="verse" id="Ps.111.6"><sup><a href="#Ps.111.6" class="verse-number">6</a></sup> CAPH. Virtutem operum suorum annuntiavit populo suo,LAMED. ut det illis hereditatem gentium;</p>
  <p class="verse" id="Ps.111.7"><sup><a href="#Ps.111.7" class="verse-number">7</a></sup> MEM. opera manuum eius veritas et iudicium.NUN. Fidelia omnia mandata eius,</p>
  <p class="verse" id="Ps.111.8"><sup><a href="#Ps.111.8" class="verse-number">8</a></sup> SAMECH. confirmata in saeculum saeculi,AIN. facta in veritate et aequitate.</p>
  <p class="verse" id="Ps.111.9"><sup><a href="#Ps.111.9" class="verse-number">9</a></sup> PHE. Redemptionem misit populo suo,SADE. mandavit in aeternum testamentum suum.COPH. Sanctum et terribile nomen eius.</p>
  <p class="verse" id="Ps.111.10"><sup><a href="#Ps.111.10" class="verse-number">10</a></sup> RES. Initium sapientiae timor Domini,SIN. intellectus bonus omnibus facientibus ea;TAU. laudatio eius manet in saeculum saeculi.</p>
  <h2>Chapter 112</h2>
  <p class="verse" id="Ps.112.1"><sup><a href="#Ps.112.1" class="verse-number">1</a></sup> ALLELUIA.ALEPH. Beatus vir, qui timet Dominum,BETH. in mandatis eius cupit nimis.</p>
  <p class="verse" id="Ps.112.2"><sup><a href="#Ps.112.2" class="verse-number">2</a></sup> GHIMEL. Potens in terra erit semen eius,DALETH. generatio rectorum benedicetur.</p>
  <p class="verse" id="Ps.112.3"><sup><a href="#Ps.112.3" class="verse-number">3</a></sup> HE. Gloria et divitiae in domo eius,VAU. et iustitia eius manet in saeculum saeculi.</p>
  <p class="verse" id="Ps.112.4"><sup><a href="#Ps.112.4" class="verse-number">4</a></sup> ZAIN. Exortum est in tenebris lumen rectis,HETH. misericors et miserator et iustus.</p>
  <p class="verse" id="Ps.112.5"><sup><a href="#Ps.112.5" class="verse-number">5</a></sup> TETH. Iucundus homo, qui miseretur et commodat,IOD. disponet res suas in iudicio,</p>
  <p class="verse" id="Ps.112.6"><sup><a href="#Ps.112.6" class="verse-number">6</a></sup> CAPH. quia in aeternum non commovebitur.LAMED. In memoria aeterna erit iustus,</p>
  <p class="verse" id="Ps.112.7"><sup><a href="#Ps.112.7" class="verse-number">7</a></sup> MEM. ab auditione mala non timebit.NUN. Paratum cor eius, sperans in Domino,</p>
  <p class="verse" id="Ps.112.8"><sup><a href="#Ps.112.8" class="verse-number">8</a></sup> SAMECH. confirmatum est cor eius, non timebit,AIN. donec despiciat inimicos suos.</p>
  <p class="verse" id="Ps.112.9"><sup><a href="#Ps.112.9" class="verse-number">9</a></sup> PHE. Distribuit, dedit pauperibus;SADE. iustitia eius manet in saeculum saeculi,COPH. cornu eius exaltabitur in gloria.</p>
  <p class="verse" id="Ps.112.10"><sup><a href="#Ps.112.10" class="verse-number">10</a></sup> RES. Peccator videbit et irascetur,SIN. dentibus suis fremet et tabescet.TAU. Desiderium peccatorum peribit.</p>
  <h2>Chapter 113</h2>
  <p class="verse" id="Ps.113.1"><sup><a href="#Ps.113.1" class="verse-number">1</a></sup> ALLELUIA.Laudate, pueri Domini,laudate nomen Domini.</p>
  <p class="verse" id="Ps.113.2"><sup><a href="#Ps.113.2" class="verse-number">2</a></sup> Sit nomen Domini benedictumex hoc nunc et usque in saeculum.</p>
  <p class="verse" id="Ps.113.3"><sup><a href="#Ps.113.3" class="verse-number">3</a></sup> A solis ortu usque ad occasumlaudabile nomen Domini.</p>
  <p class="verse" id="Ps.113.4"><sup><a href="#Ps.113.4" class="verse-number">4</a></sup> Excelsus super omnes gentes Dominus,super caelos gloria eius.</p>
  <p class="verse" id="Ps.113.5"><sup><a href="#Ps.113.5" class="verse-number">5</a></sup> Quis sicut Dominus Deus noster,qui in altis habitat</p>
  <p class="verse" id="Ps.113.6"><sup><a href="#Ps.113.6" class="verse-number">6</a></sup> et se inclinat, ut respiciatin caelum et in terram?</p>
  <p class="verse" id="Ps.113.7"><sup><a href="#Ps.113.7" class="verse-number">7</a></sup> Suscitans de terra inopem,de stercore erigens pauperem,</p>
  <p class="verse" id="Ps.113.8"><sup><a href="#Ps.113.8" class="verse-number">8</a></sup> ut collocet eum cum principibus,cum principibus populi sui.</p>
  <p class="verse" id="Ps.113.9"><sup><a href="#Ps.113.9" class="verse-number">9</a></sup> Qui habitare facit sterilem in domo,matrem filiorum laetantem.</p>
  <h2>Chapter 114</h2>
  <p class="verse" id="Ps.114.1"><sup><a href="#Ps.114.1" class="verse-number">1</a></sup> ALLELUIA.In exitu Israel de Aegypto,domus Iacob de populo barbaro,</p>
  <p class="verse" id="Ps.114.2"><sup><a href="#Ps.114.2" class="verse-number">2</a></sup> factus est Iuda sanctuarium eius,Israel potestas eius.</p>
  <p class="verse" id="Ps.114.3"><sup><a href="#Ps.114.3" class="verse-number">3</a></sup> Mare vidit et fugit,Iordanis conversus est retrorsum;</p>
  <p class="verse" id="Ps.114.4"><sup><a href="#Ps.114.4" class="verse-number">4</a></sup> montes saltaverunt ut arietes,et colles sicut agni ovium. -</p>
  <p class="verse" id="Ps.114.5"><sup><a href="#Ps.114.5" class="verse-number">5</a></sup> Quid est tibi, mare, quod fugisti?Et tu, Iordanis, quia conversus es retrorsum?</p>
  <p class="verse" id="Ps.114.6"><sup><a href="#Ps.114.6" class="verse-number">6</a></sup> Montes, quod saltastis sicut arietes,et colles, sicut agni ovium?</p>
  <p class="verse" id="Ps.114.7"><sup><a href="#Ps.114.7" class="verse-number">7</a></sup> A facie Domini contremisce, terra,a facie Dei Iacob,</p>
  <p class="verse" id="Ps.114.8"><sup><a href="#Ps.114.8" class="verse-number">8</a></sup> qui convertit petram in stagna aquarumet silicem in fontes aquarum.</p>
  <h2>Chapter 115</h2>
  <p class="verse" id="Ps.115.1"><sup><a href="#Ps.115.1" class="verse-number">1</a></sup> Non nobis, Domine, non nobis,sed nomini tuo da gloriamsuper misericordia tua et veritate tua.</p>
  <p class="verse" id="Ps.115.2"><sup><a href="#Ps.115.2" class="verse-number">2</a></sup> Quare dicent gentes: Ubi est Deus eorum? ".</p>
  <p class="verse" id="Ps.115.3"><sup><a href="#Ps.115.3" class="verse-number">3</a></sup> Deus autem noster in caelo;omnia, quaecumque voluit, fecit.</p>
  <p class="verse" id="Ps.115.4"><sup><a href="#Ps.115.4" class="verse-number">4</a></sup> Simulacra gentium argentum et aurum,opera manuum hominum.</p>
  <p class="verse" id="Ps.115.5"><sup><a href="#Ps.115.5" class="verse-number">5</a></sup> Os habent et non loquentur,oculos habent et non videbunt.</p>
  <p class="verse" id="Ps.115.6"><sup><a href="#Ps.115.6" class="verse-number">6</a></sup> Aures habent et non audient,nares habent et non odorabunt.</p>
  <p class="verse" id="Ps.115.7"><sup><a href="#Ps.115.7" class="verse-number">7</a></sup> Manus habent et non palpabunt,pedes habent et non ambulabunt;non clamabunt in gutture suo.</p>
  <p class="verse" id="Ps.115.8"><sup><a href="#Ps.115.8" class="verse-number">8</a></sup> Similes illis erunt, qui faciunt ea,et omnes, qui confidunt in eis.</p>
  <p class="verse" id="Ps.115.9"><sup><a href="#Ps.115.9" class="verse-number">9</a></sup> Domus Israel speravit in Domino:adiutorium eorum et scutum eorum est.</p>
  <p class="verse" id="Ps.115.10"><sup><a href="#Ps.115.10" class="verse-number">10</a></sup> Domus Aaron speravit in Domino:adiutorium eorum et scutum eorum est.</p>
  <p class="verse" id="Ps.115.11"><sup><a href="#Ps.115.11" class="verse-number">11</a></sup> Qui timent Dominum, speraverunt in Domino:adiutorium eorum et scutum eorum est.</p>
  <p class="verse" id="Ps.115.12"><sup><a href="#Ps.115.12" class="verse-number">12</a></sup> Dominus memor fuit nostriet benedicet nobis:benedicet domui Israel,benedicet domui Aaron,</p>
  <p class="verse" id="Ps.115.13"><sup><a href="#Ps.115.13" class="verse-number">13</a></sup> benedicet omnibus, qui timent Dominum,pusillis cum maioribus.</p>
  <p class="verse" id="Ps.115.14"><sup><a href="#Ps.115.14" class="verse-number">14</a></sup> Adiciat Dominus super vos,super vos et super filios vestros.</p>
  <p class="verse" id="Ps.115.15"><sup><a href="#Ps.115.15" class="verse-number">15</a></sup> Benedicti vos a Domino,qui fecit caelum et terram.</p>
  <p class="verse" id="Ps.115.16"><sup><a href="#Ps.115.16" class="verse-number">16</a></sup> Caeli, caeli sunt Domino,terram autem dedit filiis hominum.</p>
  <p class="verse" id="Ps.115.17"><sup><a href="#Ps.115.17" class="verse-number">17</a></sup> Non mortui laudabunt te, Domine,neque omnes, qui descendunt in silentium,</p>
  <p class="verse" id="Ps.115.18"><sup><a href="#Ps.115.18" class="verse-number">18</a></sup> sed nos, qui vivimus, benedicimus Dominoex hoc nunc et usque in saeculum.</p>
  <h2>Chapter 116</h2>
  <p class="verse" id="Ps.116.1"><sup><a href="#Ps.116.1" class="verse-number">1</a></sup> ALLELUIA.Dilexi, quoniam exaudit Dominusvocem deprecationis meae.</p>
  <p class="verse" id="Ps.116.2"><sup><a href="#Ps.116.2" class="verse-number">2</a></sup> Quia inclinavit aurem suam mihi,cum in diebus meis invocabam.</p>
  <p class="verse" id="Ps.116.3"><sup><a href="#Ps.116.3" class="verse-number">3</a></sup> Circumdederunt me funes mortis,et angustiae inferni invenerunt me. Tribulationem et dolorem inveni</p>
  <p class="verse" id="Ps.116.4"><sup><a href="#Ps.116.4" class="verse-number">4</a></sup> et nomen Domini invocabam: O Domine, libera animam meam ".</p>
  <p class="verse" id="Ps.116.5"><sup><a href="#Ps.116.5" class="verse-number">5</a></sup> Misericors Dominus et iustus,et Deus noster miseretur.</p>
  <p class="verse" id="Ps.116.6"><sup><a href="#Ps.116.6" class="verse-number">6</a></sup> Custodiens parvulos Dominus;humiliatus sum, et salvum me faciet.</p>
  <p class="verse" id="Ps.116.7"><sup><a href="#Ps.116.7" class="verse-number">7</a></sup> Convertere, anima mea, in requiem tuam,quia Dominus benefecit tibi;</p>
  <p class="verse" id="Ps.116.8"><sup><a href="#Ps.116.8" class="verse-number">8</a></sup> quia eripuit animam meam de morte,oculos meos a lacrimis,pedes meos a lapsu.</p>
  <p class="verse" id="Ps.116.9"><sup><a href="#Ps.116.9" class="verse-number">9</a></sup> Ambulabo coram Dominoin regione vivorum. -</p>
  <p class="verse" id="Ps.116.10"><sup><a href="#Ps.116.10" class="verse-number">10</a></sup> Credidi, etiam cum locutus sum: " Ego humiliatus sum nimis ".</p>
  <p class="verse" id="Ps.116.11"><sup><a href="#Ps.116.11" class="verse-number">11</a></sup> Ego dixi in trepidatione mea: " Omnis homo mendax ".</p>
  <p class="verse" id="Ps.116.12"><sup><a href="#Ps.116.12" class="verse-number">12</a></sup> Quid retribuam Dominopro omnibus, quae retribuit mihi?</p>
  <p class="verse" id="Ps.116.13"><sup><a href="#Ps.116.13" class="verse-number">13</a></sup> Calicem salutaris accipiamet nomen Domini invocabo.</p>
  <p class="verse" id="Ps.116.14"><sup><a href="#Ps.116.14" class="verse-number">14</a></sup> Vota mea Domino reddamcoram omni populo eius.</p>
  <p class="verse" id="Ps.116.15"><sup><a href="#Ps.116.15" class="verse-number">15</a></sup> Pretiosa in conspectu Dominimors sanctorum eius.</p>
  <p class="verse" id="Ps.116.16"><sup><a href="#Ps.116.16" class="verse-number">16</a></sup> O Domine, ego servus tuus,ego servus tuus et filius ancillae tuae.Dirupisti vincula mea:</p>
  <p class="verse" id="Ps.116.17"><sup><a href="#Ps.116.17" class="verse-number">17</a></sup> tibi sacrificabo hostiam laudiset nomen Domini invocabo.</p>
  <p class="verse" id="Ps.116.18"><sup><a href="#Ps.116.18" class="verse-number">18</a></sup> Vota mea Domino reddamcoram omni populo eius</p>
  <p class="verse" id="Ps.116.19"><sup><a href="#Ps.116.19" class="verse-number">19</a></sup> in atriis domus Domini,in medio tui, Ierusalem.</p>
  <h2>Chapter 117</h2>
  <p class="verse" id="Ps.117.1"><sup><a href="#Ps.117.1" class="verse-number">1</a></sup> ALLELUIA.Laudate Dominum, omnes gentes;collaudate eum, omnes populi.</p>
  <p class="verse" id="Ps.117.2"><sup><a href="#Ps.117.2" class="verse-number">2</a></sup> Quoniam confirmata est super nos misericordia eius,et veritas Domini manet in aeternum.</p>
  <h2>Chapter 118</h2>
  <p class="verse" id="Ps.118.1"><sup><a href="#Ps.118.1" class="verse-number">1</a></sup> ALLELUIA.Confitemini Domino, quoniam bonus,quoniam in saeculum misericordia eius.</p>
  <p class="verse" id="Ps.118.2"><sup><a href="#Ps.118.2" class="verse-number">2</a></sup> Dicat nunc Israel, quoniam bonus,quoniam in saeculum misericordia eius.</p>
  <p class="verse" id="Ps.118.3"><sup><a href="#Ps.118.3" class="verse-number">3</a></sup> Dicat nunc domus Aaron,quoniam in saeculum misericordia eius.</p>
  <p class="verse" id="Ps.118.4"><sup><a href="#Ps.118.4" class="verse-number">4</a></sup> Dicant nunc, qui timent Dominum,quoniam in saeculum misericordia eius.</p>
  <p class="verse" id="Ps.118.5"><sup><a href="#Ps.118.5" class="verse-number">5</a></sup> De tribulatione invocavi Dominum,et exaudivit me educens in latitudinem Dominus.</p>
  <p class="verse" id="Ps.118.6"><sup><a href="#Ps.118.6" class="verse-number">6</a></sup> Dominus mecum,non timebo, quid faciat mihi homo.</p>
  <p class="verse" id="Ps.118.7"><sup><a href="#Ps.118.7" class="verse-number">7</a></sup> Dominus mecum adiutor meus,et ego despiciam inimicos meos.</p>
  <p class="verse" id="Ps.118.8"><sup><a href="#Ps.118.8" class="verse-number">8</a></sup> Bonum est confugere ad Dominumquam confidere in homine.</p>
  <p class="verse" id="Ps.118.9"><sup><a href="#Ps.118.9" class="verse-number">9</a></sup> Bonum est confugere ad Dominumquam confidere in principibus.</p>
  <p class="verse" id="Ps.118.10"><sup><a href="#Ps.118.10" class="verse-number">10</a></sup> Omnes gentes circuierunt me,et in nomine Domini excidi eos.</p>
  <p class="verse" id="Ps.118.11"><sup><a href="#Ps.118.11" class="verse-number">11</a></sup> Circumdantes circumdederunt me,et in nomine Domini excidi eos.</p>
  <p class="verse" id="Ps.118.12"><sup><a href="#Ps.118.12" class="verse-number">12</a></sup> Circumdederunt me sicut apeset exarserunt sicut ignis in spinis,et in nomine Domini excidi eos.</p>
  <p class="verse" id="Ps.118.13"><sup><a href="#Ps.118.13" class="verse-number">13</a></sup> Impellentes impulerunt me, ut caderem,et Dominus adiuvit me.</p>
  <p class="verse" id="Ps.118.14"><sup><a href="#Ps.118.14" class="verse-number">14</a></sup> Fortitudo mea et laus mea Dominuset factus est mihi in salutem.</p>
  <p class="verse" id="Ps.118.15"><sup><a href="#Ps.118.15" class="verse-number">15</a></sup> Vox iubilationis et salutisin tabernaculis iustorum: Dextera Domini fecit virtutem!</p>
  <p class="verse" id="Ps.118.16"><sup><a href="#Ps.118.16" class="verse-number">16</a></sup> Dextera Domini exaltata est;dextera Domini fecit virtutem! ".</p>
  <p class="verse" id="Ps.118.17"><sup><a href="#Ps.118.17" class="verse-number">17</a></sup> Non moriar, sed vivamet narrabo opera Domini.</p>
  <p class="verse" id="Ps.118.18"><sup><a href="#Ps.118.18" class="verse-number">18</a></sup> Castigans castigavit me Dominuset morti non tradidit me.</p>
  <p class="verse" id="Ps.118.19"><sup><a href="#Ps.118.19" class="verse-number">19</a></sup> Aperite mihi portas iustitiae;ingressus in eas confitebor Domino.</p>
  <p class="verse" id="Ps.118.20"><sup><a href="#Ps.118.20" class="verse-number">20</a></sup> Haec porta Domini;iusti intrabunt in eam. -</p>
  <p class="verse" id="Ps.118.21"><sup><a href="#Ps.118.21" class="verse-number">21</a></sup> Confitebor tibi, quoniam exaudisti meet factus es mihi in salutem.</p>
  <p class="verse" id="Ps.118.22"><sup><a href="#Ps.118.22" class="verse-number">22</a></sup> Lapidem quem reprobaverunt aedificantes,hic factus est in caput anguli;</p>
  <p class="verse" id="Ps.118.23"><sup><a href="#Ps.118.23" class="verse-number">23</a></sup> a Domino factum est istudet est mirabile in oculis nostris.</p>
  <p class="verse" id="Ps.118.24"><sup><a href="#Ps.118.24" class="verse-number">24</a></sup> Haec est dies, quam fecit Dominus:exsultemus et laetemur in ea.</p>
  <p class="verse" id="Ps.118.25"><sup><a href="#Ps.118.25" class="verse-number">25</a></sup> O Domine, salvum me fac;o Domine, da prosperitatem!</p>
  <p class="verse" id="Ps.118.26"><sup><a href="#Ps.118.26" class="verse-number">26</a></sup> Benedictus, qui venit in nomine Domini.Benedicimus vobis de domo Domini.</p>
  <p class="verse" id="Ps.118.27"><sup><a href="#Ps.118.27" class="verse-number">27</a></sup> Deus Dominus et illuxit nobis.Instruite sollemnitatem in ramis condensisusque ad cornua altaris.</p>
  <p class="verse" id="Ps.118.28"><sup><a href="#Ps.118.28" class="verse-number">28</a></sup> Deus meus es tu, et confitebor tibi,Deus meus, et exaltabo te.</p>
  <p class="verse" id="Ps.118.29"><sup><a href="#Ps.118.29" class="verse-number">29</a></sup> Confitemini Domino, quoniam bonus,quoniam in saeculum misericordia eius.</p>
  <h2>Chapter 119</h2>
  <p class="verse" id="Ps.119.1"><sup><a href="#Ps.119.1" class="verse-number">1</a></sup> ALLELUIA.ALEPH. Beati immaculati in via,qui ambulant in lege Domini.</p>
  <p class="verse" id="Ps.119.2"><sup><a href="#Ps.119.2" class="verse-number">2</a></sup> Beati, qui servant testimonia eius,in toto corde exquirunt eum.</p>
  <p class="verse" id="Ps.119.3"><sup><a href="#Ps.119.3" class="verse-number">3</a></sup> Non enim operati sunt iniquitatem,in viis eius ambulaverunt.</p>
  <p class="verse" id="Ps.119.4"><sup><a href="#Ps.119.4" class="verse-number">4</a></sup> Tu mandastimandata tua custodiri nimis.</p>
  <p class="verse" id="Ps.119.5"><sup><a href="#Ps.119.5" class="verse-number">5</a></sup> Utinam dirigantur viae meaead custodiendas iustificationes tuas!</p>
  <p class="verse" id="Ps.119.6"><sup><a href="#Ps.119.6" class="verse-number">6</a></sup> Tunc non confundar,cum perspexero in omnibus praeceptis tuis.</p>
  <p class="verse" id="Ps.119.7"><sup><a href="#Ps.119.7" class="verse-number">7</a></sup> Confitebor tibi in directione cordis,in eo quod didici iudicia iustitiae tuae.</p>
  <p class="verse" id="Ps.119.8"><sup><a href="#Ps.119.8" class="verse-number">8</a></sup> Iustificationes tuas custodiam,non me derelinquas usquequaque.</p>
  <p class="verse" id="Ps.119.9"><sup><a href="#Ps.119.9" class="verse-number">9</a></sup> BETH. In quo mundabit adulescentior viam suam?In custodiendo sermones tuos.</p>
  <p class="verse" id="Ps.119.10"><sup><a href="#Ps.119.10" class="verse-number">10</a></sup> In toto corde meo exquisivi te;ne errare me facias a praeceptis tuis.</p>
  <p class="verse" id="Ps.119.11"><sup><a href="#Ps.119.11" class="verse-number">11</a></sup> In corde meo abscondi eloquia tua,ut non peccem tibi.</p>
  <p class="verse" id="Ps.119.12"><sup><a href="#Ps.119.12" class="verse-number">12</a></sup> Benedictus es, Domine;doce me iustificationes tuas.</p>
  <p class="verse" id="Ps.119.13"><sup><a href="#Ps.119.13" class="verse-number">13</a></sup> In labiis meisnumeravi omnia iudicia oris tui.</p>
  <p class="verse" id="Ps.119.14"><sup><a href="#Ps.119.14" class="verse-number">14</a></sup> In via testimoniorum tuorum delectatus sumsicut in omnibus divitiis.</p>
  <p class="verse" id="Ps.119.15"><sup><a href="#Ps.119.15" class="verse-number">15</a></sup> In mandatis tuis exerceboret considerabo vias tuas.</p>
  <p class="verse" id="Ps.119.16"><sup><a href="#Ps.119.16" class="verse-number">16</a></sup> In iustificationibus tuis delectabor,non obliviscar sermonem tuum.</p>
  <p class="verse" id="Ps.119.17"><sup><a href="#Ps.119.17" class="verse-number">17</a></sup> GHIMEL. Benefac servo tuo, et vivamet custodiam sermonem tuum.</p>
  <p class="verse" id="Ps.119.18"><sup><a href="#Ps.119.18" class="verse-number">18</a></sup> Revela oculos meos,et considerabo mirabilia de lege tua.</p>
  <p class="verse" id="Ps.119.19"><sup><a href="#Ps.119.19" class="verse-number">19</a></sup> Incola ego sum in terra,non abscondas a me praecepta tua.</p>
  <p class="verse" id="Ps.119.20"><sup><a href="#Ps.119.20" class="verse-number">20</a></sup> Defecit anima mea in desiderando iudicia tuain omni tempore.</p>
  <p class="verse" id="Ps.119.21"><sup><a href="#Ps.119.21" class="verse-number">21</a></sup> Increpasti superbos;maledicti, qui errant a praeceptis tuis.</p>
  <p class="verse" id="Ps.119.22"><sup><a href="#Ps.119.22" class="verse-number">22</a></sup> Aufer a me opprobrium et contemptum,quia testimonia tua servavi.</p>
  <p class="verse" id="Ps.119.23"><sup><a href="#Ps.119.23" class="verse-number">23</a></sup> Etsi principes sedent et adversum me loquuntur,servus tamen tuus exercetur in iustificationibus tuis.</p>
  <p class="verse" id="Ps.119.24"><sup><a href="#Ps.119.24" class="verse-number">24</a></sup> Nam et testimonia tua delectatio mea,et consilium meum iustificationes tuae.</p>
  <p class="verse" id="Ps.119.25"><sup><a href="#Ps.119.25" class="verse-number">25</a></sup> DALETH. Adhaesit pulveri anima mea;vivifica me secundum verbum tuum.</p>
  <p class="verse" id="Ps.119.26"><sup><a href="#Ps.119.26" class="verse-number">26</a></sup> Vias meas enuntiavi, et exaudisti me;doce me iustificationes tuas.</p>
  <p class="verse" id="Ps.119.27"><sup><a href="#Ps.119.27" class="verse-number">27</a></sup> Viam mandatorum tuorum fac me intellegere,et exercebor in mirabilibus tuis.</p>
  <p class="verse" id="Ps.119.28"><sup><a href="#Ps.119.28" class="verse-number">28</a></sup> Lacrimata est anima mea prae maerore;erige me secundum verbum tuum.</p>
  <p class="verse" id="Ps.119.29"><sup><a href="#Ps.119.29" class="verse-number">29</a></sup> Viam mendacii averte a meet legem tuam da mihi benigne.</p>
  <p class="verse" id="Ps.119.30"><sup><a href="#Ps.119.30" class="verse-number">30</a></sup> Viam veritatis elegi,iudicia tua proposui mihi.</p>
  <p class="verse" id="Ps.119.31"><sup><a href="#Ps.119.31" class="verse-number">31</a></sup> Adhaesi testimoniis tuis, Domine;noli me confundere.</p>
  <p class="verse" id="Ps.119.32"><sup><a href="#Ps.119.32" class="verse-number">32</a></sup> Viam mandatorum tuorum curram,quia dilatasti cor meum.</p>
  <p class="verse" id="Ps.119.33"><sup><a href="#Ps.119.33" class="verse-number">33</a></sup> HE. Legem pone mihi, Domine, viam iustificationum tuarum,et servabo eam semper.</p>
  <p class="verse" id="Ps.119.34"><sup><a href="#Ps.119.34" class="verse-number">34</a></sup> Da mihi intellectum, et servabo legem tuamet custodiam illam in toto corde meo.</p>
  <p class="verse" id="Ps.119.35"><sup><a href="#Ps.119.35" class="verse-number">35</a></sup> Deduc me in semitam praeceptorum tuorum,quia ipsam volui.</p>
  <p class="verse" id="Ps.119.36"><sup><a href="#Ps.119.36" class="verse-number">36</a></sup> Inclina cor meum in testimonia tuaet non in avaritiam.</p>
  <p class="verse" id="Ps.119.37"><sup><a href="#Ps.119.37" class="verse-number">37</a></sup> Averte oculos meos, ne videant vanitatem;in via tua vivifica me.</p>
  <p class="verse" id="Ps.119.38"><sup><a href="#Ps.119.38" class="verse-number">38</a></sup> Suscita servo tuo eloquium tuum,quod est ad timorem tuum.</p>
  <p class="verse" id="Ps.119.39"><sup><a href="#Ps.119.39" class="verse-number">39</a></sup> Amove opprobrium meum, quod suspicatus sum,quia iudicia tua iucunda.</p>
  <p class="verse" id="Ps.119.40"><sup><a href="#Ps.119.40" class="verse-number">40</a></sup> Ecce concupivi mandata tua;in iustitia tua vivifica me.</p>
  <p class="verse" id="Ps.119.41"><sup><a href="#Ps.119.41" class="verse-number">41</a></sup> VAU. Et veniat super me misericordia tua, Domine,salutare tuum secundum eloquium tuum.</p>
  <p class="verse" id="Ps.119.42"><sup><a href="#Ps.119.42" class="verse-number">42</a></sup> Et respondebo exprobrantibus mihi verbum,quia speravi in sermonibus tuis.</p>
  <p class="verse" id="Ps.119.43"><sup><a href="#Ps.119.43" class="verse-number">43</a></sup> Et ne auferas de ore meo verbum veritatis usquequaque,quia in iudiciis tuis supersperavi.</p>
  <p class="verse" id="Ps.119.44"><sup><a href="#Ps.119.44" class="verse-number">44</a></sup> Et custodiam legem tuam semper,in saeculum et in saeculum saeculi.</p>
  <p class="verse" id="Ps.119.45"><sup><a href="#Ps.119.45" class="verse-number">45</a></sup> Et ambulabo in latitudine,quia mandata tua exquisivi.</p>
  <p class="verse" id="Ps.119.46"><sup><a href="#Ps.119.46" class="verse-number">46</a></sup> Et loquar de testimoniis tuis in conspectu regumet non confundar.</p>
  <p class="verse" id="Ps.119.47"><sup><a href="#Ps.119.47" class="verse-number">47</a></sup> Et delectabor in praeceptis tuis,quae dilexi.</p>
  <p class="verse" id="Ps.119.48"><sup><a href="#Ps.119.48" class="verse-number">48</a></sup> Et levabo manus meas ad praecepta tua, quae dilexi;et exercebor in iustificationibus tuis. -</p>
  <p class="verse" id="Ps.119.49"><sup><a href="#Ps.119.49" class="verse-number">49</a></sup> ZAIN. Memor esto verbi tui servo tuo,in quo mihi spem dedisti.</p>
  <p class="verse" id="Ps.119.50"><sup><a href="#Ps.119.50" class="verse-number">50</a></sup> Hoc me consolatum est in humiliatione mea,quia eloquium tuum vivificavit me.</p>
  <p class="verse" id="Ps.119.51"><sup><a href="#Ps.119.51" class="verse-number">51</a></sup> Superbi deriserunt me vehementer;a lege autem tua non declinavi.</p>
  <p class="verse" id="Ps.119.52"><sup><a href="#Ps.119.52" class="verse-number">52</a></sup> Memor fui iudiciorum tuorum a saeculo, Domine,et consolatus sum.</p>
  <p class="verse" id="Ps.119.53"><sup><a href="#Ps.119.53" class="verse-number">53</a></sup> Indignatio tenuit mepropter peccatores derelinquentes legem tuam.</p>
  <p class="verse" id="Ps.119.54"><sup><a href="#Ps.119.54" class="verse-number">54</a></sup> Cantica factae sunt mihi iustificationes tuaein loco peregrinationis meae.</p>
  <p class="verse" id="Ps.119.55"><sup><a href="#Ps.119.55" class="verse-number">55</a></sup> Memor fui nocte nominis tui, Domine,et custodiam legem tuam.</p>
  <p class="verse" id="Ps.119.56"><sup><a href="#Ps.119.56" class="verse-number">56</a></sup> Hoc factum est mihi,quia mandata tua servavi.</p>
  <p class="verse" id="Ps.119.57"><sup><a href="#Ps.119.57" class="verse-number">57</a></sup> HETH. Portio mea Dominus:dixi custodire verba tua.</p>
  <p class="verse" id="Ps.119.58"><sup><a href="#Ps.119.58" class="verse-number">58</a></sup> Deprecatus sum faciem tuam in toto corde meo;miserere mei secundum eloquium tuum.</p>
  <p class="verse" id="Ps.119.59"><sup><a href="#Ps.119.59" class="verse-number">59</a></sup> Cogitavi vias measet converti pedes meos in testimonia tua.</p>
  <p class="verse" id="Ps.119.60"><sup><a href="#Ps.119.60" class="verse-number">60</a></sup> Festinavi et non sum moratus,ut custodiam praecepta tua.</p>
  <p class="verse" id="Ps.119.61"><sup><a href="#Ps.119.61" class="verse-number">61</a></sup> Funes peccatorum circumplexi sunt me,et legem tuam non sum oblitus.</p>
  <p class="verse" id="Ps.119.62"><sup><a href="#Ps.119.62" class="verse-number">62</a></sup> Media nocte surgebam ad confitendum tibisuper iudicia iustitiae tuae.</p>
  <p class="verse" id="Ps.119.63"><sup><a href="#Ps.119.63" class="verse-number">63</a></sup> Particeps ego sum omnium timentium teet custodientium mandata tua.</p>
  <p class="verse" id="Ps.119.64"><sup><a href="#Ps.119.64" class="verse-number">64</a></sup> Misericordia tua, Domine, plena est terra;iustificationes tuas doce me.</p>
  <p class="verse" id="Ps.119.65"><sup><a href="#Ps.119.65" class="verse-number">65</a></sup> TETH. Bonitatem fecisti cum servo tuo, Domine,secundum verbum tuum.</p>
  <p class="verse" id="Ps.119.66"><sup><a href="#Ps.119.66" class="verse-number">66</a></sup> Bonitatem et prudentiam et scientiam doce me,quia praeceptis tuis credidi.</p>
  <p class="verse" id="Ps.119.67"><sup><a href="#Ps.119.67" class="verse-number">67</a></sup> Priusquam humiliarer ego erravi;nunc autem eloquium tuum custodiam.</p>
  <p class="verse" id="Ps.119.68"><sup><a href="#Ps.119.68" class="verse-number">68</a></sup> Bonus es tu et benefaciens,doce me iustificationes tuas.</p>
  <p class="verse" id="Ps.119.69"><sup><a href="#Ps.119.69" class="verse-number">69</a></sup> Excogitaverunt contra me dolosa superbi,ego autem in toto corde meo servabo mandata tua.</p>
  <p class="verse" id="Ps.119.70"><sup><a href="#Ps.119.70" class="verse-number">70</a></sup> Incrassatum est sicut adeps cor eorum,ego vero in lege tua delectatus sum.</p>
  <p class="verse" id="Ps.119.71"><sup><a href="#Ps.119.71" class="verse-number">71</a></sup> Bonum mihi quia humiliatus sum,ut discam iustificationes tuas.</p>
  <p class="verse" id="Ps.119.72"><sup><a href="#Ps.119.72" class="verse-number">72</a></sup> Bonum mihi lex oris tuisuper milia auri et argenti.</p>
  <p class="verse" id="Ps.119.73"><sup><a href="#Ps.119.73" class="verse-number">73</a></sup> IOD. Manus tuae fecerunt me et plasmaverunt me;da mihi intellectum, et discam praecepta tua.</p>
  <p class="verse" id="Ps.119.74"><sup><a href="#Ps.119.74" class="verse-number">74</a></sup> Qui timent te, videbunt me et laetabuntur,quia in verba tua supersperavi.</p>
  <p class="verse" id="Ps.119.75"><sup><a href="#Ps.119.75" class="verse-number">75</a></sup> Cognovi, Domine, quia aequitas iudicia tua,et in veritate humiliasti me.</p>
  <p class="verse" id="Ps.119.76"><sup><a href="#Ps.119.76" class="verse-number">76</a></sup> Fiat misericordia tua, ut consoletur me,secundum eloquium tuum servo tuo.</p>
  <p class="verse" id="Ps.119.77"><sup><a href="#Ps.119.77" class="verse-number">77</a></sup> Veniant mihi miserationes tuae, et vivam,quia lex tua delectatio mea est.</p>
  <p class="verse" id="Ps.119.78"><sup><a href="#Ps.119.78" class="verse-number">78</a></sup> Confundantur superbi, quoniam dolose incurvaverunt me,ego autem exercebor in mandatis tuis.</p>
  <p class="verse" id="Ps.119.79"><sup><a href="#Ps.119.79" class="verse-number">79</a></sup> Convertantur mihi timentes te,et qui noverunt testimonia tua.</p>
  <p class="verse" id="Ps.119.80"><sup><a href="#Ps.119.80" class="verse-number">80</a></sup> Fiat cor meum immaculatum in iustificationibus tuis,ut non confundar.</p>
  <p class="verse" id="Ps.119.81"><sup><a href="#Ps.119.81" class="verse-number">81</a></sup> CAPH. Defecit in salutare tuum anima mea,et in verbum tuum supersperavi.</p>
  <p class="verse" id="Ps.119.82"><sup><a href="#Ps.119.82" class="verse-number">82</a></sup> Defecerunt oculi mei in eloquium tuum,dicentes: " Quando consolaberis me? ".</p>
  <p class="verse" id="Ps.119.83"><sup><a href="#Ps.119.83" class="verse-number">83</a></sup> Quia factus sum sicut uter in fumo;iustificationes tuas non sum oblitus.</p>
  <p class="verse" id="Ps.119.84"><sup><a href="#Ps.119.84" class="verse-number">84</a></sup> Quot sunt dies servi tui?Quando facies de persequentibus me iudicium?</p>
  <p class="verse" id="Ps.119.85"><sup><a href="#Ps.119.85" class="verse-number">85</a></sup> Foderunt mihi foveas superbi,qui non sunt secundum legem tuam.</p>
  <p class="verse" id="Ps.119.86"><sup><a href="#Ps.119.86" class="verse-number">86</a></sup> Omnia praecepta tua veritas;dolose persecuti sunt me; adiuva me.</p>
  <p class="verse" id="Ps.119.87"><sup><a href="#Ps.119.87" class="verse-number">87</a></sup> Paulo minus consummaverunt me in terra,ego autem non dereliqui mandata tua.</p>
  <p class="verse" id="Ps.119.88"><sup><a href="#Ps.119.88" class="verse-number">88</a></sup> Secundum misericordiam tuam vivifica me,et custodiam testimonia oris tui. -</p>
  <p class="verse" id="Ps.119.89"><sup><a href="#Ps.119.89" class="verse-number">89</a></sup> LAMED. In aeternum, Domine,verbum tuum constitutum est in caelo.</p>
  <p class="verse" id="Ps.119.90"><sup><a href="#Ps.119.90" class="verse-number">90</a></sup> In generationem et generationem veritas tua;firmasti terram, et permanet.</p>
  <p class="verse" id="Ps.119.91"><sup><a href="#Ps.119.91" class="verse-number">91</a></sup> Secundum iudicia tua permanent hodie,quoniam omnia serviunt tibi.</p>
  <p class="verse" id="Ps.119.92"><sup><a href="#Ps.119.92" class="verse-number">92</a></sup> Nisi quod lex tua delectatio mea est,tunc forte periissem in humilia tione mea.</p>
  <p class="verse" id="Ps.119.93"><sup><a href="#Ps.119.93" class="verse-number">93</a></sup> In aeternum non obliviscar man data tua,quia in ipsis vivificasti me.</p>
  <p class="verse" id="Ps.119.94"><sup><a href="#Ps.119.94" class="verse-number">94</a></sup> Tuus sum ego: salvum me fac,quoniam mandata tua exqui sivi.</p>
  <p class="verse" id="Ps.119.95"><sup><a href="#Ps.119.95" class="verse-number">95</a></sup> Me exspectaverunt peccatores, ut perderent me;testimonia tua intellexi.</p>
  <p class="verse" id="Ps.119.96"><sup><a href="#Ps.119.96" class="verse-number">96</a></sup> Omni consummationi vidi finem,latum praeceptum tuum nimis.</p>
  <p class="verse" id="Ps.119.97"><sup><a href="#Ps.119.97" class="verse-number">97</a></sup> MEM. Quomodo dilexi legem tuam, Domine;tota die meditatio mea est.</p>
  <p class="verse" id="Ps.119.98"><sup><a href="#Ps.119.98" class="verse-number">98</a></sup> Super inimicos meos sapientem me fecit praeceptum tuum,quia in aeternum mihi est.</p>
  <p class="verse" id="Ps.119.99"><sup><a href="#Ps.119.99" class="verse-number">99</a></sup> Super omnes docentes me prudens factus sum,quia testimonia tua meditatio mea est.</p>
  <p class="verse" id="Ps.119.100"><sup><a href="#Ps.119.100" class="verse-number">100</a></sup> Super senes intellexi,quia mandata tua servavi.</p>
  <p class="verse" id="Ps.119.101"><sup><a href="#Ps.119.101" class="verse-number">101</a></sup> Ab omni via mala prohibui pedes meos,ut custodiam verba tua.</p>
  <p class="verse" id="Ps.119.102"><sup><a href="#Ps.119.102" class="verse-number">102</a></sup> A iudiciis tuis non declinavi,quia tu legem posuisti mihi.</p>
  <p class="verse" id="Ps.119.103"><sup><a href="#Ps.119.103" class="verse-number">103</a></sup> Quam dulcia faucibus meis eloquia tua,super mel ori meo.</p>
  <p class="verse" id="Ps.119.104"><sup><a href="#Ps.119.104" class="verse-number">104</a></sup> A mandatis tuis intellexi;propterea odivi omnem viam mendacii.</p>
  <p class="verse" id="Ps.119.105"><sup><a href="#Ps.119.105" class="verse-number">105</a></sup> NUN. Lucerna pedibus meis verbum tuumet lumen semitis meis.</p>
  <p class="verse" id="Ps.119.106"><sup><a href="#Ps.119.106" class="verse-number">106</a></sup> Iuravi et statuicustodire iudicia iustitiae tuae.</p>
  <p class="verse" id="Ps.119.107"><sup><a href="#Ps.119.107" class="verse-number">107</a></sup> Humiliatus sum usquequaque, Domine;vivifica me secundum verbum tuum.</p>
  <p class="verse" id="Ps.119.108"><sup><a href="#Ps.119.108" class="verse-number">108</a></sup> Voluntaria oris mei beneplacita sint, Domine,et iudicia tua doce me.</p>
  <p class="verse" id="Ps.119.109"><sup><a href="#Ps.119.109" class="verse-number">109</a></sup> Anima mea in manibus meis semper,et legem tuam non sum oblitus.</p>
  <p class="verse" id="Ps.119.110"><sup><a href="#Ps.119.110" class="verse-number">110</a></sup> Posuerunt peccatores laqueum mihi,et de mandatis tuis non erravi.</p>
  <p class="verse" id="Ps.119.111"><sup><a href="#Ps.119.111" class="verse-number">111</a></sup> Hereditas mea testimonia tua in aeternum,quia exsultatio cordis mei sunt.</p>
  <p class="verse" id="Ps.119.112"><sup><a href="#Ps.119.112" class="verse-number">112</a></sup> Inclinavi cor meum ad faciendas iustificationes tuasin aeternum, in finem.</p>
  <p class="verse" id="Ps.119.113"><sup><a href="#Ps.119.113" class="verse-number">113</a></sup> SAMECH. Duplices corde odio habuiet legem tuam dilexi.</p>
  <p class="verse" id="Ps.119.114"><sup><a href="#Ps.119.114" class="verse-number">114</a></sup> Tegmen et scutum meum es tu,et in verbum tuum supersperavi.</p>
  <p class="verse" id="Ps.119.115"><sup><a href="#Ps.119.115" class="verse-number">115</a></sup> Declinate a me, maligni,et servabo praecepta Dei mei.</p>
  <p class="verse" id="Ps.119.116"><sup><a href="#Ps.119.116" class="verse-number">116</a></sup> Suscipe me secundum eloquium tuum, et vivam;et non confundas me ab exspectatione mea.</p>
  <p class="verse" id="Ps.119.117"><sup><a href="#Ps.119.117" class="verse-number">117</a></sup> Sustenta me, et salvus eroet delectabor in iustificationibus tuis semper.</p>
  <p class="verse" id="Ps.119.118"><sup><a href="#Ps.119.118" class="verse-number">118</a></sup> Sprevisti omnes discedentes a iustificationibus tuis,quia mendacium cogitatio eorum.</p>
  <p class="verse" id="Ps.119.119"><sup><a href="#Ps.119.119" class="verse-number">119</a></sup> Quasi scoriam delesti omnes peccatores terrae;ideo dilexi testimonia tua.</p>
  <p class="verse" id="Ps.119.120"><sup><a href="#Ps.119.120" class="verse-number">120</a></sup> Horruit a timore tuo caro mea;a iudiciis enim tuis timui.</p>
  <p class="verse" id="Ps.119.121"><sup><a href="#Ps.119.121" class="verse-number">121</a></sup> AIN. Feci iudicium et iustitiam;non tradas me calumniantibus me.</p>
  <p class="verse" id="Ps.119.122"><sup><a href="#Ps.119.122" class="verse-number">122</a></sup> Sponde pro servo tuo in bonum;non calumnientur me superbi.</p>
  <p class="verse" id="Ps.119.123"><sup><a href="#Ps.119.123" class="verse-number">123</a></sup> Oculi mei defecerunt in desiderio salutaris tuiet eloquii iustitiae tuae.</p>
  <p class="verse" id="Ps.119.124"><sup><a href="#Ps.119.124" class="verse-number">124</a></sup> Fac cum servo tuo secundum misericordiam tuamet iustificationes tuas doce me.</p>
  <p class="verse" id="Ps.119.125"><sup><a href="#Ps.119.125" class="verse-number">125</a></sup> Servus tuus sum ego;da mihi intellectum, ut sciam testimonia tua.</p>
  <p class="verse" id="Ps.119.126"><sup><a href="#Ps.119.126" class="verse-number">126</a></sup> Tempus faciendi Domino;dissipaverunt legem tuam.</p>
  <p class="verse" id="Ps.119.127"><sup><a href="#Ps.119.127" class="verse-number">127</a></sup> Ideo dilexi praecepta tuasuper aurum et obryzum.</p>
  <p class="verse" id="Ps.119.128"><sup><a href="#Ps.119.128" class="verse-number">128</a></sup> Propterea ad omnia mandata tua dirigebar,omnem viam mendacii odio habui. -</p>
  <p class="verse" id="Ps.119.129"><sup><a href="#Ps.119.129" class="verse-number">129</a></sup> PHE. Mirabilia testimonia tua,ideo servavit ea anima mea.</p>
  <p class="verse" id="Ps.119.130"><sup><a href="#Ps.119.130" class="verse-number">130</a></sup> Declaratio sermonum tuorum illuminatet intellectum dat parvulis.</p>
  <p class="verse" id="Ps.119.131"><sup><a href="#Ps.119.131" class="verse-number">131</a></sup> Os meum aperui et attraxi spiritum,quia praecepta tua desiderabam.</p>
  <p class="verse" id="Ps.119.132"><sup><a href="#Ps.119.132" class="verse-number">132</a></sup> Convertere in me et miserere meisecundum iudicium tuum cum diligentibus nomen tuum.</p>
  <p class="verse" id="Ps.119.133"><sup><a href="#Ps.119.133" class="verse-number">133</a></sup> Gressus meos dirige secundum eloquium tuum,et non dominetur mei omnis iniquitas.</p>
  <p class="verse" id="Ps.119.134"><sup><a href="#Ps.119.134" class="verse-number">134</a></sup> Redime me a calumniis hominum,ut custodiam mandata tua.</p>
  <p class="verse" id="Ps.119.135"><sup><a href="#Ps.119.135" class="verse-number">135</a></sup> Faciem tuam illumina super servum tuumet doce me iustificationes tuas.</p>
  <p class="verse" id="Ps.119.136"><sup><a href="#Ps.119.136" class="verse-number">136</a></sup> Rivulos aquarum deduxerunt oculi mei,quia non custodierunt legem tuam.</p>
  <p class="verse" id="Ps.119.137"><sup><a href="#Ps.119.137" class="verse-number">137</a></sup> SADE. Iustus es, Domine,et rectum iudicium tuum.</p>
  <p class="verse" id="Ps.119.138"><sup><a href="#Ps.119.138" class="verse-number">138</a></sup> Mandasti in iustitia testimonia tuaet in veritate nimis.</p>
  <p class="verse" id="Ps.119.139"><sup><a href="#Ps.119.139" class="verse-number">139</a></sup> Consumpsit me zelus meus,quia obliti sunt verba tua inimici mei.</p>
  <p class="verse" id="Ps.119.140"><sup><a href="#Ps.119.140" class="verse-number">140</a></sup> Ignitum eloquium tuum vehementer,et servus tuus dilexit illud.</p>
  <p class="verse" id="Ps.119.141"><sup><a href="#Ps.119.141" class="verse-number">141</a></sup> Adulescentulus sum ego et contemptus;mandata tua non sum oblitus.</p>
  <p class="verse" id="Ps.119.142"><sup><a href="#Ps.119.142" class="verse-number">142</a></sup> Iustitia tua iustitia in aeternum,et lex tua veritas.</p>
  <p class="verse" id="Ps.119.143"><sup><a href="#Ps.119.143" class="verse-number">143</a></sup> Tribulatio et angustia invenerunt me;praecepta tua delectatio mea est.</p>
  <p class="verse" id="Ps.119.144"><sup><a href="#Ps.119.144" class="verse-number">144</a></sup> Iustitia testimonia tua in aeternum;intellectum da mihi, et vivam.</p>
  <p class="verse" id="Ps.119.145"><sup><a href="#Ps.119.145" class="verse-number">145</a></sup> COPH. Clamavi in toto corde, exaudi me, Domine;iustificationes tuas servabo.</p>
  <p class="verse" id="Ps.119.146"><sup><a href="#Ps.119.146" class="verse-number">146</a></sup> Clamavi ad te, salvum me fac,ut custodiam testimonia tua.</p>
  <p class="verse" id="Ps.119.147"><sup><a href="#Ps.119.147" class="verse-number">147</a></sup> Praeveni diluculo et clamavi,in verba tua supersperavi.</p>
  <p class="verse" id="Ps.119.148"><sup><a href="#Ps.119.148" class="verse-number">148</a></sup> Praevenerunt oculi mei vigilias,ut meditarer eloquia tua.</p>
  <p class="verse" id="Ps.119.149"><sup><a href="#Ps.119.149" class="verse-number">149</a></sup> Vocem meam audi secundum misericordiam tuam, Domine,secundum iudicium tuum vivifica me.</p>
  <p class="verse" id="Ps.119.150"><sup><a href="#Ps.119.150" class="verse-number">150</a></sup> Appropinquaverunt persequentes me in malitia,a lege autem tua longe facti sunt.</p>
  <p class="verse" id="Ps.119.151"><sup><a href="#Ps.119.151" class="verse-number">151</a></sup> Prope es tu, Domine,et omnia praecepta tua veritas.</p>
  <p class="verse" id="Ps.119.152"><sup><a href="#Ps.119.152" class="verse-number">152</a></sup> Ab initio cognovi de testimoniis tuis,quia in aeternum fundasti ea.</p>
  <p class="verse" id="Ps.119.153"><sup><a href="#Ps.119.153" class="verse-number">153</a></sup> RES. Vide humiliationem meam et eripe me,quia legem tuam non sum oblitus.</p>
  <p class="verse" id="Ps.119.154"><sup><a href="#Ps.119.154" class="verse-number">154</a></sup> Iudica causam meam et redime me;propter eloquium tuum vivifica me.</p>
  <p class="verse" id="Ps.119.155"><sup><a href="#Ps.119.155" class="verse-number">155</a></sup> Longe a peccatoribus salus,quia iustificationes tuas non exquisierunt.</p>
  <p class="verse" id="Ps.119.156"><sup><a href="#Ps.119.156" class="verse-number">156</a></sup> Misericordiae tuae multae, Domine;secundum iudicia tua vivifica me.</p>
  <p class="verse" id="Ps.119.157"><sup><a href="#Ps.119.157" class="verse-number">157</a></sup> Multi, qui persequuntur me et tribulant me;a testimoniis tuis non declinavi.</p>
  <p class="verse" id="Ps.119.158"><sup><a href="#Ps.119.158" class="verse-number">158</a></sup> Vidi praevaricantes, et taeduit me,quia eloquia tua non custodierunt.</p>
  <p class="verse" id="Ps.119.159"><sup><a href="#Ps.119.159" class="verse-number">159</a></sup> Vide quoniam mandata tua dilexi, Domine;secundum misericordiam tuam vivifica me.</p>
  <p class="verse" id="Ps.119.160"><sup><a href="#Ps.119.160" class="verse-number">160</a></sup> Principium verborum tuorum veritas,in aeternum omnia iudicia iustitiae tuae.</p>
  <p class="verse" id="Ps.119.161"><sup><a href="#Ps.119.161" class="verse-number">161</a></sup> SIN. Principes persecuti sunt me gratis,et a verbis tuis formidavit cor meum.</p>
  <p class="verse" id="Ps.119.162"><sup><a href="#Ps.119.162" class="verse-number">162</a></sup> Laetabor ego super eloquia tua,sicut qui invenit spolia multa.</p>
  <p class="verse" id="Ps.119.163"><sup><a href="#Ps.119.163" class="verse-number">163</a></sup> Mendacium odio habui et abominatus sum;legem autem tuam dilexi.</p>
  <p class="verse" id="Ps.119.164"><sup><a href="#Ps.119.164" class="verse-number">164</a></sup> Septies in die laudem dixi tibisuper iudicia iustitiae tuae.</p>
  <p class="verse" id="Ps.119.165"><sup><a href="#Ps.119.165" class="verse-number">165</a></sup> Pax multa diligentibus legem tuam, et non est illis scandalum.</p>
  <p class="verse" id="Ps.119.166"><sup><a href="#Ps.119.166" class="verse-number">166</a></sup> Exspectabam salutare tuum, Domine,et praecepta tua feci.</p>
  <p class="verse" id="Ps.119.167"><sup><a href="#Ps.119.167" class="verse-number">167</a></sup> Custodivit anima mea testimonia tua,et dilexi ea vehementer.</p>
  <p class="verse" id="Ps.119.168"><sup><a href="#Ps.119.168" class="verse-number">168</a></sup> Servavi mandata tua et testimonia tua,quia omnes viae meae in conspectu tuo.</p>
  <p class="verse" id="Ps.119.169"><sup><a href="#Ps.119.169" class="verse-number">169</a></sup> TAU. Appropinquet deprecatio mea in conspectu tuo, Domine;iuxta verbum tuum da mihi intellectum.</p>
  <p class="verse" id="Ps.119.170"><sup><a href="#Ps.119.170" class="verse-number">170</a></sup> Intret postulatio mea in conspectu tuo;secundum eloquium tuum libera me.</p>
  <p class="verse" id="Ps.119.171"><sup><a href="#Ps.119.171" class="verse-number">171</a></sup> Eructabunt labia mea hymnum,cum docueris me iustificationes tuas.</p>
  <p class="verse" id="Ps.119.172"><sup><a href="#Ps.119.172" class="verse-number">172</a></sup> Cantet lingua mea eloquium tuum,quia omnia praecepta tua iustitia.</p>
  <p class="verse" id="Ps.119.173"><sup><a href="#Ps.119.173" class="verse-number">173</a></sup> Fiat manus tua, ut adiuvet me,quoniam mandata tua elegi.</p>
  <p class="verse" id="Ps.119.174"><sup><a href="#Ps.119.174" class="verse-number">174</a></sup> Concupivi salutare tuum, Domine,et lex tua delectatio mea est.</p>
  <p class="verse" id="Ps.119.175"><sup><a href="#Ps.119.175" class="verse-number">175</a></sup> Vivet anima mea et laudabit te,et iudicia tua adiuvabunt me.</p>
  <p class="verse" id="Ps.119.176"><sup><a href="#Ps.119.176" class="verse-number">176</a></sup> Erravi sicut ovis, quae periit;quaere servum tuum, quia praecepta tua non sum oblitus.</p>
  <h2>Chapter 120</h2>
  <p class="verse" id="Ps.120.1"><sup><a href="#Ps.120.1" class="verse-number">1</a></sup> Canticum ascensionum.Ad Dominum, cum tribularer, clamavi,et exaudivit me.</p>
  <p class="verse" id="Ps.120.2"><sup><a href="#Ps.120.2" class="verse-number">2</a></sup> Domine, libera animam meam a labiis mendacii,a lingua dolosa.</p>
  <p class="verse" id="Ps.120.3"><sup><a href="#Ps.120.3" class="verse-number">3</a></sup> Quid detur tibi aut quid apponatur tibi,lingua dolosa?</p>
  <p class="verse" id="Ps.120.4"><sup><a href="#Ps.120.4" class="verse-number">4</a></sup> Sagittae potentis acutaecum carbonibus iuniperorum.</p>
  <p class="verse" id="Ps.120.5"><sup><a href="#Ps.120.5" class="verse-number">5</a></sup> Heu mihi, quia peregrinatus sum in Mosoch,habitavi ad tabernacula Cedar!</p>
  <p class="verse" id="Ps.120.6"><sup><a href="#Ps.120.6" class="verse-number">6</a></sup> Multum incola fuit anima meacum his, qui oderunt pacem.</p>
  <p class="verse" id="Ps.120.7"><sup><a href="#Ps.120.7" class="verse-number">7</a></sup> Ego eram pacificus;cum loquebar, illi impugnabant me.</p>
  <h2>Chapter 121</h2>
  <p class="verse" id="Ps.121.1"><sup><a href="#Ps.121.1" class="verse-number">1</a></sup> Canticum ascensionum.Levabo oculos meos in montes:unde veniet auxilium mihi?</p>
  <p class="verse" id="Ps.121.2"><sup><a href="#Ps.121.2" class="verse-number">2</a></sup> Auxilium meum a Domino,qui fecit caelum et terram.</p>
  <p class="verse" id="Ps.121.3"><sup><a href="#Ps.121.3" class="verse-number">3</a></sup> Non dabit in commotionem pedem tuumneque dormitabit, qui custodit te.</p>
  <p class="verse" id="Ps.121.4"><sup><a href="#Ps.121.4" class="verse-number">4</a></sup> Ecce non dormitabit neque dormiet,qui custodit Israel.</p>
  <p class="verse" id="Ps.121.5"><sup><a href="#Ps.121.5" class="verse-number">5</a></sup> Dominus custodit te,Dominus umbraculum tuumad manum dexteram tuam.</p>
  <p class="verse" id="Ps.121.6"><sup><a href="#Ps.121.6" class="verse-number">6</a></sup> Per diem sol non percutiet te,neque luna per noctem.</p>
  <p class="verse" id="Ps.121.7"><sup><a href="#Ps.121.7" class="verse-number">7</a></sup> Dominus custodiet te ab omni malo;custodiet animam tuam Dominus.</p>
  <p class="verse" id="Ps.121.8"><sup><a href="#Ps.121.8" class="verse-number">8</a></sup> Dominus custodiet introitum tuum et exitum tuumex hoc nunc et usque in saeculum.</p>
  <h2>Chapter 122</h2>
  <p class="verse" id="Ps.122.1"><sup><a href="#Ps.122.1" class="verse-number">1</a></sup> Canticum ascensionum. David.Laetatus sum in eo, quod dixerunt mihi: In domum Domini ibimus ".</p>
  <p class="verse" id="Ps.122.2"><sup><a href="#Ps.122.2" class="verse-number">2</a></sup> Stantes iam sunt pedes nostriin portis tuis, Ierusalem.</p>
  <p class="verse" id="Ps.122.3"><sup><a href="#Ps.122.3" class="verse-number">3</a></sup> Ierusalem, quae aedificata est ut civitas,sibi compacta in idipsum.</p>
  <p class="verse" id="Ps.122.4"><sup><a href="#Ps.122.4" class="verse-number">4</a></sup> Illuc enim ascenderunt tribus, tribus Domini,testimonium Israel, ad confitendum nomini Domini.</p>
  <p class="verse" id="Ps.122.5"><sup><a href="#Ps.122.5" class="verse-number">5</a></sup> Quia illic sederunt sedes ad iudicium,sedes domus David.</p>
  <p class="verse" id="Ps.122.6"><sup><a href="#Ps.122.6" class="verse-number">6</a></sup> Rogate, quae ad pacem sunt Ierusalem: Securi sint diligentes te!</p>
  <p class="verse" id="Ps.122.7"><sup><a href="#Ps.122.7" class="verse-number">7</a></sup> Fiat pax in muris tuis,et securitas in turribus tuis! ".</p>
  <p class="verse" id="Ps.122.8"><sup><a href="#Ps.122.8" class="verse-number">8</a></sup> Propter fratres meos et proximos meosloquar: " Pax in te! ".</p>
  <p class="verse" id="Ps.122.9"><sup><a href="#Ps.122.9" class="verse-number">9</a></sup> Propter domum Domini Dei nostriexquiram bona tibi.</p>
  <h2>Chapter 123</h2>
  <p class="verse" id="Ps.123.1"><sup><a href="#Ps.123.1" class="verse-number">1</a></sup> Canticum ascensionum.Ad te levavi oculos meos,qui habitas in caelis.</p>
  <p class="verse" id="Ps.123.2"><sup><a href="#Ps.123.2" class="verse-number">2</a></sup> Ecce sicut oculi servorum ad manus dominorum suorum,sicut oculi ancillae ad manus dominae suae,ita oculi nostri ad Dominum Deum nostrum,donec misereatur nostri.</p>
  <p class="verse" id="Ps.123.3"><sup><a href="#Ps.123.3" class="verse-number">3</a></sup> Miserere nostri, Domine, miserere nostri,quia multum repleti sumus despectione;</p>
  <p class="verse" id="Ps.123.4"><sup><a href="#Ps.123.4" class="verse-number">4</a></sup> quia multum repleta est anima nostraderisione abundantium et despectione superborum.</p>
  <h2>Chapter 124</h2>
  <p class="verse" id="Ps.124.1"><sup><a href="#Ps.124.1" class="verse-number">1</a></sup> Canticum ascensionum. David.Nisi quia Dominus erat in nobis,dicat nunc Israel,</p>
  <p class="verse" id="Ps.124.2"><sup><a href="#Ps.124.2" class="verse-number">2</a></sup> nisi quia Dominus erat in nobis,cum exsurgerent homines in nos:</p>
  <p class="verse" id="Ps.124.3"><sup><a href="#Ps.124.3" class="verse-number">3</a></sup> forte vivos deglutissent nos,cum irasceretur furor eorum in nos.</p>
  <p class="verse" id="Ps.124.4"><sup><a href="#Ps.124.4" class="verse-number">4</a></sup> Forsitan aqua absorbuisset nos,torrens pertransisset animam nostram;</p>
  <p class="verse" id="Ps.124.5"><sup><a href="#Ps.124.5" class="verse-number">5</a></sup> forsitan pertransissent animam nostramaquae intumescentes.</p>
  <p class="verse" id="Ps.124.6"><sup><a href="#Ps.124.6" class="verse-number">6</a></sup> Benedictus Dominus,qui non dedit nos in direptionem dentibus eorum.</p>
  <p class="verse" id="Ps.124.7"><sup><a href="#Ps.124.7" class="verse-number">7</a></sup> Anima nostra sicut passer erepta estde laqueo venantium:laqueus contritus est,et nos erepti sumus.</p>
  <p class="verse" id="Ps.124.8"><sup><a href="#Ps.124.8" class="verse-number">8</a></sup> Adiutorium nostrum in nomine Domini,qui fecit caelum et terram.</p>
  <h2>Chapter 125</h2>
  <p class="verse" id="Ps.125.1"><sup><a href="#Ps.125.1" class="verse-number">1</a></sup> Canticum ascensionum.Qui confidunt in Domino, sicut mons Sion:non commovebitur, in aeternum manet.</p>
  <p class="verse" id="Ps.125.2"><sup><a href="#Ps.125.2" class="verse-number">2</a></sup> Ierusalem, montes in circuitu eius,et Dominus in circuitu populi suiex hoc nunc et usque in saeculum.</p>
  <p class="verse" id="Ps.125.3"><sup><a href="#Ps.125.3" class="verse-number">3</a></sup> Quia non requiescet virga iniquitatis super sortem iustorum,ut non extendant iusti ad iniquitatem manus suas.</p>
  <p class="verse" id="Ps.125.4"><sup><a href="#Ps.125.4" class="verse-number">4</a></sup> Benefac, Domine, boniset rectis corde.</p>
  <p class="verse" id="Ps.125.5"><sup><a href="#Ps.125.5" class="verse-number">5</a></sup> Declinantes autem per vias pravasadducet Dominus cum operantibus iniquitatem.Pax super Israel!</p>
  <h2>Chapter 126</h2>
  <p class="verse" id="Ps.126.1"><sup><a href="#Ps.126.1" class="verse-number">1</a></sup> Canticum ascensionum.In convertendo Dominus captivitatem Sion,facti sumus quasi somniantes.</p>
  <p class="verse" id="Ps.126.2"><sup><a href="#Ps.126.2" class="verse-number">2</a></sup> Tunc repletum est gaudio os nostrum,et lingua nostra exsultatione.Tunc dicebant inter gentes: Magnificavit Dominus facere cum eis ".</p>
  <p class="verse" id="Ps.126.3"><sup><a href="#Ps.126.3" class="verse-number">3</a></sup> Magnificavit Dominus facere nobiscum;facti sumus laetantes.</p>
  <p class="verse" id="Ps.126.4"><sup><a href="#Ps.126.4" class="verse-number">4</a></sup> Converte, Domine, captivitatem nostram,sicut torrentes in austro.</p>
  <p class="verse" id="Ps.126.5"><sup><a href="#Ps.126.5" class="verse-number">5</a></sup> Qui seminant in lacrimis,in exsultatione metent.</p>
  <p class="verse" id="Ps.126.6"><sup><a href="#Ps.126.6" class="verse-number">6</a></sup> Euntes ibant et flebantsemen spargendum portantes;venientes autem venient in exsultationeportantes manipulos suos.</p>
  <h2>Chapter 127</h2>
  <p class="verse" id="Ps.127.1"><sup><a href="#Ps.127.1" class="verse-number">1</a></sup> Canticum ascensionum. Salomonis.Nisi Dominus aedificaverit domum,in vanum laborant, qui aedificant eam.Nisi Dominus custodierit civitatem,frustra vigilat, qui custodit eam.</p>
  <p class="verse" id="Ps.127.2"><sup><a href="#Ps.127.2" class="verse-number">2</a></sup> Vanum est vobis ante lucem surgere et sero quiescere,qui manducatis panem laboris,quia dabit dilectis suis somnum.</p>
  <p class="verse" id="Ps.127.3"><sup><a href="#Ps.127.3" class="verse-number">3</a></sup> Ecce hereditas Domini filii,merces fructus ventris.</p>
  <p class="verse" id="Ps.127.4"><sup><a href="#Ps.127.4" class="verse-number">4</a></sup> Sicut sagittae in manu potentis,ita filii iuventutis.</p>
  <p class="verse" id="Ps.127.5"><sup><a href="#Ps.127.5" class="verse-number">5</a></sup> Beatus vir, qui implevit pharetram suam ex ipsis:non confundetur, cum loquetur inimicis suis in porta.</p>
  <h2>Chapter 128</h2>
  <p class="verse" id="Ps.128.1"><sup><a href="#Ps.128.1" class="verse-number">1</a></sup> Canticum ascensionum.Beatus omnis, qui timet Dominum,qui ambulat in viis eius.</p>
  <p class="verse" id="Ps.128.2"><sup><a href="#Ps.128.2" class="verse-number">2</a></sup> Labores manuum tuarum manducabis,beatus es, et bene tibi erit.</p>
  <p class="verse" id="Ps.128.3"><sup><a href="#Ps.128.3" class="verse-number">3</a></sup> Uxor tua sicut vitis fructiferain lateribus domus tuae;filii tui sicut novellae olivarumin circuitu mensae tuae.</p>
  <p class="verse" id="Ps.128.4"><sup><a href="#Ps.128.4" class="verse-number">4</a></sup> Ecce sic benedicetur homo,qui timet Dominum.</p>
  <p class="verse" id="Ps.128.5"><sup><a href="#Ps.128.5" class="verse-number">5</a></sup> Benedicat tibi Dominus ex Sion,et videas bona Ierusalemomnibus diebus vitae tuae;</p>
  <p class="verse" id="Ps.128.6"><sup><a href="#Ps.128.6" class="verse-number">6</a></sup> et videas filios filiorum tuorum.Pax super Israel!</p>
  <h2>Chapter 129</h2>
  <p class="verse" id="Ps.129.1"><sup><a href="#Ps.129.1" class="verse-number">1</a></sup> Canticum ascensionum.Saepe expugnaverunt me a iuventute mea,dicat nunc Israel,</p>
  <p class="verse" id="Ps.129.2"><sup><a href="#Ps.129.2" class="verse-number">2</a></sup> saepe expugnaverunt me a iuventute mea,etenim non potuerunt adversum me.</p>
  <p class="verse" id="Ps.129.3"><sup><a href="#Ps.129.3" class="verse-number">3</a></sup> Supra dorsum meum araverunt aratores,prolongaverunt sulcos suos.</p>
  <p class="verse" id="Ps.129.4"><sup><a href="#Ps.129.4" class="verse-number">4</a></sup> Dominus autem iustusconcidit cervices peccatorum.</p>
  <p class="verse" id="Ps.129.5"><sup><a href="#Ps.129.5" class="verse-number">5</a></sup> Confundantur et convertantur retrorsumomnes, qui oderunt Sion.</p>
  <p class="verse" id="Ps.129.6"><sup><a href="#Ps.129.6" class="verse-number">6</a></sup> Fiant sicut fenum tectorum,quod, priusquam evellatur, exaruit;</p>
  <p class="verse" id="Ps.129.7"><sup><a href="#Ps.129.7" class="verse-number">7</a></sup> de quo non implevit manum suam, qui metit,et sinum suum, qui manipulos colligit.</p>
  <p class="verse" id="Ps.129.8"><sup><a href="#Ps.129.8" class="verse-number">8</a></sup> Et non dixerunt, qui praeteribant: Benedictio Domini super vos,benedicimus vobis in nomine Domini ".</p>
  <h2>Chapter 130</h2>
  <p class="verse" id="Ps.130.1"><sup><a href="#Ps.130.1" class="verse-number">1</a></sup> Canticum ascensionum.De profundis clamavi ad te, Domine;</p>
  <p class="verse" id="Ps.130.2"><sup><a href="#Ps.130.2" class="verse-number">2</a></sup> Domine, exaudi vocem meam.Fiant aures tuae intendentesin vocem deprecationis meae.</p>
  <p class="verse" id="Ps.130.3"><sup><a href="#Ps.130.3" class="verse-number">3</a></sup> Si iniquitates observaveris, Domine,Domine, quis sustinebit?</p>
  <p class="verse" id="Ps.130.4"><sup><a href="#Ps.130.4" class="verse-number">4</a></sup> Quia apud te propitiatio est,ut timeamus te.</p>
  <p class="verse" id="Ps.130.5"><sup><a href="#Ps.130.5" class="verse-number">5</a></sup> Sustinui te, Domine,sustinuit anima mea in verbo eius;speravit</p>
  <p class="verse" id="Ps.130.6"><sup><a href="#Ps.130.6" class="verse-number">6</a></sup> anima mea in Dominomagis quam custodes auroram.Magis quam custodes auroram</p>
  <p class="verse" id="Ps.130.7"><sup><a href="#Ps.130.7" class="verse-number">7</a></sup> speret Israel in Domino,quia apud Dominum misericordia,et copiosa apud eum redemptio.</p>
  <p class="verse" id="Ps.130.8"><sup><a href="#Ps.130.8" class="verse-number">8</a></sup> Et ipse redimet Israelex omnibus iniquitatibus eius.</p>
  <h2>Chapter 131</h2>
  <p class="verse" id="Ps.131.1"><sup><a href="#Ps.131.1" class="verse-number">1</a></sup> Canticum ascensionum. David.Domine, non est exaltatum cor meum,neque elati sunt oculi mei,neque ambulavi in magnisneque in mirabilibus super me.</p>
  <p class="verse" id="Ps.131.2"><sup><a href="#Ps.131.2" class="verse-number">2</a></sup> Vere pacatam et quietamfeci animam meam;sicut ablactatus in sinu matris suae,sicut ablactatus, ita in me est anima mea.</p>
  <p class="verse" id="Ps.131.3"><sup><a href="#Ps.131.3" class="verse-number">3</a></sup> Speret Israel in Dominoex hoc nunc et usque in saeculum.</p>
  <h2>Chapter 132</h2>
  <p class="verse" id="Ps.132.1"><sup><a href="#Ps.132.1" class="verse-number">1</a></sup> Canticum ascensionum.Memento, Domine, Davidet omnis mansuetudinis eius,</p>
  <p class="verse" id="Ps.132.2"><sup><a href="#Ps.132.2" class="verse-number">2</a></sup> quia iuravit Domino,votum vovit Potenti Iacob:</p>
  <p class="verse" id="Ps.132.3"><sup><a href="#Ps.132.3" class="verse-number">3</a></sup> " Non introibo in tabernaculum domus meae,non ascendam in lectum strati mei,</p>
  <p class="verse" id="Ps.132.4"><sup><a href="#Ps.132.4" class="verse-number">4</a></sup> non dabo somnum oculis meiset palpebris meis dormitationem,</p>
  <p class="verse" id="Ps.132.5"><sup><a href="#Ps.132.5" class="verse-number">5</a></sup> donec inveniam locum Domino,tabernaculum Potenti Iacob ".</p>
  <p class="verse" id="Ps.132.6"><sup><a href="#Ps.132.6" class="verse-number">6</a></sup> Ecce audivimus eam esse in Ephratha,invenimus eam in campis Iaar.</p>
  <p class="verse" id="Ps.132.7"><sup><a href="#Ps.132.7" class="verse-number">7</a></sup> Ingrediamur in tabernaculum eius,adoremus ad scabellum pedum eius. -</p>
  <p class="verse" id="Ps.132.8"><sup><a href="#Ps.132.8" class="verse-number">8</a></sup> Surge, Domine, in requiem tuam,tu et arca fortitudinis tuae.</p>
  <p class="verse" id="Ps.132.9"><sup><a href="#Ps.132.9" class="verse-number">9</a></sup> Sacerdotes tui induantur iustitiam,et sancti tui exsultent.</p>
  <p class="verse" id="Ps.132.10"><sup><a href="#Ps.132.10" class="verse-number">10</a></sup> Propter David servum tuumnon avertas faciem christi tui.</p>
  <p class="verse" id="Ps.132.11"><sup><a href="#Ps.132.11" class="verse-number">11</a></sup> Iuravit Dominus David veritatemet non recedet ab ea: De fructu ventris tuiponam super sedem tuam.</p>
  <p class="verse" id="Ps.132.12"><sup><a href="#Ps.132.12" class="verse-number">12</a></sup> Si custodierint filii tui testamentum meumet testimonia mea, quae docebo eos,filii eorum usque in saeculumsedebunt super sedem tuam ".</p>
  <p class="verse" id="Ps.132.13"><sup><a href="#Ps.132.13" class="verse-number">13</a></sup> Quoniam elegit Dominus Sion,desideravit eam in habitationem sibi:</p>
  <p class="verse" id="Ps.132.14"><sup><a href="#Ps.132.14" class="verse-number">14</a></sup> " Haec requies mea in saeculum saeculi;hic habitabo, quoniam desideravi eam.</p>
  <p class="verse" id="Ps.132.15"><sup><a href="#Ps.132.15" class="verse-number">15</a></sup> Cibaria eius benedicens benedicam,pauperes eius saturabo panibus.</p>
  <p class="verse" id="Ps.132.16"><sup><a href="#Ps.132.16" class="verse-number">16</a></sup> Sacerdotes eius induam salutari,et sancti eius exsultatione exsultabunt.</p>
  <p class="verse" id="Ps.132.17"><sup><a href="#Ps.132.17" class="verse-number">17</a></sup> Illic germinare faciam cornu David,parabo lucernam christo meo.</p>
  <p class="verse" id="Ps.132.18"><sup><a href="#Ps.132.18" class="verse-number">18</a></sup> Inimicos eius induam confusione,super ipsum autem efflorebit diadema eius ".</p>
  <h2>Chapter 133</h2>
  <p class="verse" id="Ps.133.1"><sup><a href="#Ps.133.1" class="verse-number">1</a></sup> Canticum ascensionum. David.Ecce quam bonum et quam iucundumhabitare fratres in unum:</p>
  <p class="verse" id="Ps.133.2"><sup><a href="#Ps.133.2" class="verse-number">2</a></sup> sicut unguentum optimum in capite,quod descendit in barbam, barbam Aaron,quod descendit in oram vestimenti eius;</p>
  <p class="verse" id="Ps.133.3"><sup><a href="#Ps.133.3" class="verse-number">3</a></sup> sicut ros Hermon, qui descendit in montes Sion,quoniam illic mandavit Dominus benedictionem,vitam usque in saeculum.</p>
  <h2>Chapter 134</h2>
  <p class="verse" id="Ps.134.1"><sup><a href="#Ps.134.1" class="verse-number">1</a></sup> Canticum ascensionum.Ecce benedicite Dominum,omnes servi Domini,qui statis in domo Domini per noctes.</p>
  <p class="verse" id="Ps.134.2"><sup><a href="#Ps.134.2" class="verse-number">2</a></sup> Extollite manus vestras ad sanctuariumet benedicite Dominum.</p>
  <p class="verse" id="Ps.134.3"><sup><a href="#Ps.134.3" class="verse-number">3</a></sup> Benedicat te Dominus ex Sion,qui fecit caelum et terram.</p>
  <h2>Chapter 135</h2>
  <p class="verse" id="Ps.135.1"><sup><a href="#Ps.135.1" class="verse-number">1</a></sup> ALLELUIA.Laudate nomen Domini,laudate, servi Domini,</p>
  <p class="verse" id="Ps.135.2"><sup><a href="#Ps.135.2" class="verse-number">2</a></sup> qui statis in domo Domini,in atriis domus Dei nostri.</p>
  <p class="verse" id="Ps.135.3"><sup><a href="#Ps.135.3" class="verse-number">3</a></sup> Laudate Dominum, quia bonus Dominus;psallite nomini eius, quoniam suave.</p>
  <p class="verse" id="Ps.135.4"><sup><a href="#Ps.135.4" class="verse-number">4</a></sup> Quoniam Iacob elegit sibi Dominus,Israel in peculium sibi.</p>
  <p class="verse" id="Ps.135.5"><sup><a href="#Ps.135.5" class="verse-number">5</a></sup> Quia ego cognovi quod magnus est Dominus,et Deus noster prae omnibus diis.</p>
  <p class="verse" id="Ps.135.6"><sup><a href="#Ps.135.6" class="verse-number">6</a></sup> Omnia, quaecumque voluit,Dominus fecit in caelo et in terra,in mari et in omnibus abyssis.</p>
  <p class="verse" id="Ps.135.7"><sup><a href="#Ps.135.7" class="verse-number">7</a></sup> Adducens nubes ab extremo terrae,fulgura in pluviam facit,producit ventos de thesauris suis.</p>
  <p class="verse" id="Ps.135.8"><sup><a href="#Ps.135.8" class="verse-number">8</a></sup> Qui percussit primogenita Aegyptiab homine usque ad pecus.</p>
  <p class="verse" id="Ps.135.9"><sup><a href="#Ps.135.9" class="verse-number">9</a></sup> Misit signa et prodigia in medio tui, Aegypte,in pharaonem et in omnes servos eius.</p>
  <p class="verse" id="Ps.135.10"><sup><a href="#Ps.135.10" class="verse-number">10</a></sup> Qui percussit gentes multaset occidit reges fortes:</p>
  <p class="verse" id="Ps.135.11"><sup><a href="#Ps.135.11" class="verse-number">11</a></sup> Sehon regem Amorraeorumet Og regem Basanet omnia regna Chanaan.</p>
  <p class="verse" id="Ps.135.12"><sup><a href="#Ps.135.12" class="verse-number">12</a></sup> Et dedit terram eorum hereditatem,hereditatem Israel populo suo.</p>
  <p class="verse" id="Ps.135.13"><sup><a href="#Ps.135.13" class="verse-number">13</a></sup> Domine, nomen tuum in aeternum;Domine, memoriale tuum in generationem et generationem.</p>
  <p class="verse" id="Ps.135.14"><sup><a href="#Ps.135.14" class="verse-number">14</a></sup> Quia iudicabit Dominus populum suumet servorum suorum miserebitur.</p>
  <p class="verse" id="Ps.135.15"><sup><a href="#Ps.135.15" class="verse-number">15</a></sup> Simulacra gentium argentum et aurum,opera manuum hominum.</p>
  <p class="verse" id="Ps.135.16"><sup><a href="#Ps.135.16" class="verse-number">16</a></sup> Os habent et non loquentur,oculos habent et non videbunt.</p>
  <p class="verse" id="Ps.135.17"><sup><a href="#Ps.135.17" class="verse-number">17</a></sup> Aures habent et non audient;neque enim est spiritus in ore ipsorum.</p>
  <p class="verse" id="Ps.135.18"><sup><a href="#Ps.135.18" class="verse-number">18</a></sup> Similes illis erunt, qui faciunt ea,et omnes, qui confidunt in eis.</p>
  <p class="verse" id="Ps.135.19"><sup><a href="#Ps.135.19" class="verse-number">19</a></sup> Domus Israel, benedicite Domino;domus Aaron, benedicite Domino;</p>
  <p class="verse" id="Ps.135.20"><sup><a href="#Ps.135.20" class="verse-number">20</a></sup> domus Levi, benedicite Domino;qui timetis Dominum, benedicite Domino.</p>
  <p class="verse" id="Ps.135.21"><sup><a href="#Ps.135.21" class="verse-number">21</a></sup> Benedictus Dominus ex Sion,qui habitat in Ierusalem. ALLELUIA.</p>
  <h2>Chapter 136</h2>
  <p class="verse" id="Ps.136.1"><sup><a href="#Ps.136.1" class="verse-number">1</a></sup> ALLELUIA.Confitemini Domino, quoniam bonus,quoniam in aeternum misericordia eius.</p>
  <p class="verse" id="Ps.136.2"><sup><a href="#Ps.136.2" class="verse-number">2</a></sup> Confitemini Deo deorum,quoniam in aeternum misericordia eius.</p>
  <p class="verse" id="Ps.136.3"><sup><a href="#Ps.136.3" class="verse-number">3</a></sup> Confitemini Domino dominorum,quoniam in aeternum misericordia eius.</p>
  <p class="verse" id="Ps.136.4"><sup><a href="#Ps.136.4" class="verse-number">4</a></sup> Qui facit mirabilia magna solus,quoniam in aeternum misericordia eius.</p>
  <p class="verse" id="Ps.136.5"><sup><a href="#Ps.136.5" class="verse-number">5</a></sup> Qui fecit caelos in intellectu,quoniam in aeternum misericordia eius.</p>
  <p class="verse" id="Ps.136.6"><sup><a href="#Ps.136.6" class="verse-number">6</a></sup> Qui expandit terram super aquas,quoniam in aeternum misericordia eius.</p>
  <p class="verse" id="Ps.136.7"><sup><a href="#Ps.136.7" class="verse-number">7</a></sup> Qui fecit luminaria magna,quoniam in aeternum misericordia eius:</p>
  <p class="verse" id="Ps.136.8"><sup><a href="#Ps.136.8" class="verse-number">8</a></sup> solem, ut praeesset diei,quoniam in aeternum misericordia eius;</p>
  <p class="verse" id="Ps.136.9"><sup><a href="#Ps.136.9" class="verse-number">9</a></sup> lunam et stellas, ut praeessent nocti, quoniam in aeternum misericordia eius.</p>
  <p class="verse" id="Ps.136.10"><sup><a href="#Ps.136.10" class="verse-number">10</a></sup> Qui percussit Aegyptum in primogenitis eorum,quoniam in aeternum misericordia eius.</p>
  <p class="verse" id="Ps.136.11"><sup><a href="#Ps.136.11" class="verse-number">11</a></sup> Qui eduxit Israel de medio eorum,quoniam in aeternum misericordia eius,</p>
  <p class="verse" id="Ps.136.12"><sup><a href="#Ps.136.12" class="verse-number">12</a></sup> in manu potenti et brachio extento,quoniam in aeternum misericordia eius.</p>
  <p class="verse" id="Ps.136.13"><sup><a href="#Ps.136.13" class="verse-number">13</a></sup> Qui divisit mare Rubrum in divisiones,quoniam in aeternum misericordia eius.</p>
  <p class="verse" id="Ps.136.14"><sup><a href="#Ps.136.14" class="verse-number">14</a></sup> Et traduxit Israel per medium eius,quoniam in aeternum misericordia eius.</p>
  <p class="verse" id="Ps.136.15"><sup><a href="#Ps.136.15" class="verse-number">15</a></sup> Et excussit pharaonem et virtutem eius in mari Rubro,quoniam in aeternum misericordia eius.</p>
  <p class="verse" id="Ps.136.16"><sup><a href="#Ps.136.16" class="verse-number">16</a></sup> Qui traduxit populum suum per desertum,quoniam in aeternum misericordia eius.</p>
  <p class="verse" id="Ps.136.17"><sup><a href="#Ps.136.17" class="verse-number">17</a></sup> Qui percussit reges magnos,quoniam in aeternum misericordia eius;</p>
  <p class="verse" id="Ps.136.18"><sup><a href="#Ps.136.18" class="verse-number">18</a></sup> et occidit reges potentes,quoniam in aeternum misericordia eius:</p>
  <p class="verse" id="Ps.136.19"><sup><a href="#Ps.136.19" class="verse-number">19</a></sup> Sehon regem Amorraeorum,quoniam in aeternum misericordia eius;</p>
  <p class="verse" id="Ps.136.20"><sup><a href="#Ps.136.20" class="verse-number">20</a></sup> et Og regem Basan,quoniam in aeternum misericordia eius.</p>
  <p class="verse" id="Ps.136.21"><sup><a href="#Ps.136.21" class="verse-number">21</a></sup> Et dedit terram eorum hereditatem,quoniam in aeternum misericordia eius,</p>
  <p class="verse" id="Ps.136.22"><sup><a href="#Ps.136.22" class="verse-number">22</a></sup> hereditatem Israel servo suo,quoniam in aeternum misericordia eius.</p>
  <p class="verse" id="Ps.136.23"><sup><a href="#Ps.136.23" class="verse-number">23</a></sup> Qui in humilitate nostra memor fuit nostri,quoniam in aeternum misericordia eius;</p>
  <p class="verse" id="Ps.136.24"><sup><a href="#Ps.136.24" class="verse-number">24</a></sup> et redemit nos ab inimicis nostris,quoniam in aeternum misericordia eius.</p>
  <p class="verse" id="Ps.136.25"><sup><a href="#Ps.136.25" class="verse-number">25</a></sup> Qui dat escam omni carni,quoniam n aeternum misericordia eius.</p>
  <p class="verse" id="Ps.136.26"><sup><a href="#Ps.136.26" class="verse-number">26</a></sup> Confitemini Deo caeli,quoniam in aeternum misericordia eius.</p>
  <h2>Chapter 137</h2>
  <p class="verse" id="Ps.137.1"><sup><a href="#Ps.137.1" class="verse-number">1</a></sup> Super flumina Babylonis,illic sedimus et flevimus,cum recordaremur Sion.</p>
  <p class="verse" id="Ps.137.2"><sup><a href="#Ps.137.2" class="verse-number">2</a></sup> In salicibus in medio eiussuspendimus citharas nostras.</p>
  <p class="verse" id="Ps.137.3"><sup><a href="#Ps.137.3" class="verse-number">3</a></sup> Quia illic rogaverunt nos,qui captivos duxerunt nos,verba cantionum,et, qui affligebant nos, laetitiam: Cantate nobis de canticis Sion ".</p>
  <p class="verse" id="Ps.137.4"><sup><a href="#Ps.137.4" class="verse-number">4</a></sup> Quomodo cantabimus canticum Dominiin terra aliena?</p>
  <p class="verse" id="Ps.137.5"><sup><a href="#Ps.137.5" class="verse-number">5</a></sup> Si oblitus fuero tui, Ierusalem,oblivioni detur dextera mea;</p>
  <p class="verse" id="Ps.137.6"><sup><a href="#Ps.137.6" class="verse-number">6</a></sup> adhaereat lingua mea faucibus meis,si non meminero tui,si non praeposuero Ierusalemin capite laetitiae meae.</p>
  <p class="verse" id="Ps.137.7"><sup><a href="#Ps.137.7" class="verse-number">7</a></sup> Memor esto, Domine, adversus filios Edomdiei Ierusalem;qui dicebant: " Exinanite, exinaniteusque ad fundamentum in ea ".</p>
  <p class="verse" id="Ps.137.8"><sup><a href="#Ps.137.8" class="verse-number">8</a></sup> Filia Babylonis devastans,beatus, qui retribuet tibi retributionem tuam,quam retribuisti nobis;</p>
  <p class="verse" id="Ps.137.9"><sup><a href="#Ps.137.9" class="verse-number">9</a></sup> beatus, qui tenebitet allidet parvulos tuos ad petram.</p>
  <h2>Chapter 138</h2>
  <p class="verse" id="Ps.138.1"><sup><a href="#Ps.138.1" class="verse-number">1</a></sup> David.Confitebor tibi, Domine, in toto corde meo,quoniam audisti verba oris mei.In conspectu angelorum psallam tibi,</p>
  <p class="verse" id="Ps.138.2"><sup><a href="#Ps.138.2" class="verse-number">2</a></sup> adorabo ad templum sanctum tuum;et confitebor nomini tuopropter misericordiam tuam et veritatem tuam,quoniam magnificasti super omne nomen eloquium tuum.</p>
  <p class="verse" id="Ps.138.3"><sup><a href="#Ps.138.3" class="verse-number">3</a></sup> In quacumque die invocavero te, exaudi me;multiplicabis in anima mea virtutem.</p>
  <p class="verse" id="Ps.138.4"><sup><a href="#Ps.138.4" class="verse-number">4</a></sup> Confitebuntur tibi, Domine, omnes reges terrae,quia audierunt eloquia oris tui.</p>
  <p class="verse" id="Ps.138.5"><sup><a href="#Ps.138.5" class="verse-number">5</a></sup> Et cantabunt vias Domini,quoniam magna est gloria Domini;</p>
  <p class="verse" id="Ps.138.6"><sup><a href="#Ps.138.6" class="verse-number">6</a></sup> quoniam excelsus Dominus et humilem respicitet superbum a longe cognoscit.</p>
  <p class="verse" id="Ps.138.7"><sup><a href="#Ps.138.7" class="verse-number">7</a></sup> Si ambulavero in medio tribulationis, vivificabis me;et contra iram inimicorum meorum extendes manum tuam,et salvum me faciet dextera tua.</p>
  <p class="verse" id="Ps.138.8"><sup><a href="#Ps.138.8" class="verse-number">8</a></sup> Dominus perficiet pro me;Domine, misericordia tua in saeculum:opera manuum tuarum ne despicias.</p>
  <h2>Chapter 139</h2>
  <p class="verse" id="Ps.139.1"><sup><a href="#Ps.139.1" class="verse-number">1</a></sup> Magistro chori. David. PSALMUS.Domine, scrutatus es et cognovisti me,</p>
  <p class="verse" id="Ps.139.2"><sup><a href="#Ps.139.2" class="verse-number">2</a></sup> tu cognovisti sessionem meam et resurrectionem meam.Intellexisti cogitationes meas de longe,</p>
  <p class="verse" id="Ps.139.3"><sup><a href="#Ps.139.3" class="verse-number">3</a></sup> semitam meam et accubitum meum investigasti.Et omnes vias meas perspexisti,</p>
  <p class="verse" id="Ps.139.4"><sup><a href="#Ps.139.4" class="verse-number">4</a></sup> quia nondum est sermo in lingua mea,et ecce, Domine, tu novisti omnia.</p>
  <p class="verse" id="Ps.139.5"><sup><a href="#Ps.139.5" class="verse-number">5</a></sup> A tergo et a fronte coartasti meet posuisti super me manum tuam.</p>
  <p class="verse" id="Ps.139.6"><sup><a href="#Ps.139.6" class="verse-number">6</a></sup> Mirabilis nimis facta est scientia tua super me,sublimis, et non attingam eam.</p>
  <p class="verse" id="Ps.139.7"><sup><a href="#Ps.139.7" class="verse-number">7</a></sup> Quo ibo a spiritu tuoet quo a facie tua fugiam?</p>
  <p class="verse" id="Ps.139.8"><sup><a href="#Ps.139.8" class="verse-number">8</a></sup> Si ascendero in caelum, tu illic es;si descendero in infernum, ades.</p>
  <p class="verse" id="Ps.139.9"><sup><a href="#Ps.139.9" class="verse-number">9</a></sup> Si sumpsero pennas auroraeet habitavero in extremis maris,</p>
  <p class="verse" id="Ps.139.10"><sup><a href="#Ps.139.10" class="verse-number">10</a></sup> etiam illuc manus tua deducet me,et tenebit me dextera tua.</p>
  <p class="verse" id="Ps.139.11"><sup><a href="#Ps.139.11" class="verse-number">11</a></sup> Si dixero: " Forsitan tenebrae compriment me,et nox illuminatio erit circa me ",</p>
  <p class="verse" id="Ps.139.12"><sup><a href="#Ps.139.12" class="verse-number">12</a></sup> etiam tenebrae non obscurabuntur a te,et nox sicut dies illuminabiturC sicut tenebrae eius ita et lumen eius -.</p>
  <p class="verse" id="Ps.139.13"><sup><a href="#Ps.139.13" class="verse-number">13</a></sup> Quia tu formasti renes meos,contexuisti me in utero matris meae.</p>
  <p class="verse" id="Ps.139.14"><sup><a href="#Ps.139.14" class="verse-number">14</a></sup> Confitebor tibi, quia mirabiliter plasmatus sum;mirabilia opera tua,et anima mea cognoscit nimis.</p>
  <p class="verse" id="Ps.139.15"><sup><a href="#Ps.139.15" class="verse-number">15</a></sup> Non sunt abscondita ossa mea a te,cum factus sum in occulto,contextus in inferioribus terrae.</p>
  <p class="verse" id="Ps.139.16"><sup><a href="#Ps.139.16" class="verse-number">16</a></sup> Imperfectum adhuc me viderunt oculi tui,et in libro tuo scripti erant omnes dies:ficti erant, et nondum erat unus ex eis.</p>
  <p class="verse" id="Ps.139.17"><sup><a href="#Ps.139.17" class="verse-number">17</a></sup> Mihi autem nimis pretiosae cogitationes tuae, Deus;nimis gravis summa earum.</p>
  <p class="verse" id="Ps.139.18"><sup><a href="#Ps.139.18" class="verse-number">18</a></sup> Si dinumerabo eas, super arenam multiplicabuntur;si ad finem pervenerim, adhuc sum tecum.</p>
  <p class="verse" id="Ps.139.19"><sup><a href="#Ps.139.19" class="verse-number">19</a></sup> Utinam occidas, Deus, peccatores;viri sanguinum, declinate a me.</p>
  <p class="verse" id="Ps.139.20"><sup><a href="#Ps.139.20" class="verse-number">20</a></sup> Qui loquuntur contra te maligne:exaltantur in vanum contra te.</p>
  <p class="verse" id="Ps.139.21"><sup><a href="#Ps.139.21" class="verse-number">21</a></sup> Nonne, qui oderunt te, Domine, oderamet insurgentes in te abhorrebam?</p>
  <p class="verse" id="Ps.139.22"><sup><a href="#Ps.139.22" class="verse-number">22</a></sup> Perfecto odio oderam illos,et inimici facti sunt mihi.</p>
  <p class="verse" id="Ps.139.23"><sup><a href="#Ps.139.23" class="verse-number">23</a></sup> Scrutare me, Deus, et scito cor meum;proba me et cognosce semitas meas</p>
  <p class="verse" id="Ps.139.24"><sup><a href="#Ps.139.24" class="verse-number">24</a></sup> et vide, si via vanitatis in me est,et deduc me in via aeterna.</p>
  <h2>Chapter 140</h2>
  <p class="verse" id="Ps.140.1"><sup><a href="#Ps.140.1" class="verse-number">1</a></sup> Magistro chori. PSALMUS. David.</p>
  <p class="verse" id="Ps.140.2"><sup><a href="#Ps.140.2" class="verse-number">2</a></sup> Eripe me, Domine, ab homine malo, a viro violentiae serva me.</p>
  <p class="verse" id="Ps.140.3"><sup><a href="#Ps.140.3" class="verse-number">3</a></sup> Qui cogitaverunt mala in corde,tota die constituebant proelia.</p>
  <p class="verse" id="Ps.140.4"><sup><a href="#Ps.140.4" class="verse-number">4</a></sup> Acuerunt linguas suas sicut serpentis, venenum aspidum sub labiis eorum.</p>
  <p class="verse" id="Ps.140.5"><sup><a href="#Ps.140.5" class="verse-number">5</a></sup> Custodi me, Domine, de manu peccatoriset a viro violentiae serva me,qui cogitaverunt supplantare gressus meos.</p>
  <p class="verse" id="Ps.140.6"><sup><a href="#Ps.140.6" class="verse-number">6</a></sup> Absconderunt superbi laqueum mihiet funes extenderunt in rete,iuxta iter offendicula posuerunt mihi.</p>
  <p class="verse" id="Ps.140.7"><sup><a href="#Ps.140.7" class="verse-number">7</a></sup> Dixi Domino: " Deus meus es tu;auribus percipe, Domine, vocem deprecationis meae ".</p>
  <p class="verse" id="Ps.140.8"><sup><a href="#Ps.140.8" class="verse-number">8</a></sup> Domine, Domine, virtus salutis meae,obumbrasti caput meum in die belli.</p>
  <p class="verse" id="Ps.140.9"><sup><a href="#Ps.140.9" class="verse-number">9</a></sup> Ne concedas, Domine, desideria impii;consilia eius ne perficias.</p>
  <p class="verse" id="Ps.140.10"><sup><a href="#Ps.140.10" class="verse-number">10</a></sup> Exaltant caput, qui circumdant me;malitia labiorum ipsorum operiat eos.</p>
  <p class="verse" id="Ps.140.11"><sup><a href="#Ps.140.11" class="verse-number">11</a></sup> Cadant super eos carbones ignis,in foveas deicias eos, et non exsurgant.</p>
  <p class="verse" id="Ps.140.12"><sup><a href="#Ps.140.12" class="verse-number">12</a></sup> Vir linguosus non firmabitur in terra,virum violentiae mala capient in interitu.</p>
  <p class="verse" id="Ps.140.13"><sup><a href="#Ps.140.13" class="verse-number">13</a></sup> Cognovi quia faciet Dominus iudicium inopiset vindictam pauperum.</p>
  <p class="verse" id="Ps.140.14"><sup><a href="#Ps.140.14" class="verse-number">14</a></sup> Verumtamen iusti confitebuntur nomini tuo,et habitabunt recti in conspectu tuo.</p>
  <h2>Chapter 141</h2>
  <p class="verse" id="Ps.141.1"><sup><a href="#Ps.141.1" class="verse-number">1</a></sup> PSALMUS. David.Domine, clamavi ad te, ad me festina;intende voci meae, cum clamo ad te.</p>
  <p class="verse" id="Ps.141.2"><sup><a href="#Ps.141.2" class="verse-number">2</a></sup> Dirigatur oratio mea sicut incensum in conspectu tuo,elevatio manuum mearum ut sacrificium vespertinum. -</p>
  <p class="verse" id="Ps.141.3"><sup><a href="#Ps.141.3" class="verse-number">3</a></sup> Pone, Domine, custodiam ori meoet vigiliam ad ostium labiorum meorum.</p>
  <p class="verse" id="Ps.141.4"><sup><a href="#Ps.141.4" class="verse-number">4</a></sup> Non declines cor meum in verbum malitiaead machinandas machinationes in impietatecum hominibus operantibus iniquitatem;et non comedam ex deliciis eorum.</p>
  <p class="verse" id="Ps.141.5"><sup><a href="#Ps.141.5" class="verse-number">5</a></sup> Percutiat me iustus in misericordia et increpet me;oleum autem peccatoris non impinguet caput meum,quoniam adhuc et oratio mea in malitiis eorum.</p>
  <p class="verse" id="Ps.141.6"><sup><a href="#Ps.141.6" class="verse-number">6</a></sup> Deiecti in manus duras iudicum eorum,audient verba mea, quoniam suavia erant.</p>
  <p class="verse" id="Ps.141.7"><sup><a href="#Ps.141.7" class="verse-number">7</a></sup> Sicut frusta dolantis et dirumpentis in terra,dissipata sunt ossa eorum ad fauces inferni.</p>
  <p class="verse" id="Ps.141.8"><sup><a href="#Ps.141.8" class="verse-number">8</a></sup> Quia ad te, Domine, Domine, oculi mei;ad te confugi, non effundas animam meam.</p>
  <p class="verse" id="Ps.141.9"><sup><a href="#Ps.141.9" class="verse-number">9</a></sup> Custodi me a laqueo, quem statuerunt mihi,et a scandalis operantium iniquitatem.</p>
  <p class="verse" id="Ps.141.10"><sup><a href="#Ps.141.10" class="verse-number">10</a></sup> Cadent in retiacula sua peccatores simul,ego autem ultra pertranseam.</p>
  <h2>Chapter 142</h2>
  <p class="verse" id="Ps.142.1"><sup><a href="#Ps.142.1" class="verse-number">1</a></sup> Maskil. David, cum esset in caverna. Precatio.</p>
  <p class="verse" id="Ps.142.2"><sup><a href="#Ps.142.2" class="verse-number">2</a></sup> Voce mea ad Dominum clamo,voce mea ad Dominum deprecor;</p>
  <p class="verse" id="Ps.142.3"><sup><a href="#Ps.142.3" class="verse-number">3</a></sup> effundo in conspectu eius lamentationem meam,et tribulationem meam ante ipsum pronuntio.</p>
  <p class="verse" id="Ps.142.4"><sup><a href="#Ps.142.4" class="verse-number">4</a></sup> Cum deficit in me spiritus meus,tu nosti semitas meas.In via, qua ambulabam,absconderunt laqueum mihi.</p>
  <p class="verse" id="Ps.142.5"><sup><a href="#Ps.142.5" class="verse-number">5</a></sup> Considerabam ad dexteram et videbam,et non erat qui cognosceret me.Periit fuga a me,et non est qui requirat animam meam. -</p>
  <p class="verse" id="Ps.142.6"><sup><a href="#Ps.142.6" class="verse-number">6</a></sup> Clamavi ad te, Domine;dixi: " Tu es refugium meum,portio mea in terra viventium.</p>
  <p class="verse" id="Ps.142.7"><sup><a href="#Ps.142.7" class="verse-number">7</a></sup> Intende ad deprecationem meam,quia humiliatus sum nimis.Libera me a persequentibus me,quia confortati sunt super me.</p>
  <p class="verse" id="Ps.142.8"><sup><a href="#Ps.142.8" class="verse-number">8</a></sup> Educ de custodia animam meamad confitendum nomini tuo;me circumdabunt iusti,cum retribueris mihi ".</p>
  <h2>Chapter 143</h2>
  <p class="verse" id="Ps.143.1"><sup><a href="#Ps.143.1" class="verse-number">1</a></sup> PSALMUS. David.Domine, exaudi orationem meam, auribus percipe obsecrationem meam in veritate tua;exaudi me in tua iustitia.</p>
  <p class="verse" id="Ps.143.2"><sup><a href="#Ps.143.2" class="verse-number">2</a></sup> Et non intres in iudicium cum servo tuo,quia non iustificabitur in conspectu tuo omnis vivens.</p>
  <p class="verse" id="Ps.143.3"><sup><a href="#Ps.143.3" class="verse-number">3</a></sup> Quia persecutus est inimicus animam meam,contrivit in terra vitam meam,collocavit me in obscuris sicut mortuos a saeculo.</p>
  <p class="verse" id="Ps.143.4"><sup><a href="#Ps.143.4" class="verse-number">4</a></sup> Et anxiatus est in me spiritus meus,in medio mei obriguit cor meum.</p>
  <p class="verse" id="Ps.143.5"><sup><a href="#Ps.143.5" class="verse-number">5</a></sup> Memor fui dierum antiquorum,meditatus sum in omnibus operibus tuis,in factis manuum tuarum recogitabam.</p>
  <p class="verse" id="Ps.143.6"><sup><a href="#Ps.143.6" class="verse-number">6</a></sup> Expandi manus meas ad te,anima mea sicut terra sine aqua tibi.</p>
  <p class="verse" id="Ps.143.7"><sup><a href="#Ps.143.7" class="verse-number">7</a></sup> Velociter exaudi me, Domine;defecit spiritus meus.Non abscondas faciem tuam a me,ne similis fiam descendentibus in lacum.</p>
  <p class="verse" id="Ps.143.8"><sup><a href="#Ps.143.8" class="verse-number">8</a></sup> Auditam fac mihi mane misericordiam tuam,quia in te speravi.Notam fac mihi viam, in qua ambulem,quia ad te levavi animam meam.</p>
  <p class="verse" id="Ps.143.9"><sup><a href="#Ps.143.9" class="verse-number">9</a></sup> Eripe me de inimicis meis,Domine, ad te confugi.</p>
  <p class="verse" id="Ps.143.10"><sup><a href="#Ps.143.10" class="verse-number">10</a></sup> Doce me facere voluntatem tuam,quia Deus meus es tu.Spiritus tuus bonus deducet me in terram rectam;</p>
  <p class="verse" id="Ps.143.11"><sup><a href="#Ps.143.11" class="verse-number">11</a></sup> propter nomen tuum, Domine, vivificabis me.In iustitia tua educes de tribulatione animam meam</p>
  <p class="verse" id="Ps.143.12"><sup><a href="#Ps.143.12" class="verse-number">12</a></sup> et in misericordia tua disperdes inimicos meos;et perdes omnes, qui tribulant animam meam,quoniam ego servus tuus sum.</p>
  <h2>Chapter 144</h2>
  <p class="verse" id="Ps.144.1"><sup><a href="#Ps.144.1" class="verse-number">1</a></sup> David.Benedictus Dominus, adiutor meus,qui docet manus meas ad proeliumet digitos meos ad bellum.</p>
  <p class="verse" id="Ps.144.2"><sup><a href="#Ps.144.2" class="verse-number">2</a></sup> Misericordia mea et fortitudo mea,refugium meum et liberator meus;scutum meum, et in ipso speravi,qui subdit populum meum sub me.</p>
  <p class="verse" id="Ps.144.3"><sup><a href="#Ps.144.3" class="verse-number">3</a></sup> Domine, quid est homo, quod agnoscis eum,aut filius hominis, quod reputas eum?</p>
  <p class="verse" id="Ps.144.4"><sup><a href="#Ps.144.4" class="verse-number">4</a></sup> Homo vanitati similis factus est,dies eius sicut umbra praeteriens.</p>
  <p class="verse" id="Ps.144.5"><sup><a href="#Ps.144.5" class="verse-number">5</a></sup> Domine, inclina caelos tuos et descende;tange montes, et fumigabunt.</p>
  <p class="verse" id="Ps.144.6"><sup><a href="#Ps.144.6" class="verse-number">6</a></sup> Fulgura coruscationem et dissipa eos;emitte sagittas tuas et conturba eos.</p>
  <p class="verse" id="Ps.144.7"><sup><a href="#Ps.144.7" class="verse-number">7</a></sup> Emitte manum tuam de alto;eripe me et libera me de aquis multis,de manu filiorum alienigenarum,</p>
  <p class="verse" id="Ps.144.8"><sup><a href="#Ps.144.8" class="verse-number">8</a></sup> quorum os locutum est vanitatem,et dextera eorum dextera mendacii.</p>
  <p class="verse" id="Ps.144.9"><sup><a href="#Ps.144.9" class="verse-number">9</a></sup> Deus, canticum novum cantabo tibi,in psalterio decachordo psallam tibi,</p>
  <p class="verse" id="Ps.144.10"><sup><a href="#Ps.144.10" class="verse-number">10</a></sup> qui das salutem regibus,qui redimis David servum tuum de gladio maligno.</p>
  <p class="verse" id="Ps.144.11"><sup><a href="#Ps.144.11" class="verse-number">11</a></sup> Eripe me et libera mede manu filiorum alienigenarum,quorum os locutum est vanitatem,et dextera eorum dextera mendacii.</p>
  <p class="verse" id="Ps.144.12"><sup><a href="#Ps.144.12" class="verse-number">12</a></sup> Filii nostri sicut novellae crescentesin iuventute sua;filiae nostrae sicut columnae angulares,sculptae ut structura templi.</p>
  <p class="verse" id="Ps.144.13"><sup><a href="#Ps.144.13" class="verse-number">13</a></sup> Promptuaria nostra plena,redundantia omnibus bonis;oves nostrae in milibusinnumerabiles in campis nostris,</p>
  <p class="verse" id="Ps.144.14"><sup><a href="#Ps.144.14" class="verse-number">14</a></sup> boves nostrae crassae.Non est ruina maceriae neque egressusneque clamor in plateis nostris.</p>
  <p class="verse" id="Ps.144.15"><sup><a href="#Ps.144.15" class="verse-number">15</a></sup> Beatus populus, cui haec sunt;beatus populus, cui Dominus est Deus.</p>
  <h2>Chapter 145</h2>
  <p class="verse" id="Ps.145.1"><sup><a href="#Ps.145.1" class="verse-number">1</a></sup> Laudes. David.ALEPH. Exaltabo te, Deus meus, rex,et benedicam nomini tuoin saeculum et in saeculum saeculi.</p>
  <p class="verse" id="Ps.145.2"><sup><a href="#Ps.145.2" class="verse-number">2</a></sup> BETH. Per singulos dies benedicam tibiet laudabo nomen tuumin saeculum et in saeculum saeculi.</p>
  <p class="verse" id="Ps.145.3"><sup><a href="#Ps.145.3" class="verse-number">3</a></sup> GHIMEL. Magnus Dominus et laudabilis nimis,et magnitudinis eius non est investigatio.</p>
  <p class="verse" id="Ps.145.4"><sup><a href="#Ps.145.4" class="verse-number">4</a></sup> DALETH. Generatio generationi laudabit opera tua,et potentiam tuam pronuntiabunt.</p>
  <p class="verse" id="Ps.145.5"><sup><a href="#Ps.145.5" class="verse-number">5</a></sup> HE. Magnificentiam gloriae maiestatis tuae loquenturet mirabilia tua enarrabunt.</p>
  <p class="verse" id="Ps.145.6"><sup><a href="#Ps.145.6" class="verse-number">6</a></sup> VAU. Et virtutem terribilium tuorum dicentet magnitudinem tuam narrabunt.</p>
  <p class="verse" id="Ps.145.7"><sup><a href="#Ps.145.7" class="verse-number">7</a></sup> ZAIN. Memoriam abundantiae suavitatis tuae eructabuntet iustitia tua exsultabunt.</p>
  <p class="verse" id="Ps.145.8"><sup><a href="#Ps.145.8" class="verse-number">8</a></sup> HETH. Miserator et misericors Dominus,longanimis et multae misericordiae.</p>
  <p class="verse" id="Ps.145.9"><sup><a href="#Ps.145.9" class="verse-number">9</a></sup> TETH. Suavis Dominus universis,et miserationes eius super omnia opera eius.</p>
  <p class="verse" id="Ps.145.10"><sup><a href="#Ps.145.10" class="verse-number">10</a></sup> IOD. Confiteantur tibi, Domine, omnia opera tua;et sancti tui benedicant tibi.</p>
  <p class="verse" id="Ps.145.11"><sup><a href="#Ps.145.11" class="verse-number">11</a></sup> CAPH. Gloriam regni tui dicantet potentiam tuam loquantur,</p>
  <p class="verse" id="Ps.145.12"><sup><a href="#Ps.145.12" class="verse-number">12</a></sup> LAMED. ut notas faciant filiis hominum potentias tuaset gloriam magnificentiae regni tui.</p>
  <p class="verse" id="Ps.145.13"><sup><a href="#Ps.145.13" class="verse-number">13</a></sup> MEM. Regnum tuum regnum omnium saeculorum,et dominatio tua in omnem generationem et generationem.NUN. Fidelis Dominus in omnibus verbis suiset sanctus in omnibus operibus suis.</p>
  <p class="verse" id="Ps.145.14"><sup><a href="#Ps.145.14" class="verse-number">14</a></sup> SAMECH. Allevat Dominus omnes, qui corruunt,et erigit omnes depressos.</p>
  <p class="verse" id="Ps.145.15"><sup><a href="#Ps.145.15" class="verse-number">15</a></sup> AIN. Oculi omnium in te sperant,et tu das illis escam in tempore opportuno.</p>
  <p class="verse" id="Ps.145.16"><sup><a href="#Ps.145.16" class="verse-number">16</a></sup> PHE. Aperis tu manum tuamet imples omne animal in beneplacito.</p>
  <p class="verse" id="Ps.145.17"><sup><a href="#Ps.145.17" class="verse-number">17</a></sup> SADE. Iustus Dominus in omnibus viis suiset sanctus in omnibus operibus suis.</p>
  <p class="verse" id="Ps.145.18"><sup><a href="#Ps.145.18" class="verse-number">18</a></sup> COPH. Prope est Dominus omnibus invocantibus eum,omnibus invocantibus eum in veritate.</p>
  <p class="verse" id="Ps.145.19"><sup><a href="#Ps.145.19" class="verse-number">19</a></sup> RES. Voluntatem timentium se facietet deprecationem eorum exaudiet et salvos faciet eos.</p>
  <p class="verse" id="Ps.145.20"><sup><a href="#Ps.145.20" class="verse-number">20</a></sup> SIN. Custodit Dominus omnes diligentes seet omnes peccatores disperdet.</p>
  <p class="verse" id="Ps.145.21"><sup><a href="#Ps.145.21" class="verse-number">21</a></sup> TAU. Laudationem Domini loquetur os meum,et benedicat omnis caro nomini sancto eiusin saeculum et in saeculum saeculi.</p>
  <h2>Chapter 146</h2>
  <p class="verse" id="Ps.146.1"><sup><a href="#Ps.146.1" class="verse-number">1</a></sup> ALLELUIA.Lauda, anima mea, Dominum;</p>
  <p class="verse" id="Ps.146.2"><sup><a href="#Ps.146.2" class="verse-number">2</a></sup> laudabo Dominum in vita mea,psallam Deo meo, quamdiu fuero.</p>
  <p class="verse" id="Ps.146.3"><sup><a href="#Ps.146.3" class="verse-number">3</a></sup> Nolite confidere in principibus,in filiis hominum, in quibus non est salus.</p>
  <p class="verse" id="Ps.146.4"><sup><a href="#Ps.146.4" class="verse-number">4</a></sup> Exibit spiritus eius, et revertetur in terram suam;in illa die peribunt cogitationes eorum.</p>
  <p class="verse" id="Ps.146.5"><sup><a href="#Ps.146.5" class="verse-number">5</a></sup> Beatus, cuius Deus Iacob est adiutor,cuius spes in Domino Deo suo,</p>
  <p class="verse" id="Ps.146.6"><sup><a href="#Ps.146.6" class="verse-number">6</a></sup> qui fecit caelum et terram,mare et omnia, quae in eis sunt;qui custodit veritatem in saeculum,</p>
  <p class="verse" id="Ps.146.7"><sup><a href="#Ps.146.7" class="verse-number">7</a></sup> facit iudicium oppressis,dat escam esurientibus.Dominus solvit compeditos,</p>
  <p class="verse" id="Ps.146.8"><sup><a href="#Ps.146.8" class="verse-number">8</a></sup> Dominus illuminat caecos,Dominus erigit depressos,Dominus diligit iustos,</p>
  <p class="verse" id="Ps.146.9"><sup><a href="#Ps.146.9" class="verse-number">9</a></sup> Dominus custodit advenas,pupillum et viduam sustentatet viam peccatorum disperdit.</p>
  <p class="verse" id="Ps.146.10"><sup><a href="#Ps.146.10" class="verse-number">10</a></sup> Regnabit Dominus in saecula,Deus tuus, Sion,in generationem et generationem.</p>
  <h2>Chapter 147</h2>
  <p class="verse" id="Ps.147.1"><sup><a href="#Ps.147.1" class="verse-number">1</a></sup> ALLELUIA.Laudate Dominum, quoniam bonum est psallere Deo nostro,quoniam iucundum est celebrare laudem.</p>
  <p class="verse" id="Ps.147.2"><sup><a href="#Ps.147.2" class="verse-number">2</a></sup> Aedificans Ierusalem Dominus,dispersos Israelis congregabit.</p>
  <p class="verse" id="Ps.147.3"><sup><a href="#Ps.147.3" class="verse-number">3</a></sup> Qui sanat contritos cordeet alligat plagas eorum;</p>
  <p class="verse" id="Ps.147.4"><sup><a href="#Ps.147.4" class="verse-number">4</a></sup> qui numerat multitudinem stellarumet omnibus eis nomina vocat.</p>
  <p class="verse" id="Ps.147.5"><sup><a href="#Ps.147.5" class="verse-number">5</a></sup> Magnus Dominus noster et magnus virtute,sapientiae eius non est numerus.</p>
  <p class="verse" id="Ps.147.6"><sup><a href="#Ps.147.6" class="verse-number">6</a></sup> Sustentat mansuetos Dominus,humilians autem peccatores usque ad terram.</p>
  <p class="verse" id="Ps.147.7"><sup><a href="#Ps.147.7" class="verse-number">7</a></sup> Praecinite Domino in confessione,psallite Deo nostro in cithara.</p>
  <p class="verse" id="Ps.147.8"><sup><a href="#Ps.147.8" class="verse-number">8</a></sup> Qui operit caelum nubibuset parat terrae pluviam.Qui producit in montibus fenumet herbam servituti hominum.</p>
  <p class="verse" id="Ps.147.9"><sup><a href="#Ps.147.9" class="verse-number">9</a></sup> Qui dat iumentis escam ipsorumet pullis corvorum invocantibus eum.</p>
  <p class="verse" id="Ps.147.10"><sup><a href="#Ps.147.10" class="verse-number">10</a></sup> Non in fortitudine equi delectatur,nec in tibiis viri beneplacitum est ei.</p>
  <p class="verse" id="Ps.147.11"><sup><a href="#Ps.147.11" class="verse-number">11</a></sup> Beneplacitum est Domino super timentes eumet in eis, qui sperant super misericordia eius.</p>
  <p class="verse" id="Ps.147.12"><sup><a href="#Ps.147.12" class="verse-number">12</a></sup> Lauda, Ierusalem, Dominum;collauda Deum tuum, Sion.</p>
  <p class="verse" id="Ps.147.13"><sup><a href="#Ps.147.13" class="verse-number">13</a></sup> Quoniam confortavit seras portarum tuarum,benedixit filiis tuis in te.</p>
  <p class="verse" id="Ps.147.14"><sup><a href="#Ps.147.14" class="verse-number">14</a></sup> Qui ponit fines tuos pacemet adipe frumenti satiat te.</p>
  <p class="verse" id="Ps.147.15"><sup><a href="#Ps.147.15" class="verse-number">15</a></sup> Qui emittit eloquium suum terrae,velociter currit verbum eius.</p>
  <p class="verse" id="Ps.147.16"><sup><a href="#Ps.147.16" class="verse-number">16</a></sup> Qui dat nivem sicut lanam,pruinam sicut cinerem spargit.</p>
  <p class="verse" id="Ps.147.17"><sup><a href="#Ps.147.17" class="verse-number">17</a></sup> Mittit crystallum suam sicut buccellas;ante faciem frigoris eius quis sustinebit?</p>
  <p class="verse" id="Ps.147.18"><sup><a href="#Ps.147.18" class="verse-number">18</a></sup> Emittet verbum suum et liquefaciet ea,flabit spiritus eius, et fluent aquae.</p>
  <p class="verse" id="Ps.147.19"><sup><a href="#Ps.147.19" class="verse-number">19</a></sup> Qui annuntiat verbum suum Iacob,iustitias et iudicia sua Israel.</p>
  <p class="verse" id="Ps.147.20"><sup><a href="#Ps.147.20" class="verse-number">20</a></sup> Non fecit taliter omni nationiet iudicia sua non manifestavit eis. ALLELUIA.</p>
  <h2>Chapter 148</h2>
  <p class="verse" id="Ps.148.1"><sup><a href="#Ps.148.1" class="verse-number">1</a></sup> ALLELUIA.Laudate Dominum de caelis,laudate eum in excelsis.</p>
  <p class="verse" id="Ps.148.2"><sup><a href="#Ps.148.2" class="verse-number">2</a></sup> Laudate eum, omnes angeli eius,laudate eum, omnes virtutes eius.</p>
  <p class="verse" id="Ps.148.3"><sup><a href="#Ps.148.3" class="verse-number">3</a></sup> Laudate eum, sol et luna,laudate eum, omnes stellae lucentes.</p>
  <p class="verse" id="Ps.148.4"><sup><a href="#Ps.148.4" class="verse-number">4</a></sup> Laudate eum, caeli caelorumet aquae omnes, quae super caelos sunt. -</p>
  <p class="verse" id="Ps.148.5"><sup><a href="#Ps.148.5" class="verse-number">5</a></sup> Laudent nomen Domini,quia ipse mandavit, et creata sunt;</p>
  <p class="verse" id="Ps.148.6"><sup><a href="#Ps.148.6" class="verse-number">6</a></sup> statuit ea in aeternum et in saeculum saeculi;praeceptum posuit, et non praeteribit.</p>
  <p class="verse" id="Ps.148.7"><sup><a href="#Ps.148.7" class="verse-number">7</a></sup> Laudate Dominum de terra,dracones et omnes abyssi,</p>
  <p class="verse" id="Ps.148.8"><sup><a href="#Ps.148.8" class="verse-number">8</a></sup> ignis, grando, nix, fumus,spiritus procellarum, qui facit verbum eius,</p>
  <p class="verse" id="Ps.148.9"><sup><a href="#Ps.148.9" class="verse-number">9</a></sup> montes et omnes colles,ligna fructifera et omnes cedri,</p>
  <p class="verse" id="Ps.148.10"><sup><a href="#Ps.148.10" class="verse-number">10</a></sup> bestiae et universa pecora,serpentes et volucres pennatae.</p>
  <p class="verse" id="Ps.148.11"><sup><a href="#Ps.148.11" class="verse-number">11</a></sup> Reges terrae et omnes populi,principes et omnes iudices terrae,</p>
  <p class="verse" id="Ps.148.12"><sup><a href="#Ps.148.12" class="verse-number">12</a></sup> iuvenes et virgines,senes cum iunioribus</p>
  <p class="verse" id="Ps.148.13"><sup><a href="#Ps.148.13" class="verse-number">13</a></sup> laudent nomen Domini,quia exaltatum est nomen eius solius.Magnificentia eius super caelum et terram,</p>
  <p class="verse" id="Ps.148.14"><sup><a href="#Ps.148.14" class="verse-number">14</a></sup> et exaltavit cornu populi sui.Hymnus omnibus sanctis eius,filiis Israel, populo, qui propinquus est ei. ALLELUIA.</p>
  <h2>Chapter 149</h2>
  <p class="verse" id="Ps.149.1"><sup><a href="#Ps.149.1" class="verse-number">1</a></sup> ALLELUIA.Cantate Domino canticum novum;laus eius in ecclesia sanctorum.</p>
  <p class="verse" id="Ps.149.2"><sup><a href="#Ps.149.2" class="verse-number">2</a></sup> Laetetur Israel in eo, qui fecit eum,et filii Sion exsultent in rege suo.</p>
  <p class="verse" id="Ps.149.3"><sup><a href="#Ps.149.3" class="verse-number">3</a></sup> Laudent nomen eius in choro,in tympano et cithara psallant ei,</p>
  <p class="verse" id="Ps.149.4"><sup><a href="#Ps.149.4" class="verse-number">4</a></sup> quia beneplacitum est Domino in populo suo,et honorabit mansuetos in salute.</p>
  <p class="verse" id="Ps.149.5"><sup><a href="#Ps.149.5" class="verse-number">5</a></sup> Iubilent sancti in gloria,laetentur in cubilibus suis.</p>
  <p class="verse" id="Ps.149.6"><sup><a href="#Ps.149.6" class="verse-number">6</a></sup> Exaltationes Dei in gutture eorum,et gladii ancipites in manibus eorum,</p>
  <p class="verse" id="Ps.149.7"><sup><a href="#Ps.149.7" class="verse-number">7</a></sup> ad faciendam vindictam in nationibus,castigationes in populis,</p>
  <p class="verse" id="Ps.149.8"><sup><a href="#Ps.149.8" class="verse-number">8</a></sup> ad alligandos reges eorum in compedibuset nobiles eorum in manicis ferreis,</p>
  <p class="verse" id="Ps.149.9"><sup><a href="#Ps.149.9" class="verse-number">9</a></sup> ad faciendum in eis iudicium conscriptum.Gloria haec est omnibus sanctis eius. ALLELUIA.</p>
  <h2>Chapter 150</h2>
  <p class="verse" id="Ps.150.1"><sup><a href="#Ps.150.1" class="verse-number">1</a></sup> ALLELUIA.Laudate Dominum in sanctuario eius,laudate eum in firmamento virtutis eius.</p>
  <p class="verse" id="Ps.150.2"><sup><a href="#Ps.150.2" class="verse-number">2</a></sup> Laudate eum in magnalibus eius,laudate eum secundum multitudinem magnitudinis eius.</p>
  <p class="verse" id="Ps.150.3"><sup><a href="#Ps.150.3" class="verse-number">3</a></sup> Laudate eum in sono tubae,laudate eum in psalterio et cithara,</p>
  <p class="verse" id="Ps.150.4"><sup><a href="#Ps.150.4" class="verse-number">4</a></sup> laudate eum in tympano et choro,laudate eum in chordis et organo,</p>
  <p class="verse" id="Ps.150.5"><sup><a href="#Ps.150.5" class="verse-number">5</a></sup> laudate eum in cymbalis benesonantibus,laudate eum in cymbalis iubilationis:omne quod spirat, laudet Dominum. ALLELUIA.</p>
</body>
</html>
