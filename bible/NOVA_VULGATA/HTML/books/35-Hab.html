<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Habacuc</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Habacuc</h1>
  <h2>Chapter 1</h2>
  <p class="verse" id="Hab.1.1"><sup><a href="#Hab.1.1" class="verse-number">1</a></sup> Oraculum, quod vidit Habacuc propheta.</p>
  <p class="verse" id="Hab.1.2"><sup><a href="#Hab.1.2" class="verse-number">2</a></sup> Usquequo, Domine, clamabo,et non exaudis?Vociferabor ad te: " Violentia! ",et non salvas?</p>
  <p class="verse" id="Hab.1.3"><sup><a href="#Hab.1.3" class="verse-number">3</a></sup> Quare ostendisti mihi iniquitatemet malitiam vides?Et vastitas et violentia est coram me,et facta est contentio, et iurgium exoritur.</p>
  <p class="verse" id="Hab.1.4"><sup><a href="#Hab.1.4" class="verse-number">4</a></sup> Propter hoc languet lex,et non pervenit usque ad finem iudicium.Quia impius praevalet adversus iustum,propterea egreditur iudicium perversum.</p>
  <p class="verse" id="Hab.1.5"><sup><a href="#Hab.1.5" class="verse-number">5</a></sup> " Aspicite in gentibus et videte,admiramini et obstupescite,quia opus facio in diebus vestris,quod nemo credet, cum narrabitur.</p>
  <p class="verse" id="Hab.1.6"><sup><a href="#Hab.1.6" class="verse-number">6</a></sup> Quia ecce ego suscitabo Chaldaeos,gentem amaram et velocem,ambulantem super latitudinem terrae,ut possideat tabernacula non sua.</p>
  <p class="verse" id="Hab.1.7"><sup><a href="#Hab.1.7" class="verse-number">7</a></sup> Horribilis et terribilis est,ex semetipsa iudicium eiuset maiestas eius egredietur.</p>
  <p class="verse" id="Hab.1.8"><sup><a href="#Hab.1.8" class="verse-number">8</a></sup> Leviores pardis equi eiuset saeviores lupis deserti;et accurrunt equites eius:equites namque eius de longe venient,volabunt quasi aquilafestinans ad comedendum.</p>
  <p class="verse" id="Hab.1.9"><sup><a href="#Hab.1.9" class="verse-number">9</a></sup> Omnes, ut violentiam faciant, venient,omnes facies eorum ventus urens;et congregabunt quasi arenam captivos.</p>
  <p class="verse" id="Hab.1.10"><sup><a href="#Hab.1.10" class="verse-number">10</a></sup> Et ipsa reges subsannabit,tyrannis illudet;ipsa super omnem munitionem ridebitet comportabit aggerem et capiet eam.</p>
  <p class="verse" id="Hab.1.11"><sup><a href="#Hab.1.11" class="verse-number">11</a></sup> Tunc ultra progrediens quasi ventus pertransibitet constituet fortitudinem suam deum suum ".</p>
  <p class="verse" id="Hab.1.12"><sup><a href="#Hab.1.12" class="verse-number">12</a></sup> Numquid non tu a principio, Domine,Deus meus, sanctus meus,qui non morieris?Domine, ad iudicium posuisti eam; petra mea, ad corripiendum fundasti eam.</p>
  <p class="verse" id="Hab.1.13"><sup><a href="#Hab.1.13" class="verse-number">13</a></sup> Mundi sunt oculi tui, ne videas malum;et respicere ad iniquitatem non poteris.Quare respicis super inique agentes et taces, devorante impio iustiorem se?</p>
  <p class="verse" id="Hab.1.14"><sup><a href="#Hab.1.14" class="verse-number">14</a></sup> Fecisti homines quasi pisces maris,quasi reptile non habens principem super se.</p>
  <p class="verse" id="Hab.1.15"><sup><a href="#Hab.1.15" class="verse-number">15</a></sup> Omnes in hamo sublevat,trahit eos in sagena suaet congregat in rete suo;super hoc laetatur et exsultat.</p>
  <p class="verse" id="Hab.1.16"><sup><a href="#Hab.1.16" class="verse-number">16</a></sup> Propterea immolat sagenae suaeet sacrificat reti suo,quia in ipsis incrassata est portio eius,et cibus eius pinguis.</p>
  <p class="verse" id="Hab.1.17"><sup><a href="#Hab.1.17" class="verse-number">17</a></sup> Propter hoc ergo evaginabit gladium suum semper,ut interficiat gentes sine misericordia?</p>
  <h2>Chapter 2</h2>
  <p class="verse" id="Hab.2.1"><sup><a href="#Hab.2.1" class="verse-number">1</a></sup> Super custodiam meam staboet consistam super speculamet contemplabor, ut videam quid dicat mihiet quid respondeat ad querelam meam.</p>
  <p class="verse" id="Hab.2.2"><sup><a href="#Hab.2.2" class="verse-number">2</a></sup> Et respondit mihi Dominus et dixit: Scribe visumet explana eum super tabulas,ut percurrat, qui legerit eum.</p>
  <p class="verse" id="Hab.2.3"><sup><a href="#Hab.2.3" class="verse-number">3</a></sup> Quia adhuc visus ad tempus constitutum,sed anhelat in finem et non mentietur;si moram fecerit, exspecta illum,quia veniens veniet et non tardabit.</p>
  <p class="verse" id="Hab.2.4"><sup><a href="#Hab.2.4" class="verse-number">4</a></sup> Ecce languidus, in quo non est anima recta;iustus autem in fide sua vivet ".</p>
  <p class="verse" id="Hab.2.5"><sup><a href="#Hab.2.5" class="verse-number">5</a></sup> Et profecto divitiae decipiunt virum superbum,et non perveniet ad finem;qui dilatat quasi infernus fauces suaset ipse quasi mors et non adimpletur:et congregat ad se omnes genteset coacervat ad se omnes populos.</p>
  <p class="verse" id="Hab.2.6"><sup><a href="#Hab.2.6" class="verse-number">6</a></sup> Numquid non omnes isti super eum parabolam sumentet loquelam aenigmatum dicentes: Vae ei, qui multiplicat non sua - usquequo? Cet aggravat pignora super se! ".</p>
  <p class="verse" id="Hab.2.7"><sup><a href="#Hab.2.7" class="verse-number">7</a></sup> Numquid non repente consurgent, qui mordeant te,et evigilabunt agitantes te,et eris in rapinam eis?</p>
  <p class="verse" id="Hab.2.8"><sup><a href="#Hab.2.8" class="verse-number">8</a></sup> Quia tu spoliasti gentes multas,spoliabunt te omnes, qui reliqui fuerint de populis;propter sanguinem hominum et oppressionem terrae,civitatum et omnium habitantium in eis.</p>
  <p class="verse" id="Hab.2.9"><sup><a href="#Hab.2.9" class="verse-number">9</a></sup> Vae, qui congregat lucrum iniustum in malum domui suae,ut ponat in excelso nidum suumet salvet se de manu mali!</p>
  <p class="verse" id="Hab.2.10"><sup><a href="#Hab.2.10" class="verse-number">10</a></sup> Consilium cepisti in confusionem domui tuaeconcidendi populos multoset peccasti in animam tuam.</p>
  <p class="verse" id="Hab.2.11"><sup><a href="#Hab.2.11" class="verse-number">11</a></sup> Quia lapis de pariete clamabit,et trabes de contignatione respondebit ei.</p>
  <p class="verse" id="Hab.2.12"><sup><a href="#Hab.2.12" class="verse-number">12</a></sup> Vae, qui aedificat civitatem in sanguinibuset condit urbem in iniquitate!</p>
  <p class="verse" id="Hab.2.13"><sup><a href="#Hab.2.13" class="verse-number">13</a></sup> Numquid non haec a Domino sunt exercituum,ut laborent populi pro igne,et gentes in vacuum fatigentur?</p>
  <p class="verse" id="Hab.2.14"><sup><a href="#Hab.2.14" class="verse-number">14</a></sup> Quia replebitur terra cognitione gloriae Domini,sicut aquae operiunt mare.</p>
  <p class="verse" id="Hab.2.15"><sup><a href="#Hab.2.15" class="verse-number">15</a></sup> Vae, qui potum dat amico suomittens venenum suum et inebrians eum,ut aspiciat nuditatem eius!</p>
  <p class="verse" id="Hab.2.16"><sup><a href="#Hab.2.16" class="verse-number">16</a></sup> Repleris ignominia pro gloria;bibe tu quoque et denudare!Transibit ad te calix dexterae Domini,et veniet ignominia super gloriam tuam.</p>
  <p class="verse" id="Hab.2.17"><sup><a href="#Hab.2.17" class="verse-number">17</a></sup> Quia vastitas Libani operiet te,et miseria animalium deterrebit tepropter sanguinem hominum et oppressionem terrae,civitatum et omnium habitantium in eis.</p>
  <p class="verse" id="Hab.2.18"><sup><a href="#Hab.2.18" class="verse-number">18</a></sup> Quid prodest sculptile,quia sculpsit illud fictor suus;conflatile et oraculum mendax,quia speravit in figmento fictor eius, ut faceret simulacra muta?</p>
  <p class="verse" id="Hab.2.19"><sup><a href="#Hab.2.19" class="verse-number">19</a></sup> Vae, qui dicit ligno: " Expergiscere! ", " Surge! " lapidi tacenti!Numquid ipse docere poterit?Ecce iste coopertus est auro et argento,et omnis spiritus non est in visceribus eius.</p>
  <p class="verse" id="Hab.2.20"><sup><a href="#Hab.2.20" class="verse-number">20</a></sup> Dominus autem in templo sancto suo; sileat a facie eius omnis terra.</p>
  <h2>Chapter 3</h2>
  <p class="verse" id="Hab.3.1"><sup><a href="#Hab.3.1" class="verse-number">1</a></sup> Oratio Habacuc prophetae.Secundum melodiam lamentationum.</p>
  <p class="verse" id="Hab.3.2"><sup><a href="#Hab.3.2" class="verse-number">2</a></sup> Domine, audivi auditionem tuamet timui, Domine, opus tuum.In medio annorum vivifica illud,in medio annorum notum facies.Cum iratus fueris, misericordiae recordaberis.</p>
  <p class="verse" id="Hab.3.3"><sup><a href="#Hab.3.3" class="verse-number">3</a></sup> Deus a Theman veniet,et Sanctus de monte Pharan. - Selah.Operit caelos gloria eius,et laudis eius plena est terra.</p>
  <p class="verse" id="Hab.3.4"><sup><a href="#Hab.3.4" class="verse-number">4</a></sup> Splendor eius ut lux erit,radii ex manibus eius:ibi abscondita est fortitudo eius.</p>
  <p class="verse" id="Hab.3.5"><sup><a href="#Hab.3.5" class="verse-number">5</a></sup> Ante faciem eius ibit mors,et egredietur pestis post pedes eius.</p>
  <p class="verse" id="Hab.3.6"><sup><a href="#Hab.3.6" class="verse-number">6</a></sup> Stetit et concussit terram,aspexit et dissolvit gentes.Et contriti sunt montes saeculi,incurvati sunt colles antiquiab itineribus aeternitatis eius.</p>
  <p class="verse" id="Hab.3.7"><sup><a href="#Hab.3.7" class="verse-number">7</a></sup> In afflictione vidi tentoria Chusan;turbantur pelles terrae Madian.</p>
  <p class="verse" id="Hab.3.8"><sup><a href="#Hab.3.8" class="verse-number">8</a></sup> Numquid in fluminibus iratus es, Domine,aut in fluminibus furor tuusvel in mari indignatio tua?Quia ascendes super equos tuos,quadrigas tuas victrices.</p>
  <p class="verse" id="Hab.3.9"><sup><a href="#Hab.3.9" class="verse-number">9</a></sup> Suscitans suscitabis arcum tuum,sagittis replevisti pharetram tuam. - Selah.In fluvios scindes terram,</p>
  <p class="verse" id="Hab.3.10"><sup><a href="#Hab.3.10" class="verse-number">10</a></sup> viderunt te et doluerunt montes.Effuderunt aquas nubes,dedit abyssus vocem suam,in altum levavit manus suas.</p>
  <p class="verse" id="Hab.3.11"><sup><a href="#Hab.3.11" class="verse-number">11</a></sup> Sol et luna steterunt in habitaculo suo,prae luce sagittarum tuarum discedunt,prae splendore fulgurantis hastae tuae.</p>
  <p class="verse" id="Hab.3.12"><sup><a href="#Hab.3.12" class="verse-number">12</a></sup> In fremitu calcabis terram,in furore conteres gentes.</p>
  <p class="verse" id="Hab.3.13"><sup><a href="#Hab.3.13" class="verse-number">13</a></sup> Egressus es in salutem populi tui,in salutem cum christo tuo.Percussisti caput de domo impii,denudasti fundamentum usque ad petram. - Selah.</p>
  <p class="verse" id="Hab.3.14"><sup><a href="#Hab.3.14" class="verse-number">14</a></sup> Confodisti iaculis tuis caput bellatorum eius,venientium ut turbo ad dispergendum me;exsultatio eorum, sicut eius, qui devorat pauperem in abscondito.</p>
  <p class="verse" id="Hab.3.15"><sup><a href="#Hab.3.15" class="verse-number">15</a></sup> Viam fecisti in mari equis tuis,in luto aquarum multarum.</p>
  <p class="verse" id="Hab.3.16"><sup><a href="#Hab.3.16" class="verse-number">16</a></sup> Audivi, et conturbatus est venter meus,ad vocem contremuerunt labia mea. Ingreditur putredo in ossibus meis, et subter me vacillant gressus mei.Conquiescam in die tribulationis,ut ascendat super populum, qui invadit nos.</p>
  <p class="verse" id="Hab.3.17"><sup><a href="#Hab.3.17" class="verse-number">17</a></sup> Ficus enim non florebit,et non erit fructus in vineis;mentietur opus olivae,et arva non afferent cibum;abscissum est de ovili pecus,et non est armentum in praesepibus.</p>
  <p class="verse" id="Hab.3.18"><sup><a href="#Hab.3.18" class="verse-number">18</a></sup> Ego autem in Domino gaudeboet exsultabo in Deo salvatore meo.</p>
  <p class="verse" id="Hab.3.19"><sup><a href="#Hab.3.19" class="verse-number">19</a></sup> Dominus Deus fortitudo meaet ponet pedes meos quasi cervorum et super excelsa mea deducet me.Magistro chori. Ad sonitum chordarum.</p>
</body>
</html>
