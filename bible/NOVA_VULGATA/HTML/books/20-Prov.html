<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Proverbia</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Proverbia</h1>
  <h2>Chapter 1</h2>
  <p class="verse" id="Prov.1.1"><sup><a href="#Prov.1.1" class="verse-number">1</a></sup> Parabolae Salomonis filii David regis Israel</p>
  <p class="verse" id="Prov.1.2"><sup><a href="#Prov.1.2" class="verse-number">2</a></sup> ad sciendam sapientiam et disciplinam,ad intellegenda verba prudentiae;</p>
  <p class="verse" id="Prov.1.3"><sup><a href="#Prov.1.3" class="verse-number">3</a></sup> ad suscipiendam eruditionem doctrinae,iustitiam et iudicium et aequitatem,</p>
  <p class="verse" id="Prov.1.4"><sup><a href="#Prov.1.4" class="verse-number">4</a></sup> ut detur parvulis astutia,adulescenti scientia et recogitatio.</p>
  <p class="verse" id="Prov.1.5"><sup><a href="#Prov.1.5" class="verse-number">5</a></sup> Audiat sapiens et addet doctrinam,et intellegens dispositiones possidebit:</p>
  <p class="verse" id="Prov.1.6"><sup><a href="#Prov.1.6" class="verse-number">6</a></sup> animadvertet parabolam et allegoriam,verba sapientium et aenigmata eorum.</p>
  <p class="verse" id="Prov.1.7"><sup><a href="#Prov.1.7" class="verse-number">7</a></sup> Timor Domini principium scientiae.Sapientiam atque doctrinam stulti despiciunt.</p>
  <p class="verse" id="Prov.1.8"><sup><a href="#Prov.1.8" class="verse-number">8</a></sup> Audi, fili mi, disciplinam patris tuiet ne reicias legem matris tuae,</p>
  <p class="verse" id="Prov.1.9"><sup><a href="#Prov.1.9" class="verse-number">9</a></sup> quia diadema gratiae sunt capiti tuo,et torques collo tuo.</p>
  <p class="verse" id="Prov.1.10"><sup><a href="#Prov.1.10" class="verse-number">10</a></sup> Fili mi, si te lactaverint peccatores,ne acquiescas eis.</p>
  <p class="verse" id="Prov.1.11"><sup><a href="#Prov.1.11" class="verse-number">11</a></sup> Si dixerint: " Veni nobiscum, insidiemur sanguini,abscondamus tendiculas contra insontem frustra;</p>
  <p class="verse" id="Prov.1.12"><sup><a href="#Prov.1.12" class="verse-number">12</a></sup> deglutiamus eos sicut infernus viventeset integros quasi descendentes in lacum:</p>
  <p class="verse" id="Prov.1.13"><sup><a href="#Prov.1.13" class="verse-number">13</a></sup> omnem pretiosam substantiam reperiemus,implebimus domos nostras spoliis;</p>
  <p class="verse" id="Prov.1.14"><sup><a href="#Prov.1.14" class="verse-number">14</a></sup> sortem mitte nobiscum,marsupium unum sit omnium nostrum ";</p>
  <p class="verse" id="Prov.1.15"><sup><a href="#Prov.1.15" class="verse-number">15</a></sup> fili mi, ne ambules cum eis,prohibe pedem tuum a semitis eorum.</p>
  <p class="verse" id="Prov.1.16"><sup><a href="#Prov.1.16" class="verse-number">16</a></sup> Pedes enim illorum ad malum curruntet festinant, ut effundant sanguinem.</p>
  <p class="verse" id="Prov.1.17"><sup><a href="#Prov.1.17" class="verse-number">17</a></sup> Frustra autem iacitur rete ante oculos pinnatorum.</p>
  <p class="verse" id="Prov.1.18"><sup><a href="#Prov.1.18" class="verse-number">18</a></sup> Ipsique contra sanguinem suum insidianturet moliuntur fraudes contra animas suas.</p>
  <p class="verse" id="Prov.1.19"><sup><a href="#Prov.1.19" class="verse-number">19</a></sup> Sic semitae omnis ad rapinam intenti:animam ipsius possidentis rapiunt.</p>
  <p class="verse" id="Prov.1.20"><sup><a href="#Prov.1.20" class="verse-number">20</a></sup> Sapientia foris praedicat,in plateis dat vocem suam,</p>
  <p class="verse" id="Prov.1.21"><sup><a href="#Prov.1.21" class="verse-number">21</a></sup> in capite viarum frequentium clamitat,in foribus portarum urbis profert verba sua:</p>
  <p class="verse" id="Prov.1.22"><sup><a href="#Prov.1.22" class="verse-number">22</a></sup> " Usquequo, parvuli, diligitis infantiam,et derisores sibi derisionem cupient,et imprudentes odibunt scientiam?</p>
  <p class="verse" id="Prov.1.23"><sup><a href="#Prov.1.23" class="verse-number">23</a></sup> Convertimini ad correptionem meam;en proferam vobis spiritum meumet ostendam vobis verba mea.</p>
  <p class="verse" id="Prov.1.24"><sup><a href="#Prov.1.24" class="verse-number">24</a></sup> Quia vocavi, et renuistis,extendi manum meam, et non fuit qui aspiceret;</p>
  <p class="verse" id="Prov.1.25"><sup><a href="#Prov.1.25" class="verse-number">25</a></sup> despexistis omne consilium meumet increpationes meas neglexistis.</p>
  <p class="verse" id="Prov.1.26"><sup><a href="#Prov.1.26" class="verse-number">26</a></sup> Ego quoque in interitu vestro rideboet subsannabo, cum terror vobis advenerit,</p>
  <p class="verse" id="Prov.1.27"><sup><a href="#Prov.1.27" class="verse-number">27</a></sup> cum irruerit ut procella terror,et interitus quasi tempestas ingruerit,quando venerit super vos tribulatio et angustia ".</p>
  <p class="verse" id="Prov.1.28"><sup><a href="#Prov.1.28" class="verse-number">28</a></sup> Tunc invocabunt me, et non exaudiam,instanter quaerent me et non invenient me,</p>
  <p class="verse" id="Prov.1.29"><sup><a href="#Prov.1.29" class="verse-number">29</a></sup> eo quod exosam habuerint disciplinamet timorem Domini non elegerint</p>
  <p class="verse" id="Prov.1.30"><sup><a href="#Prov.1.30" class="verse-number">30</a></sup> nec acquieverint consilio meoet despexerint universam correptionem meam.</p>
  <p class="verse" id="Prov.1.31"><sup><a href="#Prov.1.31" class="verse-number">31</a></sup> Comedent igitur fructus viae suaesuisque consiliis saturabuntur.</p>
  <p class="verse" id="Prov.1.32"><sup><a href="#Prov.1.32" class="verse-number">32</a></sup> Aversio parvulorum interficiet eos,et securitas stultorum perdet illos.</p>
  <p class="verse" id="Prov.1.33"><sup><a href="#Prov.1.33" class="verse-number">33</a></sup> Qui autem me audierit, absque terrore requiescetet tranquillus erit timore malorum sublato.</p>
  <h2>Chapter 2</h2>
  <p class="verse" id="Prov.2.1"><sup><a href="#Prov.2.1" class="verse-number">1</a></sup> Fili mi, si susceperis sermones meoset mandata mea absconderis penes te,</p>
  <p class="verse" id="Prov.2.2"><sup><a href="#Prov.2.2" class="verse-number">2</a></sup> intendens ad sapientiam aurem tuam,inclinans cor tuum ad cognoscendam prudentiam;</p>
  <p class="verse" id="Prov.2.3"><sup><a href="#Prov.2.3" class="verse-number">3</a></sup> si enim sapientiam invocaveriset dederis vocem tuam prudentiae,</p>
  <p class="verse" id="Prov.2.4"><sup><a href="#Prov.2.4" class="verse-number">4</a></sup> si quaesieris eam quasi pecuniamet sicut thesauros conquisieris illam,</p>
  <p class="verse" id="Prov.2.5"><sup><a href="#Prov.2.5" class="verse-number">5</a></sup> tunc intelleges timorem Dominiet scientiam Dei invenies.</p>
  <p class="verse" id="Prov.2.6"><sup><a href="#Prov.2.6" class="verse-number">6</a></sup> Quia Dominus dat sapientiam,et ex ore eius scientia et prudentia.</p>
  <p class="verse" id="Prov.2.7"><sup><a href="#Prov.2.7" class="verse-number">7</a></sup> Thesaurizabit rectis sollertiamet clipeus erit gradientibus simpliciter</p>
  <p class="verse" id="Prov.2.8"><sup><a href="#Prov.2.8" class="verse-number">8</a></sup> servans semitas iustitiaeet vias sanctorum custodiens.</p>
  <p class="verse" id="Prov.2.9"><sup><a href="#Prov.2.9" class="verse-number">9</a></sup> Tunc intelleges iustitiam et iudiciumet aequitatem et omnem semitam bonam,</p>
  <p class="verse" id="Prov.2.10"><sup><a href="#Prov.2.10" class="verse-number">10</a></sup> quia intrabit sapientia cor tuum,et scientia animae tuae placebit.</p>
  <p class="verse" id="Prov.2.11"><sup><a href="#Prov.2.11" class="verse-number">11</a></sup> Consilium custodiet te,et prudentia servabit te,</p>
  <p class="verse" id="Prov.2.12"><sup><a href="#Prov.2.12" class="verse-number">12</a></sup> ut eruaris a via malaet ab homine, qui perversa loquitur;</p>
  <p class="verse" id="Prov.2.13"><sup><a href="#Prov.2.13" class="verse-number">13</a></sup> qui relinquunt iter rectum,ut ambulent per vias tenebrosas;</p>
  <p class="verse" id="Prov.2.14"><sup><a href="#Prov.2.14" class="verse-number">14</a></sup> qui laetantur, cum malefecerint,et exsultant in rebus pessimis:</p>
  <p class="verse" id="Prov.2.15"><sup><a href="#Prov.2.15" class="verse-number">15</a></sup> quorum viae perversae sunt,et pravi gressus eorum.</p>
  <p class="verse" id="Prov.2.16"><sup><a href="#Prov.2.16" class="verse-number">16</a></sup> Ut eruaris a muliere alienaet ab extranea, quae mollit sermones suos</p>
  <p class="verse" id="Prov.2.17"><sup><a href="#Prov.2.17" class="verse-number">17</a></sup> et relinquit ducem pubertatis suaeet pacti Dei sui oblita est.</p>
  <p class="verse" id="Prov.2.18"><sup><a href="#Prov.2.18" class="verse-number">18</a></sup> Inclinata est enim ad mortem domus eius,et ad inferos semitae ipsius;</p>
  <p class="verse" id="Prov.2.19"><sup><a href="#Prov.2.19" class="verse-number">19</a></sup> omnes, qui ingrediuntur ad eam, non revertenturnec apprehendent semitas vitae.</p>
  <p class="verse" id="Prov.2.20"><sup><a href="#Prov.2.20" class="verse-number">20</a></sup> Ut ambules in via bonorumet calles iustorum custodias:</p>
  <p class="verse" id="Prov.2.21"><sup><a href="#Prov.2.21" class="verse-number">21</a></sup> qui enim recti sunt, habitabunt in terra,et simplices permanebunt in ea;</p>
  <p class="verse" id="Prov.2.22"><sup><a href="#Prov.2.22" class="verse-number">22</a></sup> impii vero de terra perdentur,et, qui inique agunt, auferentur ex ea.</p>
  <h2>Chapter 3</h2>
  <p class="verse" id="Prov.3.1"><sup><a href="#Prov.3.1" class="verse-number">1</a></sup> Fili mi, ne obliviscaris legis meae,et praecepta mea cor tuum custodiat;</p>
  <p class="verse" id="Prov.3.2"><sup><a href="#Prov.3.2" class="verse-number">2</a></sup> longitudinem enim dierum et annos vitaeet pacem apponent tibi.</p>
  <p class="verse" id="Prov.3.3"><sup><a href="#Prov.3.3" class="verse-number">3</a></sup> Misericordia et veritas te non deserant;circumda eas gutturi tuoet describe in tabulis cordis tui,</p>
  <p class="verse" id="Prov.3.4"><sup><a href="#Prov.3.4" class="verse-number">4</a></sup> et invenies gratiam et successum bonumcoram Deo et hominibus.</p>
  <p class="verse" id="Prov.3.5"><sup><a href="#Prov.3.5" class="verse-number">5</a></sup> Habe fiduciam in Domino ex toto corde tuoet ne innitaris prudentiae tuae.</p>
  <p class="verse" id="Prov.3.6"><sup><a href="#Prov.3.6" class="verse-number">6</a></sup> In omnibus viis tuis cogita illum,et ipse diriget gressus tuos.</p>
  <p class="verse" id="Prov.3.7"><sup><a href="#Prov.3.7" class="verse-number">7</a></sup> Ne sis sapiens apud temetipsum;time Dominum et recede a malo.</p>
  <p class="verse" id="Prov.3.8"><sup><a href="#Prov.3.8" class="verse-number">8</a></sup> Sanitas quippe erit umbilico tuo,et irrigatio ossibus tuis.</p>
  <p class="verse" id="Prov.3.9"><sup><a href="#Prov.3.9" class="verse-number">9</a></sup> Honora Dominum de tua substantiaet de primitiis omnium frugum tuarum,</p>
  <p class="verse" id="Prov.3.10"><sup><a href="#Prov.3.10" class="verse-number">10</a></sup> et implebuntur horrea tua frumento,et vino torcularia tua redundabunt.</p>
  <p class="verse" id="Prov.3.11"><sup><a href="#Prov.3.11" class="verse-number">11</a></sup> Disciplinam Domini, fili mi, ne abiciasnec asperneris, cum ab eo corriperis:</p>
  <p class="verse" id="Prov.3.12"><sup><a href="#Prov.3.12" class="verse-number">12</a></sup> quem enim diligit, Dominus corripitet quasi pater in filio complacet sibi.</p>
  <p class="verse" id="Prov.3.13"><sup><a href="#Prov.3.13" class="verse-number">13</a></sup> Beatus homo, qui invenit sapientiamet qui affluit prudentia:</p>
  <p class="verse" id="Prov.3.14"><sup><a href="#Prov.3.14" class="verse-number">14</a></sup> melior est acquisitio eius negotiatione argenti,et auro primo fructus eius.</p>
  <p class="verse" id="Prov.3.15"><sup><a href="#Prov.3.15" class="verse-number">15</a></sup> Pretiosior est cunctis gemmis,et omnia pretiosa tua huic non valent comparari;</p>
  <p class="verse" id="Prov.3.16"><sup><a href="#Prov.3.16" class="verse-number">16</a></sup> longitudo dierum in dextera eius,et in sinistra illius divitiae et gloria.</p>
  <p class="verse" id="Prov.3.17"><sup><a href="#Prov.3.17" class="verse-number">17</a></sup> Viae eius viae pulchrae,et omnes semitae illius pacificae.</p>
  <p class="verse" id="Prov.3.18"><sup><a href="#Prov.3.18" class="verse-number">18</a></sup> Lignum vitae est his, qui apprehenderint eam;et, qui tenuerit eam, beatus.</p>
  <p class="verse" id="Prov.3.19"><sup><a href="#Prov.3.19" class="verse-number">19</a></sup> Dominus sapientia fundavit terram,stabilivit caelos prudentia;</p>
  <p class="verse" id="Prov.3.20"><sup><a href="#Prov.3.20" class="verse-number">20</a></sup> sapientia illius eruperunt abyssi,et nubes rorem stillant.</p>
  <p class="verse" id="Prov.3.21"><sup><a href="#Prov.3.21" class="verse-number">21</a></sup> Fili mi, ne effluant haec ab oculis tuis;custodi prudentiam atque consilium,</p>
  <p class="verse" id="Prov.3.22"><sup><a href="#Prov.3.22" class="verse-number">22</a></sup> et erit vita animae tuae,et gratia collo tuo;</p>
  <p class="verse" id="Prov.3.23"><sup><a href="#Prov.3.23" class="verse-number">23</a></sup> tunc ambulabis fiducialiter in via tua,et pes tuus non impinget.</p>
  <p class="verse" id="Prov.3.24"><sup><a href="#Prov.3.24" class="verse-number">24</a></sup> Si dormieris, non timebis;quiesces, et suavis erit somnus tuus.</p>
  <p class="verse" id="Prov.3.25"><sup><a href="#Prov.3.25" class="verse-number">25</a></sup> Ne paveas repentino terroreet irruentem tibi turbinem impiorum, cum venerit.</p>
  <p class="verse" id="Prov.3.26"><sup><a href="#Prov.3.26" class="verse-number">26</a></sup> Dominus enim erit in latere tuoet custodiet pedem tuum, ne capiaris.</p>
  <p class="verse" id="Prov.3.27"><sup><a href="#Prov.3.27" class="verse-number">27</a></sup> Noli prohibere beneficium ab eo, cui debetur,si in potestate manus tuae est, ut facias.</p>
  <p class="verse" id="Prov.3.28"><sup><a href="#Prov.3.28" class="verse-number">28</a></sup> Ne dicas amico tuo: " Vade et revertere,cras dabo tibi ", cum statim possis dare.</p>
  <p class="verse" id="Prov.3.29"><sup><a href="#Prov.3.29" class="verse-number">29</a></sup> Ne moliaris amico tuo malum,cum ille apud te sedeat cum fiducia.</p>
  <p class="verse" id="Prov.3.30"><sup><a href="#Prov.3.30" class="verse-number">30</a></sup> Ne contendas adversus hominem frustra,cum ipse tibi nihil mali fecerit.</p>
  <p class="verse" id="Prov.3.31"><sup><a href="#Prov.3.31" class="verse-number">31</a></sup> Ne aemuleris hominem iniustumnec imiteris omnes vias eius,</p>
  <p class="verse" id="Prov.3.32"><sup><a href="#Prov.3.32" class="verse-number">32</a></sup> quia abominatio Domini est omnis pravus,et cum simplicibus societas eius.</p>
  <p class="verse" id="Prov.3.33"><sup><a href="#Prov.3.33" class="verse-number">33</a></sup> Maledictio a Domino in domo impii,habitacula autem iustorum benedicentur.</p>
  <p class="verse" id="Prov.3.34"><sup><a href="#Prov.3.34" class="verse-number">34</a></sup> Ipse deludet illusoreset mansuetis dabit gratiam;</p>
  <p class="verse" id="Prov.3.35"><sup><a href="#Prov.3.35" class="verse-number">35</a></sup> gloriam sapientes possidebunt,stultorum exaltatio ignominia.</p>
  <h2>Chapter 4</h2>
  <p class="verse" id="Prov.4.1"><sup><a href="#Prov.4.1" class="verse-number">1</a></sup> Audite, filii, disciplinam patriset attendite, ut sciatis prudentiam;</p>
  <p class="verse" id="Prov.4.2"><sup><a href="#Prov.4.2" class="verse-number">2</a></sup> quoniam doctrinam bonam tribuam vobis,legem meam ne derelinquatis.</p>
  <p class="verse" id="Prov.4.3"><sup><a href="#Prov.4.3" class="verse-number">3</a></sup> Nam et ego filius fui patris mei,tenellus et unigenitus coram matre mea;</p>
  <p class="verse" id="Prov.4.4"><sup><a href="#Prov.4.4" class="verse-number">4</a></sup> et docebat me atque dicebat: Suscipiat verba mea cor tuum,custodi praecepta mea et vives.</p>
  <p class="verse" id="Prov.4.5"><sup><a href="#Prov.4.5" class="verse-number">5</a></sup> Posside sapientiam, posside prudentiam,ne obliviscaris neque declines a verbis oris mei.</p>
  <p class="verse" id="Prov.4.6"><sup><a href="#Prov.4.6" class="verse-number">6</a></sup> Ne dimittas eam, et custodiet te,dilige eam, et servabit te.</p>
  <p class="verse" id="Prov.4.7"><sup><a href="#Prov.4.7" class="verse-number">7</a></sup> Principium sapientiae: posside sapientiamet in omni possessione tua acquire prudentiam.</p>
  <p class="verse" id="Prov.4.8"><sup><a href="#Prov.4.8" class="verse-number">8</a></sup> Arripe illam, et exaltabit te,glorificaberis ab ea, cum eam fueris amplexatus.</p>
  <p class="verse" id="Prov.4.9"><sup><a href="#Prov.4.9" class="verse-number">9</a></sup> Dabit capiti tuo diadema gratiae,et corona inclita proteget te ".</p>
  <p class="verse" id="Prov.4.10"><sup><a href="#Prov.4.10" class="verse-number">10</a></sup> Audi, fili mi, et suscipe verba mea,ut multiplicentur tibi anni vitae.</p>
  <p class="verse" id="Prov.4.11"><sup><a href="#Prov.4.11" class="verse-number">11</a></sup> Viam sapientiae monstravi tibi;duxi te per semitas aequitatis,</p>
  <p class="verse" id="Prov.4.12"><sup><a href="#Prov.4.12" class="verse-number">12</a></sup> quas cum ingressus fueris, non arctabuntur gressus tui,et currens non habebis offendiculum.</p>
  <p class="verse" id="Prov.4.13"><sup><a href="#Prov.4.13" class="verse-number">13</a></sup> Tene disciplinam nec laxes;custodi illam, quia ipsa est vita tua.</p>
  <p class="verse" id="Prov.4.14"><sup><a href="#Prov.4.14" class="verse-number">14</a></sup> Ne ingrediaris in semitas impiorumnec procedas in malorum via.</p>
  <p class="verse" id="Prov.4.15"><sup><a href="#Prov.4.15" class="verse-number">15</a></sup> Fuge ab ea nec transeas per illam;declina et desere eam.</p>
  <p class="verse" id="Prov.4.16"><sup><a href="#Prov.4.16" class="verse-number">16</a></sup> Non enim dormiunt, nisi malefecerint,et rapitur somnus ab eis, nisi supplantaverint.</p>
  <p class="verse" id="Prov.4.17"><sup><a href="#Prov.4.17" class="verse-number">17</a></sup> Comedunt enim panem impietatiset vinum iniquitatis bibunt.</p>
  <p class="verse" id="Prov.4.18"><sup><a href="#Prov.4.18" class="verse-number">18</a></sup> Iustorum autem semita quasi lux splendensprocedit et crescit usque ad perfectam diem.</p>
  <p class="verse" id="Prov.4.19"><sup><a href="#Prov.4.19" class="verse-number">19</a></sup> Via impiorum tenebrosa;nesciunt, ubi corruant.</p>
  <p class="verse" id="Prov.4.20"><sup><a href="#Prov.4.20" class="verse-number">20</a></sup> Fili mi, ausculta sermones meoset ad eloquia mea inclina aurem tuam;</p>
  <p class="verse" id="Prov.4.21"><sup><a href="#Prov.4.21" class="verse-number">21</a></sup> ne recedant ab oculis tuis,custodi ea in medio cordis tui:</p>
  <p class="verse" id="Prov.4.22"><sup><a href="#Prov.4.22" class="verse-number">22</a></sup> vita enim sunt invenientibus ea,et universae carni sanitas.</p>
  <p class="verse" id="Prov.4.23"><sup><a href="#Prov.4.23" class="verse-number">23</a></sup> Omni custodia serva cor tuum,quia ex ipso vita procedit.</p>
  <p class="verse" id="Prov.4.24"><sup><a href="#Prov.4.24" class="verse-number">24</a></sup> Remove a te os pravum,et detrahentia labia sint procul a te.</p>
  <p class="verse" id="Prov.4.25"><sup><a href="#Prov.4.25" class="verse-number">25</a></sup> Oculi tui recta videant,et palpebrae tuae dirigantur coram te.</p>
  <p class="verse" id="Prov.4.26"><sup><a href="#Prov.4.26" class="verse-number">26</a></sup> Observa semitam pedum tuorum,et omnes viae tuae stabilientur.</p>
  <p class="verse" id="Prov.4.27"><sup><a href="#Prov.4.27" class="verse-number">27</a></sup> Ne declines ad dexteram neque ad sinistram,averte pedem tuum a malo.</p>
  <h2>Chapter 5</h2>
  <p class="verse" id="Prov.5.1"><sup><a href="#Prov.5.1" class="verse-number">1</a></sup> Fili mi, attende ad sapientiam meam,et prudentiae meae inclina aurem tuam,</p>
  <p class="verse" id="Prov.5.2"><sup><a href="#Prov.5.2" class="verse-number">2</a></sup> ut custodias cogitationes,et disciplinam labia tua conservent.</p>
  <p class="verse" id="Prov.5.3"><sup><a href="#Prov.5.3" class="verse-number">3</a></sup> Favum enim stillant labia meretricis,et nitidius oleo guttur eius;</p>
  <p class="verse" id="Prov.5.4"><sup><a href="#Prov.5.4" class="verse-number">4</a></sup> novissima autem illius amara quasi absinthiumet acuta quasi gladius biceps.</p>
  <p class="verse" id="Prov.5.5"><sup><a href="#Prov.5.5" class="verse-number">5</a></sup> Pedes eius descendunt in mortem,et ad inferos gressus illius tendunt;</p>
  <p class="verse" id="Prov.5.6"><sup><a href="#Prov.5.6" class="verse-number">6</a></sup> cum non observet semitam vitae,vagi sunt gressus eius, et ipsa nescit.</p>
  <p class="verse" id="Prov.5.7"><sup><a href="#Prov.5.7" class="verse-number">7</a></sup> Nunc ergo, fili mi, audi meet ne recedas a verbis oris mei.</p>
  <p class="verse" id="Prov.5.8"><sup><a href="#Prov.5.8" class="verse-number">8</a></sup> Longe fac ab ea viam tuamet ne appropinques foribus domus eius.</p>
  <p class="verse" id="Prov.5.9"><sup><a href="#Prov.5.9" class="verse-number">9</a></sup> Ne des alienis honorem tuumet annos tuos crudeli,</p>
  <p class="verse" id="Prov.5.10"><sup><a href="#Prov.5.10" class="verse-number">10</a></sup> ne forte impleantur extranei viribus tuis,et labores tui sint in domo aliena,</p>
  <p class="verse" id="Prov.5.11"><sup><a href="#Prov.5.11" class="verse-number">11</a></sup> et gemas in novissimis,quando consumpseris carnes tuas et corpus tuum</p>
  <p class="verse" id="Prov.5.12"><sup><a href="#Prov.5.12" class="verse-number">12</a></sup> et dicas: " Cur detestatus sum disciplinam,et increpationes renuit cor meum,</p>
  <p class="verse" id="Prov.5.13"><sup><a href="#Prov.5.13" class="verse-number">13</a></sup> nec audivi vocem docentium meet magistris non inclinavi aurem meam?</p>
  <p class="verse" id="Prov.5.14"><sup><a href="#Prov.5.14" class="verse-number">14</a></sup> Paene fui in omni malo,in medio ecclesiae et synagogae ".</p>
  <p class="verse" id="Prov.5.15"><sup><a href="#Prov.5.15" class="verse-number">15</a></sup> Bibe aquam de cisterna tuaet fluenta putei tui,</p>
  <p class="verse" id="Prov.5.16"><sup><a href="#Prov.5.16" class="verse-number">16</a></sup> ne deriventur fontes tui foras,et in plateis rivi aquarum;</p>
  <p class="verse" id="Prov.5.17"><sup><a href="#Prov.5.17" class="verse-number">17</a></sup> habeto eas solus,nec sint alieni participes tui.</p>
  <p class="verse" id="Prov.5.18"><sup><a href="#Prov.5.18" class="verse-number">18</a></sup> Sit vena tua benedicta,et laetare cum muliere adulescentiae tuae;</p>
  <p class="verse" id="Prov.5.19"><sup><a href="#Prov.5.19" class="verse-number">19</a></sup> cerva carissima et gratissimus hinnulus,blanditiae eius inebrient te in omni tempore,in amore eius delectare iugiter.</p>
  <p class="verse" id="Prov.5.20"><sup><a href="#Prov.5.20" class="verse-number">20</a></sup> Quare seduceris, fili mi, ab alienaet foveris in sinu extraneae?</p>
  <p class="verse" id="Prov.5.21"><sup><a href="#Prov.5.21" class="verse-number">21</a></sup> Quoniam ante Dominum viae hominis,et omnes gressus eius considerat.</p>
  <p class="verse" id="Prov.5.22"><sup><a href="#Prov.5.22" class="verse-number">22</a></sup> Iniquitates suae capient impium,et funibus peccatorum suorum constringetur.</p>
  <p class="verse" id="Prov.5.23"><sup><a href="#Prov.5.23" class="verse-number">23</a></sup> Ipse morietur, quia non habuit disciplinam,et in multitudine stultitiae suae decipietur.</p>
  <h2>Chapter 6</h2>
  <p class="verse" id="Prov.6.1"><sup><a href="#Prov.6.1" class="verse-number">1</a></sup> Fili mi, si spoponderis pro amico tuo,defixisti apud extraneum manum tuam;</p>
  <p class="verse" id="Prov.6.2"><sup><a href="#Prov.6.2" class="verse-number">2</a></sup> illaqueatus es verbis oris tuiet captus propriis sermonibus.</p>
  <p class="verse" id="Prov.6.3"><sup><a href="#Prov.6.3" class="verse-number">3</a></sup> Fac ergo, quod dico, fili mi, et temetipsum libera,quia incidisti in manum proximi tui;discurre, prosternere, insta amico tuo.</p>
  <p class="verse" id="Prov.6.4"><sup><a href="#Prov.6.4" class="verse-number">4</a></sup> Ne dederis somnum oculis tuisnec palpebris tuis dormitationem.</p>
  <p class="verse" id="Prov.6.5"><sup><a href="#Prov.6.5" class="verse-number">5</a></sup> Eruere quasi dammula de rete,et quasi avis de manu aucupis.</p>
  <p class="verse" id="Prov.6.6"><sup><a href="#Prov.6.6" class="verse-number">6</a></sup> Vade ad formicam, o piger,et considera vias eius et disce sapientiam.</p>
  <p class="verse" id="Prov.6.7"><sup><a href="#Prov.6.7" class="verse-number">7</a></sup> Quae, cum non habeat ducemnec praeceptorem nec principem,</p>
  <p class="verse" id="Prov.6.8"><sup><a href="#Prov.6.8" class="verse-number">8</a></sup> parat in aestate cibum sibiet congregat in messe, quod comedat.</p>
  <p class="verse" id="Prov.6.9"><sup><a href="#Prov.6.9" class="verse-number">9</a></sup> Usquequo, piger, dormies?Quando consurges e somno tuo?</p>
  <p class="verse" id="Prov.6.10"><sup><a href="#Prov.6.10" class="verse-number">10</a></sup> Paululum dormis, paululum dormitas,paululum conseres manus, ut dormias;</p>
  <p class="verse" id="Prov.6.11"><sup><a href="#Prov.6.11" class="verse-number">11</a></sup> et veniet tibi quasi viator egestas,et pauperies quasi vir armatus.</p>
  <p class="verse" id="Prov.6.12"><sup><a href="#Prov.6.12" class="verse-number">12</a></sup> Homo iniquus, vir inutilis,graditur ore perverso;</p>
  <p class="verse" id="Prov.6.13"><sup><a href="#Prov.6.13" class="verse-number">13</a></sup> annuit oculis, terit pede,digito loquitur.</p>
  <p class="verse" id="Prov.6.14"><sup><a href="#Prov.6.14" class="verse-number">14</a></sup> Prava in corde suo machinatur,malum in omni tempore, iurgia seminat.</p>
  <p class="verse" id="Prov.6.15"><sup><a href="#Prov.6.15" class="verse-number">15</a></sup> Ideo extemplo veniet perditio sua,et subito conteretur nec habebit medicinam.</p>
  <p class="verse" id="Prov.6.16"><sup><a href="#Prov.6.16" class="verse-number">16</a></sup> Sex sunt, quae odit Dominus,et septem detestatur anima eius:</p>
  <p class="verse" id="Prov.6.17"><sup><a href="#Prov.6.17" class="verse-number">17</a></sup> oculos sublimes, linguam mendacem,manus effundentes innoxium sanguinem,</p>
  <p class="verse" id="Prov.6.18"><sup><a href="#Prov.6.18" class="verse-number">18</a></sup> cor machinans cogitationes pravas,pedes veloces ad currendum in malum,</p>
  <p class="verse" id="Prov.6.19"><sup><a href="#Prov.6.19" class="verse-number">19</a></sup> proferentem mendacia, testem fallacemet eum, qui seminat inter fratres discordias.</p>
  <p class="verse" id="Prov.6.20"><sup><a href="#Prov.6.20" class="verse-number">20</a></sup> Conserva, fili mi, praecepta patris tuiet ne reicias legem matris tuae;</p>
  <p class="verse" id="Prov.6.21"><sup><a href="#Prov.6.21" class="verse-number">21</a></sup> liga ea in corde tuo iugiteret circumda gutturi tuo.</p>
  <p class="verse" id="Prov.6.22"><sup><a href="#Prov.6.22" class="verse-number">22</a></sup> Cum ambulaveris, dirigent te,cum dormieris, custodient teet, cum evigilaveris, colloquentur tecum.</p>
  <p class="verse" id="Prov.6.23"><sup><a href="#Prov.6.23" class="verse-number">23</a></sup> Quia mandatum lucerna est, et lex lux,et via vitae increpatio disciplinae,</p>
  <p class="verse" id="Prov.6.24"><sup><a href="#Prov.6.24" class="verse-number">24</a></sup> ut custodiant te a muliere malaet a blanda lingua extraneae;</p>
  <p class="verse" id="Prov.6.25"><sup><a href="#Prov.6.25" class="verse-number">25</a></sup> non concupiscat pulchritudinem eius cor tuum,nec capiaris nutibus illius:</p>
  <p class="verse" id="Prov.6.26"><sup><a href="#Prov.6.26" class="verse-number">26</a></sup> pretium enim scorti vix est torta panis,mulier autem viri pretiosam animam capit.</p>
  <p class="verse" id="Prov.6.27"><sup><a href="#Prov.6.27" class="verse-number">27</a></sup> Numquid potest homo abscondere ignem in sinu suo,et vestimenta illius non ardebunt?</p>
  <p class="verse" id="Prov.6.28"><sup><a href="#Prov.6.28" class="verse-number">28</a></sup> Aut ambulare super prunas,et non comburentur plantae eius?</p>
  <p class="verse" id="Prov.6.29"><sup><a href="#Prov.6.29" class="verse-number">29</a></sup> Sic qui ingreditur ad mulierem proximi sui;non erit mundus, quicumque tetigerit eam.</p>
  <p class="verse" id="Prov.6.30"><sup><a href="#Prov.6.30" class="verse-number">30</a></sup> Non contemptui erit fur, cum furatus fuerit,ut esurientem impleat animam.</p>
  <p class="verse" id="Prov.6.31"><sup><a href="#Prov.6.31" class="verse-number">31</a></sup> Deprehensus quoque reddet septuplumet omnem substantiam domus suae tradet.</p>
  <p class="verse" id="Prov.6.32"><sup><a href="#Prov.6.32" class="verse-number">32</a></sup> Qui autem adulter est cum muliere, vecors est;perdet animam suam, qui hoc fecerit.</p>
  <p class="verse" id="Prov.6.33"><sup><a href="#Prov.6.33" class="verse-number">33</a></sup> Plagam et ignominiam congregat sibi,et opprobrium illius non delebitur.</p>
  <p class="verse" id="Prov.6.34"><sup><a href="#Prov.6.34" class="verse-number">34</a></sup> Quia zelus est furor viri,et non parcet in die vindictae</p>
  <p class="verse" id="Prov.6.35"><sup><a href="#Prov.6.35" class="verse-number">35</a></sup> nec accipiet personam tuam in piaculumnec suscipiet dona plurima.</p>
  <h2>Chapter 7</h2>
  <p class="verse" id="Prov.7.1"><sup><a href="#Prov.7.1" class="verse-number">1</a></sup> Fili mi, custodi sermones meoset praecepta mea reconde tibi.</p>
  <p class="verse" id="Prov.7.2"><sup><a href="#Prov.7.2" class="verse-number">2</a></sup> Serva mandata mea et vives,et legem meam quasi pupillam oculi tui.</p>
  <p class="verse" id="Prov.7.3"><sup><a href="#Prov.7.3" class="verse-number">3</a></sup> Liga ea in digitis tuis,scribe illa in tabulis cordis tui.</p>
  <p class="verse" id="Prov.7.4"><sup><a href="#Prov.7.4" class="verse-number">4</a></sup> Dic sapientiae: " Soror mea es "et prudentiam voca Amicam,</p>
  <p class="verse" id="Prov.7.5"><sup><a href="#Prov.7.5" class="verse-number">5</a></sup> ut custodiat te a muliere extraneaet ab aliena, quae verba sua dulcia facit.</p>
  <p class="verse" id="Prov.7.6"><sup><a href="#Prov.7.6" class="verse-number">6</a></sup> De fenestra enim domus meaeper cancellos prospexi</p>
  <p class="verse" id="Prov.7.7"><sup><a href="#Prov.7.7" class="verse-number">7</a></sup> et video inter parvulos;considero inter filios vecordem iuvenem,</p>
  <p class="verse" id="Prov.7.8"><sup><a href="#Prov.7.8" class="verse-number">8</a></sup> qui transit per plateam iuxta angulumet prope viam domus illius graditur</p>
  <p class="verse" id="Prov.7.9"><sup><a href="#Prov.7.9" class="verse-number">9</a></sup> in obscuro advesperascente die,in mediis tenebris et caligine.</p>
  <p class="verse" id="Prov.7.10"><sup><a href="#Prov.7.10" class="verse-number">10</a></sup> Et ecce, occurrit illi mulier ornatu meretricio,cauta corde, garrula et rebellans,</p>
  <p class="verse" id="Prov.7.11"><sup><a href="#Prov.7.11" class="verse-number">11</a></sup> quietis impatiensnec valens in domo consistere pedibus suis:</p>
  <p class="verse" id="Prov.7.12"><sup><a href="#Prov.7.12" class="verse-number">12</a></sup> nunc foris, nunc in plateiset iuxta angulos insidians.</p>
  <p class="verse" id="Prov.7.13"><sup><a href="#Prov.7.13" class="verse-number">13</a></sup> Apprehensumque deosculatur iuvenemet procaci vultu blanditur dicens:</p>
  <p class="verse" id="Prov.7.14"><sup><a href="#Prov.7.14" class="verse-number">14</a></sup> " Victimas pro salute vovi,hodie reddidi vota mea;</p>
  <p class="verse" id="Prov.7.15"><sup><a href="#Prov.7.15" class="verse-number">15</a></sup> idcirco egressa sum in occursum tuumdesiderans te videre et repperi.</p>
  <p class="verse" id="Prov.7.16"><sup><a href="#Prov.7.16" class="verse-number">16</a></sup> Stragulatis vestibus lectulum meum stravi,linteis pictis ex Aegypto;</p>
  <p class="verse" id="Prov.7.17"><sup><a href="#Prov.7.17" class="verse-number">17</a></sup> aspersi cubile meum myrrhaet aloe et cinnamomo.</p>
  <p class="verse" id="Prov.7.18"><sup><a href="#Prov.7.18" class="verse-number">18</a></sup> Veni, inebriemur voluptatibus,usque mane fruamur amoribus.</p>
  <p class="verse" id="Prov.7.19"><sup><a href="#Prov.7.19" class="verse-number">19</a></sup> Non est enim vir in domo sua;abiit via longissima,</p>
  <p class="verse" id="Prov.7.20"><sup><a href="#Prov.7.20" class="verse-number">20</a></sup> sacculum pecuniae secum tulit,in die plenae lunae reversurus est in domum suam ".</p>
  <p class="verse" id="Prov.7.21"><sup><a href="#Prov.7.21" class="verse-number">21</a></sup> Irretivit eum multis sermonibuset blanditiis labiorum protraxit illum.</p>
  <p class="verse" id="Prov.7.22"><sup><a href="#Prov.7.22" class="verse-number">22</a></sup> Stultus eam sequitur quasi bos ductus ad victimam,sicut irretitur vinculo cervus,</p>
  <p class="verse" id="Prov.7.23"><sup><a href="#Prov.7.23" class="verse-number">23</a></sup> donec transfigat sagitta iecur eius;velut si avis festinet ad laqueumet nescit quod de periculo animae illius agitur.</p>
  <p class="verse" id="Prov.7.24"><sup><a href="#Prov.7.24" class="verse-number">24</a></sup> Nunc ergo, fili mi, audi meet attende verbis oris mei.</p>
  <p class="verse" id="Prov.7.25"><sup><a href="#Prov.7.25" class="verse-number">25</a></sup> Ne abstrahatur in viis illius mens tua,neque decipiaris semitis eius.</p>
  <p class="verse" id="Prov.7.26"><sup><a href="#Prov.7.26" class="verse-number">26</a></sup> Multos enim vulneratos deiecit,et fortissimi quique interfecti sunt ab ea:</p>
  <p class="verse" id="Prov.7.27"><sup><a href="#Prov.7.27" class="verse-number">27</a></sup> viae inferi domus eiuspenetrantes in interiora mortis.</p>
  <h2>Chapter 8</h2>
  <p class="verse" id="Prov.8.1"><sup><a href="#Prov.8.1" class="verse-number">1</a></sup> Numquid non sapientia clamitat,et prudentia dat vocem suam?</p>
  <p class="verse" id="Prov.8.2"><sup><a href="#Prov.8.2" class="verse-number">2</a></sup> In summis verticibussupra viam in mediis semitis stans,</p>
  <p class="verse" id="Prov.8.3"><sup><a href="#Prov.8.3" class="verse-number">3</a></sup> iuxta portas ad introitum civitatis,in ipsis foribus conclamat:</p>
  <p class="verse" id="Prov.8.4"><sup><a href="#Prov.8.4" class="verse-number">4</a></sup> " O viri, ad vos clamito,et vox mea ad filios hominum.</p>
  <p class="verse" id="Prov.8.5"><sup><a href="#Prov.8.5" class="verse-number">5</a></sup> Intellegite, parvuli, astutiam;et insipientes, animadvertite.</p>
  <p class="verse" id="Prov.8.6"><sup><a href="#Prov.8.6" class="verse-number">6</a></sup> Audite, quoniam de rebus magnis locutura sum,et aperientur labia mea, ut recta praedicent.</p>
  <p class="verse" id="Prov.8.7"><sup><a href="#Prov.8.7" class="verse-number">7</a></sup> Veritatem meditabitur guttur meum,et labia mea detestabuntur impium.</p>
  <p class="verse" id="Prov.8.8"><sup><a href="#Prov.8.8" class="verse-number">8</a></sup> Iusti sunt omnes sermones oris mei,non est in eis pravum quid neque perversum;</p>
  <p class="verse" id="Prov.8.9"><sup><a href="#Prov.8.9" class="verse-number">9</a></sup> omnes recti sunt intellegentibuset aequi invenientibus scientiam.</p>
  <p class="verse" id="Prov.8.10"><sup><a href="#Prov.8.10" class="verse-number">10</a></sup> Accipitc disciplinam meam et non pecuniam,doctrinam magis quam aurum electum.</p>
  <p class="verse" id="Prov.8.11"><sup><a href="#Prov.8.11" class="verse-number">11</a></sup> Melior est enim sapientia gemmis,et omne desiderabile ei non potest comparari ".</p>
  <p class="verse" id="Prov.8.12"><sup><a href="#Prov.8.12" class="verse-number">12</a></sup> Ego sapientia habito cum prudentiaet artem excogitandi invenio.</p>
  <p class="verse" id="Prov.8.13"><sup><a href="#Prov.8.13" class="verse-number">13</a></sup> Timor Domini odisse malum;arrogantiam et superbiam et viam pravamet os bilingue detestor.</p>
  <p class="verse" id="Prov.8.14"><sup><a href="#Prov.8.14" class="verse-number">14</a></sup> Meum est consilium et prudentia,mea est intellegentia, mea est fortitudo.</p>
  <p class="verse" id="Prov.8.15"><sup><a href="#Prov.8.15" class="verse-number">15</a></sup> Per me reges regnant,et principes iusta decernunt;</p>
  <p class="verse" id="Prov.8.16"><sup><a href="#Prov.8.16" class="verse-number">16</a></sup> per me duces imperant,et potentes decernunt iustitiam.</p>
  <p class="verse" id="Prov.8.17"><sup><a href="#Prov.8.17" class="verse-number">17</a></sup> Ego diligentes me diligo;et, qui mane vigilant ad me, invenient me.</p>
  <p class="verse" id="Prov.8.18"><sup><a href="#Prov.8.18" class="verse-number">18</a></sup> Mecum sunt divitiae et gloria,opes superbae et iustitia.</p>
  <p class="verse" id="Prov.8.19"><sup><a href="#Prov.8.19" class="verse-number">19</a></sup> Melior est enim fructus meus auro et obryzo,et genimina mea argento electo.</p>
  <p class="verse" id="Prov.8.20"><sup><a href="#Prov.8.20" class="verse-number">20</a></sup> In viis iustitiae ambulo,in medio semitarum iudicii,</p>
  <p class="verse" id="Prov.8.21"><sup><a href="#Prov.8.21" class="verse-number">21</a></sup> ut ditem diligentes meet thesauros eorum repleam.</p>
  <p class="verse" id="Prov.8.22"><sup><a href="#Prov.8.22" class="verse-number">22</a></sup> Dominus possedit me in initio viarum suarum,antequam quidquam faceret a principio;</p>
  <p class="verse" id="Prov.8.23"><sup><a href="#Prov.8.23" class="verse-number">23</a></sup> ab aeterno ordinata sumet ex antiquis, antequam terra fieret.</p>
  <p class="verse" id="Prov.8.24"><sup><a href="#Prov.8.24" class="verse-number">24</a></sup> Nondum erant abyssi, et ego iam concepta eram,necdum fontes graves aquis,</p>
  <p class="verse" id="Prov.8.25"><sup><a href="#Prov.8.25" class="verse-number">25</a></sup> priusquam montes demergerentur,ante colles ego parturiebar.</p>
  <p class="verse" id="Prov.8.26"><sup><a href="#Prov.8.26" class="verse-number">26</a></sup> Adhuc terram non fecerat et camposet initium glebae orbis terrae.</p>
  <p class="verse" id="Prov.8.27"><sup><a href="#Prov.8.27" class="verse-number">27</a></sup> Quando praeparabat caelos, aderam,quando certa lege et gyro vallabat abyssos,</p>
  <p class="verse" id="Prov.8.28"><sup><a href="#Prov.8.28" class="verse-number">28</a></sup> quando nubes firmabat sursum,et praevaluerunt fontes abyssi,</p>
  <p class="verse" id="Prov.8.29"><sup><a href="#Prov.8.29" class="verse-number">29</a></sup> quando circumdabat mari terminum suumet aquis, ne transirent fines suos,quando iecit fundamenta terrae,</p>
  <p class="verse" id="Prov.8.30"><sup><a href="#Prov.8.30" class="verse-number">30</a></sup> cum eo eram ut artifex:delectatio eius per singulos dies,ludens coram eo omni tempore,</p>
  <p class="verse" id="Prov.8.31"><sup><a href="#Prov.8.31" class="verse-number">31</a></sup> ludens in orbe terrarum,et deliciae meae esse cum filiis hominum.</p>
  <p class="verse" id="Prov.8.32"><sup><a href="#Prov.8.32" class="verse-number">32</a></sup> Nunc ergo, filii, audite me:beati, qui custodiunt vias meas;</p>
  <p class="verse" id="Prov.8.33"><sup><a href="#Prov.8.33" class="verse-number">33</a></sup> audite disciplinam et estote sapienteset nolite abicere eam.</p>
  <p class="verse" id="Prov.8.34"><sup><a href="#Prov.8.34" class="verse-number">34</a></sup> Beatus homo, qui audit meet qui vigilat ad fores meas cotidieet observat ad postes ostii mei.</p>
  <p class="verse" id="Prov.8.35"><sup><a href="#Prov.8.35" class="verse-number">35</a></sup> Qui me invenerit, inveniet vitamet hauriet delicias a Domino.</p>
  <p class="verse" id="Prov.8.36"><sup><a href="#Prov.8.36" class="verse-number">36</a></sup> Qui autem in me peccaverit, laedet animam suam:omnes, qui me oderunt, diligunt mortem.</p>
  <h2>Chapter 9</h2>
  <p class="verse" id="Prov.9.1"><sup><a href="#Prov.9.1" class="verse-number">1</a></sup> Sapientia aedificavit sibi domum,excidit columnas septem;</p>
  <p class="verse" id="Prov.9.2"><sup><a href="#Prov.9.2" class="verse-number">2</a></sup> immolavit victimas suas, miscuit vinumet proposuit mensam suam.</p>
  <p class="verse" id="Prov.9.3"><sup><a href="#Prov.9.3" class="verse-number">3</a></sup> Misit ancillas suas, ut vocarentad arcem et ad excelsa civitatis:</p>
  <p class="verse" id="Prov.9.4"><sup><a href="#Prov.9.4" class="verse-number">4</a></sup> " Si quis est parvulus, veniat ad me ".Et vecordi locuta est:</p>
  <p class="verse" id="Prov.9.5"><sup><a href="#Prov.9.5" class="verse-number">5</a></sup> " Venite, comedite panem meumet bibite vinum, quod miscui vobis;</p>
  <p class="verse" id="Prov.9.6"><sup><a href="#Prov.9.6" class="verse-number">6</a></sup> relinquite infantiam et viviteet ambulate per vias prudentiae ".</p>
  <p class="verse" id="Prov.9.7"><sup><a href="#Prov.9.7" class="verse-number">7</a></sup> Qui erudit derisorem, ipse iniuriam sibi facit;et, qui arguit impium, sibi maculam generat.</p>
  <p class="verse" id="Prov.9.8"><sup><a href="#Prov.9.8" class="verse-number">8</a></sup> Noli arguere derisorem, ne oderit te;argue sapientem, et diliget te.</p>
  <p class="verse" id="Prov.9.9"><sup><a href="#Prov.9.9" class="verse-number">9</a></sup> Da sapienti, et sapientior fiet;doce iustum, et addet doctrinam.</p>
  <p class="verse" id="Prov.9.10"><sup><a href="#Prov.9.10" class="verse-number">10</a></sup> Principium sapientiae timor Domini,et scientia Sancti est prudentia.</p>
  <p class="verse" id="Prov.9.11"><sup><a href="#Prov.9.11" class="verse-number">11</a></sup> Per me enim multiplicabuntur dies tui,et addentur tibi anni vitae.</p>
  <p class="verse" id="Prov.9.12"><sup><a href="#Prov.9.12" class="verse-number">12</a></sup> Si sapiens fueris, tibimetipsi eris;si autem illusor, solus portabis malum.</p>
  <p class="verse" id="Prov.9.13"><sup><a href="#Prov.9.13" class="verse-number">13</a></sup> Mulier stulta est clamosa,fatua et nihil sciens;</p>
  <p class="verse" id="Prov.9.14"><sup><a href="#Prov.9.14" class="verse-number">14</a></sup> sedit in foribus domus suaesuper sellam in excelsis urbis,</p>
  <p class="verse" id="Prov.9.15"><sup><a href="#Prov.9.15" class="verse-number">15</a></sup> ut vocaret transeuntes per viamet pergentes itinere suo:</p>
  <p class="verse" id="Prov.9.16"><sup><a href="#Prov.9.16" class="verse-number">16</a></sup> " Qui est parvulus, declinet ad me ".Et vecordi locuta est:</p>
  <p class="verse" id="Prov.9.17"><sup><a href="#Prov.9.17" class="verse-number">17</a></sup> " Aquae furtivae dulciores sunt,et panis in abscondito suavior ".</p>
  <p class="verse" id="Prov.9.18"><sup><a href="#Prov.9.18" class="verse-number">18</a></sup> Et ignoravit quod ibi sint umbrae,et in profundis inferni convivae eius.</p>
  <h2>Chapter 10</h2>
  <p class="verse" id="Prov.10.1"><sup><a href="#Prov.10.1" class="verse-number">1</a></sup> Parabolae Salomonis.Filius sapiens laetificat pa trem,filius vero stultus maestitia est matris suae.</p>
  <p class="verse" id="Prov.10.2"><sup><a href="#Prov.10.2" class="verse-number">2</a></sup> Nil proderunt thesauri impietatis,iustitia vero liberabit a morte.</p>
  <p class="verse" id="Prov.10.3"><sup><a href="#Prov.10.3" class="verse-number">3</a></sup> Non affliget Dominus fame animam iustiet cupiditatem impiorum subvertet.</p>
  <p class="verse" id="Prov.10.4"><sup><a href="#Prov.10.4" class="verse-number">4</a></sup> Egestatem operata est manus remissa,manus autem fortium divitias parat.</p>
  <p class="verse" id="Prov.10.5"><sup><a href="#Prov.10.5" class="verse-number">5</a></sup> Qui congregat in messe, filius sapiens est;qui autem stertit aestate, filius confusionis.</p>
  <p class="verse" id="Prov.10.6"><sup><a href="#Prov.10.6" class="verse-number">6</a></sup> Benedictiones Domini super caput iusti,os autem impiorum operit violentiam.</p>
  <p class="verse" id="Prov.10.7"><sup><a href="#Prov.10.7" class="verse-number">7</a></sup> Memoria iusti in benedictione erit,et nomen impiorum putrescet.</p>
  <p class="verse" id="Prov.10.8"><sup><a href="#Prov.10.8" class="verse-number">8</a></sup> Sapiens corde praecepta suscipit,et stultus labiis corruet.</p>
  <p class="verse" id="Prov.10.9"><sup><a href="#Prov.10.9" class="verse-number">9</a></sup> Qui ambulat simpliciter, ambulat confidenter;qui autem depravat vias suas, manifestus erit.</p>
  <p class="verse" id="Prov.10.10"><sup><a href="#Prov.10.10" class="verse-number">10</a></sup> Qui annuit oculo, dabit dolorem,et stultus labiis corruet.</p>
  <p class="verse" id="Prov.10.11"><sup><a href="#Prov.10.11" class="verse-number">11</a></sup> Vena vitae os iusti,et os impiorum operit violentiam.</p>
  <p class="verse" id="Prov.10.12"><sup><a href="#Prov.10.12" class="verse-number">12</a></sup> Odium suscitat rixas,et universa delicta operit caritas.</p>
  <p class="verse" id="Prov.10.13"><sup><a href="#Prov.10.13" class="verse-number">13</a></sup> In labiis sapientis invenitur sapientia,et virga in dorso eius, qui indiget corde.</p>
  <p class="verse" id="Prov.10.14"><sup><a href="#Prov.10.14" class="verse-number">14</a></sup> Sapientes recondunt scientiam,os autem stulti ruinae proximum est.</p>
  <p class="verse" id="Prov.10.15"><sup><a href="#Prov.10.15" class="verse-number">15</a></sup> Substantia divitis urbs fortitudinis eius,ruina pauperum egestas eorum.</p>
  <p class="verse" id="Prov.10.16"><sup><a href="#Prov.10.16" class="verse-number">16</a></sup> Opus iusti ad vitam,fructus autem impii ad peccatum.</p>
  <p class="verse" id="Prov.10.17"><sup><a href="#Prov.10.17" class="verse-number">17</a></sup> Graditur ad vitam, qui custodit disciplinam;qui autem increpationes relinquit, errat.</p>
  <p class="verse" id="Prov.10.18"><sup><a href="#Prov.10.18" class="verse-number">18</a></sup> Abscondunt odium labia mendacia;qui profert contumeliam, insipiens est.</p>
  <p class="verse" id="Prov.10.19"><sup><a href="#Prov.10.19" class="verse-number">19</a></sup> In multiloquio non deerit peccatum;qui autem moderatur labia sua, prudentissimus est.</p>
  <p class="verse" id="Prov.10.20"><sup><a href="#Prov.10.20" class="verse-number">20</a></sup> Argentum electum lingua iusti,cor autem impiorum pro nihilo.</p>
  <p class="verse" id="Prov.10.21"><sup><a href="#Prov.10.21" class="verse-number">21</a></sup> Labia iusti erudiunt plurimos;qui autem indocti sunt, in cordis egestate morientur.</p>
  <p class="verse" id="Prov.10.22"><sup><a href="#Prov.10.22" class="verse-number">22</a></sup> Benedictio Domini divites facit,nec addet ei labor quidquam.</p>
  <p class="verse" id="Prov.10.23"><sup><a href="#Prov.10.23" class="verse-number">23</a></sup> Quasi per risum stultus operatur scelus,sapientia autem est viro prudentiae.</p>
  <p class="verse" id="Prov.10.24"><sup><a href="#Prov.10.24" class="verse-number">24</a></sup> Quod timet impius, veniet super eum;desiderium suum iustis dabitur.</p>
  <p class="verse" id="Prov.10.25"><sup><a href="#Prov.10.25" class="verse-number">25</a></sup> Quasi tempestas transiens non erit impius,iustus autem quasi fundamentum sempiternum.</p>
  <p class="verse" id="Prov.10.26"><sup><a href="#Prov.10.26" class="verse-number">26</a></sup> Sicut acetum dentibus et fumus oculis,sic piger his, qui miserunt eum.</p>
  <p class="verse" id="Prov.10.27"><sup><a href="#Prov.10.27" class="verse-number">27</a></sup> Timor Domini apponet dies,et anni impiorum breviabuntur.</p>
  <p class="verse" id="Prov.10.28"><sup><a href="#Prov.10.28" class="verse-number">28</a></sup> Exspectatio iustorum laetitia,spes autem impiorum peribit.</p>
  <p class="verse" id="Prov.10.29"><sup><a href="#Prov.10.29" class="verse-number">29</a></sup> Fortitudo simplici via Dominiet ruina his, qui operantur malum.</p>
  <p class="verse" id="Prov.10.30"><sup><a href="#Prov.10.30" class="verse-number">30</a></sup> Iustus in aeternum non commovebitur,impii autem non habitabunt super terram.</p>
  <p class="verse" id="Prov.10.31"><sup><a href="#Prov.10.31" class="verse-number">31</a></sup> Os iusti germinabit sapientiam,lingua prava abscindetur.</p>
  <p class="verse" id="Prov.10.32"><sup><a href="#Prov.10.32" class="verse-number">32</a></sup> Labia iusti considerant placita,et os impiorum perversa.</p>
  <h2>Chapter 11</h2>
  <p class="verse" id="Prov.11.1"><sup><a href="#Prov.11.1" class="verse-number">1</a></sup> Statera dolosa abominatio est apud Dominum,et pondus aequum voluntas eius.</p>
  <p class="verse" id="Prov.11.2"><sup><a href="#Prov.11.2" class="verse-number">2</a></sup> Venit superbia, veniet et contumelia;apud humiles autem sapientia.</p>
  <p class="verse" id="Prov.11.3"><sup><a href="#Prov.11.3" class="verse-number">3</a></sup> Simplicitas iustorum diriget eos,et supplantatio perversorum vastabit illos.</p>
  <p class="verse" id="Prov.11.4"><sup><a href="#Prov.11.4" class="verse-number">4</a></sup> Non proderunt divitiae in die ultionis,iustitia autem liberabit a morte.</p>
  <p class="verse" id="Prov.11.5"><sup><a href="#Prov.11.5" class="verse-number">5</a></sup> Iustitia simplicis diriget viam eius,et in impietate sua corruet impius.</p>
  <p class="verse" id="Prov.11.6"><sup><a href="#Prov.11.6" class="verse-number">6</a></sup> Iustitia rectorum liberabit eos,et in insidiis suis capientur iniqui.</p>
  <p class="verse" id="Prov.11.7"><sup><a href="#Prov.11.7" class="verse-number">7</a></sup> Mortuo homine impio, nulla erit ultra spes;et exspectatio divitiarum peribit.</p>
  <p class="verse" id="Prov.11.8"><sup><a href="#Prov.11.8" class="verse-number">8</a></sup> Iustus de angustia liberatus est,et tradetur impius pro eo.</p>
  <p class="verse" id="Prov.11.9"><sup><a href="#Prov.11.9" class="verse-number">9</a></sup> Simulator ore decipit amicum suum,iusti autem liberabuntur scientia.</p>
  <p class="verse" id="Prov.11.10"><sup><a href="#Prov.11.10" class="verse-number">10</a></sup> In bonis iustorum exsultabit civitas,et in perditione impiorum erit laudatio.</p>
  <p class="verse" id="Prov.11.11"><sup><a href="#Prov.11.11" class="verse-number">11</a></sup> Benedictione iustorum exaltabitur civitaset ore impiorum subvertetur.</p>
  <p class="verse" id="Prov.11.12"><sup><a href="#Prov.11.12" class="verse-number">12</a></sup> Qui despicit amicum suum, indigens corde est,vir autem prudens tacebit.</p>
  <p class="verse" id="Prov.11.13"><sup><a href="#Prov.11.13" class="verse-number">13</a></sup> Qui ambulat susurrans, revelat arcana;qui autem fidelis est animi, celat commissum.</p>
  <p class="verse" id="Prov.11.14"><sup><a href="#Prov.11.14" class="verse-number">14</a></sup> Ubi non adsunt dispositiones, populus corruet;salus autem, ubi multa consilia.</p>
  <p class="verse" id="Prov.11.15"><sup><a href="#Prov.11.15" class="verse-number">15</a></sup> Affligetur malo, qui fidem facit pro extraneo;qui autem odit sponsores, securus erit.</p>
  <p class="verse" id="Prov.11.16"><sup><a href="#Prov.11.16" class="verse-number">16</a></sup> Mulier gratiosa inveniet gloriam,et robusti habebunt divitias.</p>
  <p class="verse" id="Prov.11.17"><sup><a href="#Prov.11.17" class="verse-number">17</a></sup> Benefacit animae suae vir misericors;qui autem crudelis est, carnem suam affligit.</p>
  <p class="verse" id="Prov.11.18"><sup><a href="#Prov.11.18" class="verse-number">18</a></sup> Impius facit opus fallax,seminanti autem iustitiam merces fidelis.</p>
  <p class="verse" id="Prov.11.19"><sup><a href="#Prov.11.19" class="verse-number">19</a></sup> Firmus in iustitia praeparat vitam,et sectator malorum mortem.</p>
  <p class="verse" id="Prov.11.20"><sup><a href="#Prov.11.20" class="verse-number">20</a></sup> Abominabile Domino cor pravum,et voluntas eius in iis, qui simpliciter ambulant.</p>
  <p class="verse" id="Prov.11.21"><sup><a href="#Prov.11.21" class="verse-number">21</a></sup> Manus in manu, non erit impunitus malus,semen autem iustorum salvabitur.</p>
  <p class="verse" id="Prov.11.22"><sup><a href="#Prov.11.22" class="verse-number">22</a></sup> Circulus aureus in naribus suismulier pulchra et fatua.</p>
  <p class="verse" id="Prov.11.23"><sup><a href="#Prov.11.23" class="verse-number">23</a></sup> Desiderium iustorum omne bonum est,praestolatio impiorum furor.</p>
  <p class="verse" id="Prov.11.24"><sup><a href="#Prov.11.24" class="verse-number">24</a></sup> Alii dividunt propria et ditiores fiunt,alii parciores iusto semper in egestate sunt.</p>
  <p class="verse" id="Prov.11.25"><sup><a href="#Prov.11.25" class="verse-number">25</a></sup> Anima, quae benedicit, impinguabitur;et, qui inebriat, ipse quoque inebriatur.</p>
  <p class="verse" id="Prov.11.26"><sup><a href="#Prov.11.26" class="verse-number">26</a></sup> Qui abscondit frumenta, maledicetur in populis,benedictio autem super caput vendentium.</p>
  <p class="verse" id="Prov.11.27"><sup><a href="#Prov.11.27" class="verse-number">27</a></sup> Qui instanter quaerit bonum, quaerit beneplacitum;qui autem investigator malorum est, haec advenient ei.</p>
  <p class="verse" id="Prov.11.28"><sup><a href="#Prov.11.28" class="verse-number">28</a></sup> Qui confidit in divitiis suis, corruet,iusti autem quasi virens folium germinabunt.</p>
  <p class="verse" id="Prov.11.29"><sup><a href="#Prov.11.29" class="verse-number">29</a></sup> Qui conturbat domum suam, possidebit ventos;et, qui stultus est, serviet sapienti.</p>
  <p class="verse" id="Prov.11.30"><sup><a href="#Prov.11.30" class="verse-number">30</a></sup> Fructus iusti lignum vitae;et suscipit animas, qui sapiens est.</p>
  <p class="verse" id="Prov.11.31"><sup><a href="#Prov.11.31" class="verse-number">31</a></sup> Si iustus in terra rependitur,quanto magis impius et peccator.</p>
  <h2>Chapter 12</h2>
  <p class="verse" id="Prov.12.1"><sup><a href="#Prov.12.1" class="verse-number">1</a></sup> Qui diligit disciplinam, diligit scientiam;qui autem odit increpationes, insipiens est.</p>
  <p class="verse" id="Prov.12.2"><sup><a href="#Prov.12.2" class="verse-number">2</a></sup> Qui bonus est, hauriet gratiam a Domino,virum autem versutum ipse condemnabit.</p>
  <p class="verse" id="Prov.12.3"><sup><a href="#Prov.12.3" class="verse-number">3</a></sup> Non roborabitur homo ex impietate,et radix iustorum non commovebitur.</p>
  <p class="verse" id="Prov.12.4"><sup><a href="#Prov.12.4" class="verse-number">4</a></sup> Mulier diligens corona est viro suo,et quasi putredo in ossibus eius, quae est inhonesta.</p>
  <p class="verse" id="Prov.12.5"><sup><a href="#Prov.12.5" class="verse-number">5</a></sup> Cogitationes iustorum iudicia,et consilia impiorum fraudulentia.</p>
  <p class="verse" id="Prov.12.6"><sup><a href="#Prov.12.6" class="verse-number">6</a></sup> Verba impiorum insidiantur sanguini,os iustorum liberabit eos.</p>
  <p class="verse" id="Prov.12.7"><sup><a href="#Prov.12.7" class="verse-number">7</a></sup> Subvertuntur impii et iam non sunt,domus autem iustorum permanebit.</p>
  <p class="verse" id="Prov.12.8"><sup><a href="#Prov.12.8" class="verse-number">8</a></sup> Ad doctrinam suam laudabitur vir;qui autem perversus corde est, patebit contemptui.</p>
  <p class="verse" id="Prov.12.9"><sup><a href="#Prov.12.9" class="verse-number">9</a></sup> Melior est pauper, qui ministrat sibi,quam gloriosus et indigens pane.</p>
  <p class="verse" id="Prov.12.10"><sup><a href="#Prov.12.10" class="verse-number">10</a></sup> Curat iustus iumentorum suorum animas,viscera autem impiorum crudelia.</p>
  <p class="verse" id="Prov.12.11"><sup><a href="#Prov.12.11" class="verse-number">11</a></sup> Qui operatur terram suam, satiabitur panibus;qui autem sectatur vana, vecors est.</p>
  <p class="verse" id="Prov.12.12"><sup><a href="#Prov.12.12" class="verse-number">12</a></sup> Desiderat impius laqueum pessimorum,radix autem iustorum proficiet.</p>
  <p class="verse" id="Prov.12.13"><sup><a href="#Prov.12.13" class="verse-number">13</a></sup> Propter peccata labiorum irretitur malus,effugiet autem iustus de angustia.</p>
  <p class="verse" id="Prov.12.14"><sup><a href="#Prov.12.14" class="verse-number">14</a></sup> De fructu oris sui unusquisque replebitur bonis,et iuxta opera manuum suarum retribuetur ei.</p>
  <p class="verse" id="Prov.12.15"><sup><a href="#Prov.12.15" class="verse-number">15</a></sup> Via stulti recta in oculis eius;qui autem sapiens est, audit consilia.</p>
  <p class="verse" id="Prov.12.16"><sup><a href="#Prov.12.16" class="verse-number">16</a></sup> Fatuus statim indicat iram suam,dissimulat autem iniuriam callidus.</p>
  <p class="verse" id="Prov.12.17"><sup><a href="#Prov.12.17" class="verse-number">17</a></sup> Qui spirat veritatem, index iustitiae est,testis autem mendax, fraudulentiae.</p>
  <p class="verse" id="Prov.12.18"><sup><a href="#Prov.12.18" class="verse-number">18</a></sup> Est qui temere loquitur et quasi gladio pungit,lingua autem sapientium sanitas est.</p>
  <p class="verse" id="Prov.12.19"><sup><a href="#Prov.12.19" class="verse-number">19</a></sup> Labium veritatis firmum erit in perpetuum,ad momentum autem lingua mendacii.</p>
  <p class="verse" id="Prov.12.20"><sup><a href="#Prov.12.20" class="verse-number">20</a></sup> Dolus in corde cogitantium mala;qui autem pacis ineunt consilia, sequitur eos gaudium.</p>
  <p class="verse" id="Prov.12.21"><sup><a href="#Prov.12.21" class="verse-number">21</a></sup> Nulla calamitas obveniet iusto,impii autem replebuntur malo.</p>
  <p class="verse" id="Prov.12.22"><sup><a href="#Prov.12.22" class="verse-number">22</a></sup> Abominatio est Domino labia mendacia,qui autem fideliter agunt, placent ei.</p>
  <p class="verse" id="Prov.12.23"><sup><a href="#Prov.12.23" class="verse-number">23</a></sup> Homo versutus celat scientiam,et cor insipientium provocat stultitiam.</p>
  <p class="verse" id="Prov.12.24"><sup><a href="#Prov.12.24" class="verse-number">24</a></sup> Manus fortium dominabitur,quae autem remissa est, tributis serviet.</p>
  <p class="verse" id="Prov.12.25"><sup><a href="#Prov.12.25" class="verse-number">25</a></sup> Maeror in corde viri humiliabit illum,et sermo bonus laetificabit eum.</p>
  <p class="verse" id="Prov.12.26"><sup><a href="#Prov.12.26" class="verse-number">26</a></sup> In rectum ducit amicum iustus,iter autem impiorum decipiet eos.</p>
  <p class="verse" id="Prov.12.27"><sup><a href="#Prov.12.27" class="verse-number">27</a></sup> Non assabit ignavia praedam suam,sed substantia pretiosa erit viro industrio.</p>
  <p class="verse" id="Prov.12.28"><sup><a href="#Prov.12.28" class="verse-number">28</a></sup> In semita iustitiae vita,est autem etiam iter apertum ad mortem.</p>
  <h2>Chapter 13</h2>
  <p class="verse" id="Prov.13.1"><sup><a href="#Prov.13.1" class="verse-number">1</a></sup> Filius sapiens disciplina patris;qui autem illusor est, non audit, cum arguitur.</p>
  <p class="verse" id="Prov.13.2"><sup><a href="#Prov.13.2" class="verse-number">2</a></sup> De fructu oris sui homo satiabitur bonis,anima autem praevaricatorum violentia.</p>
  <p class="verse" id="Prov.13.3"><sup><a href="#Prov.13.3" class="verse-number">3</a></sup> Qui custodit os suum, custodit animam suam;qui autem incautus est eloquio, ruina est ei.</p>
  <p class="verse" id="Prov.13.4"><sup><a href="#Prov.13.4" class="verse-number">4</a></sup> Vult et non habet piger,anima autem operantium impinguabitur.</p>
  <p class="verse" id="Prov.13.5"><sup><a href="#Prov.13.5" class="verse-number">5</a></sup> Verbum mendax iustus detestabitur,impius autem confundit et dehonestat.</p>
  <p class="verse" id="Prov.13.6"><sup><a href="#Prov.13.6" class="verse-number">6</a></sup> Iustitia custodit innocentem in via,impietas autem peccatorem supplantat.</p>
  <p class="verse" id="Prov.13.7"><sup><a href="#Prov.13.7" class="verse-number">7</a></sup> Est qui quasi dives habetur, cum nihil habeat;et est qui quasi pauper, cum in multis divitiis sit.</p>
  <p class="verse" id="Prov.13.8"><sup><a href="#Prov.13.8" class="verse-number">8</a></sup> Redemptio animae viri divitiae suae;qui autem pauper est, increpationem non sustinet.</p>
  <p class="verse" id="Prov.13.9"><sup><a href="#Prov.13.9" class="verse-number">9</a></sup> Lux iustorum laetificat,lucerna autem impiorum exstinguetur.</p>
  <p class="verse" id="Prov.13.10"><sup><a href="#Prov.13.10" class="verse-number">10</a></sup> Inter superbos tantum iurgia sunt,et apud humiles sapientia.</p>
  <p class="verse" id="Prov.13.11"><sup><a href="#Prov.13.11" class="verse-number">11</a></sup> Substantia festinata minuetur;qui autem colligit manu, multiplicat.</p>
  <p class="verse" id="Prov.13.12"><sup><a href="#Prov.13.12" class="verse-number">12</a></sup> Spes, quae differtur, affligit animam,lignum vitae desiderium veniens.</p>
  <p class="verse" id="Prov.13.13"><sup><a href="#Prov.13.13" class="verse-number">13</a></sup> Qui contemnit verbum, ipse se obligat;qui autem timet praeceptum, retribuetur ei.</p>
  <p class="verse" id="Prov.13.14"><sup><a href="#Prov.13.14" class="verse-number">14</a></sup> Lex sapientis fons vitae,ut declinet a laqueis mortis.</p>
  <p class="verse" id="Prov.13.15"><sup><a href="#Prov.13.15" class="verse-number">15</a></sup> Intellegentia bona dabit gratiam,in itinere infidelium vorago.</p>
  <p class="verse" id="Prov.13.16"><sup><a href="#Prov.13.16" class="verse-number">16</a></sup> Omnis astutus agit cum consilio;qui autem fatuus est, aperit stultitiam.</p>
  <p class="verse" id="Prov.13.17"><sup><a href="#Prov.13.17" class="verse-number">17</a></sup> Nuntius impius cadet in malum,legatus autem fidelis sanitas.</p>
  <p class="verse" id="Prov.13.18"><sup><a href="#Prov.13.18" class="verse-number">18</a></sup> Egestas et ignominia ei, qui deserit disciplinam;qui autem acquiescit arguenti, glorificabitur.</p>
  <p class="verse" id="Prov.13.19"><sup><a href="#Prov.13.19" class="verse-number">19</a></sup> Desiderium, si compleatur, delectat animam;detestantur stulti fugere mala.</p>
  <p class="verse" id="Prov.13.20"><sup><a href="#Prov.13.20" class="verse-number">20</a></sup> Qui cum sapientibus graditur, sapiens erit;amicus stultorum malus efficietur.</p>
  <p class="verse" id="Prov.13.21"><sup><a href="#Prov.13.21" class="verse-number">21</a></sup> Peccatores persequitur malum,et iustis retribuentur bona.</p>
  <p class="verse" id="Prov.13.22"><sup><a href="#Prov.13.22" class="verse-number">22</a></sup> Bonus relinquit heredes filios et nepotes;et custoditur iusto substantia peccatoris.</p>
  <p class="verse" id="Prov.13.23"><sup><a href="#Prov.13.23" class="verse-number">23</a></sup> Multi cibi in novalibus pauperum,et est qui perit, deficiente iudicio.</p>
  <p class="verse" id="Prov.13.24"><sup><a href="#Prov.13.24" class="verse-number">24</a></sup> Qui parcit virgae, odit filium suum;qui autem diligit illum, instanter erudit.</p>
  <p class="verse" id="Prov.13.25"><sup><a href="#Prov.13.25" class="verse-number">25</a></sup> Iustus comedit et replet animam suam,venter autem impiorum insaturabilis.</p>
  <h2>Chapter 14</h2>
  <p class="verse" id="Prov.14.1"><sup><a href="#Prov.14.1" class="verse-number">1</a></sup> Sapientia mulierum aedificat domum suam,insipientia eam manibus destruet.</p>
  <p class="verse" id="Prov.14.2"><sup><a href="#Prov.14.2" class="verse-number">2</a></sup> Ambulans recto itinere timet Deum;despicit illum, qui infami graditur via.</p>
  <p class="verse" id="Prov.14.3"><sup><a href="#Prov.14.3" class="verse-number">3</a></sup> In ore stulti virga superbiae,labia autem sapientium custodiunt eos.</p>
  <p class="verse" id="Prov.14.4"><sup><a href="#Prov.14.4" class="verse-number">4</a></sup> Ubi non sunt boves, praesepe vacuum est;plurimae autem segetes in fortitudine bovis.</p>
  <p class="verse" id="Prov.14.5"><sup><a href="#Prov.14.5" class="verse-number">5</a></sup> Testis fidelis non mentitur,profert autem mendacium dolosus testis.</p>
  <p class="verse" id="Prov.14.6"><sup><a href="#Prov.14.6" class="verse-number">6</a></sup> Quaerit derisor sapientiam et non invenit;doctrina prudentibus facilis.</p>
  <p class="verse" id="Prov.14.7"><sup><a href="#Prov.14.7" class="verse-number">7</a></sup> Cede coram viro stulto,quia nescies labia prudentiae.</p>
  <p class="verse" id="Prov.14.8"><sup><a href="#Prov.14.8" class="verse-number">8</a></sup> Sapientia callidi est intellegere viam suam,et imprudentia stultorum errans.</p>
  <p class="verse" id="Prov.14.9"><sup><a href="#Prov.14.9" class="verse-number">9</a></sup> Stulti parvipendent peccatum,et inter iustos morabitur gratia.</p>
  <p class="verse" id="Prov.14.10"><sup><a href="#Prov.14.10" class="verse-number">10</a></sup> Cor novit amaritudinem animae suae,in gaudio eius non miscebitur extraneus.</p>
  <p class="verse" id="Prov.14.11"><sup><a href="#Prov.14.11" class="verse-number">11</a></sup> Domus impiorum delebitur,tabernacula vero iustorum germinabunt.</p>
  <p class="verse" id="Prov.14.12"><sup><a href="#Prov.14.12" class="verse-number">12</a></sup> Est via, quae videtur homini recta,novissima autem eius deducunt ad mortem.</p>
  <p class="verse" id="Prov.14.13"><sup><a href="#Prov.14.13" class="verse-number">13</a></sup> Etiam in risu cor dolore miscebitur,et extrema gaudii luctus occupat.</p>
  <p class="verse" id="Prov.14.14"><sup><a href="#Prov.14.14" class="verse-number">14</a></sup> Viis suis replebitur stultus,et super eum erit vir bonus.</p>
  <p class="verse" id="Prov.14.15"><sup><a href="#Prov.14.15" class="verse-number">15</a></sup> Simplex credit omni verbo,astutus considerat gressus suos.</p>
  <p class="verse" id="Prov.14.16"><sup><a href="#Prov.14.16" class="verse-number">16</a></sup> Sapiens timet et declinat a malo,stultus transilit et confidit.</p>
  <p class="verse" id="Prov.14.17"><sup><a href="#Prov.14.17" class="verse-number">17</a></sup> Impatiens operabitur stultitiam,et vir versutus odiosus est.</p>
  <p class="verse" id="Prov.14.18"><sup><a href="#Prov.14.18" class="verse-number">18</a></sup> Possidebunt simplices stultitiam,et astuti coronabuntur scientia.</p>
  <p class="verse" id="Prov.14.19"><sup><a href="#Prov.14.19" class="verse-number">19</a></sup> Procumbunt mali ante bonos,et impii ante portas iustorum.</p>
  <p class="verse" id="Prov.14.20"><sup><a href="#Prov.14.20" class="verse-number">20</a></sup> Etiam proximo suo pauper odiosus erit,amici vero divitum multi.</p>
  <p class="verse" id="Prov.14.21"><sup><a href="#Prov.14.21" class="verse-number">21</a></sup> Qui despicit proximum suum, peccat;qui autem miseretur pauperis, beatus erit.</p>
  <p class="verse" id="Prov.14.22"><sup><a href="#Prov.14.22" class="verse-number">22</a></sup> Nonne errant, qui operantur malum?Misericordia et veritas iis, qui praeparant bona.</p>
  <p class="verse" id="Prov.14.23"><sup><a href="#Prov.14.23" class="verse-number">23</a></sup> In omni labore erit abundantia;verbum autem labiorum tendit tantummodo ad egestatem.</p>
  <p class="verse" id="Prov.14.24"><sup><a href="#Prov.14.24" class="verse-number">24</a></sup> Corona sapientium divitiae eorum,fatuitas stultorum fatuitas est.</p>
  <p class="verse" id="Prov.14.25"><sup><a href="#Prov.14.25" class="verse-number">25</a></sup> Liberat animas testis fidelis,et profert mendacia versipellis.</p>
  <p class="verse" id="Prov.14.26"><sup><a href="#Prov.14.26" class="verse-number">26</a></sup> In timore Domini fiducia fortis,et filiis eius erit spes.</p>
  <p class="verse" id="Prov.14.27"><sup><a href="#Prov.14.27" class="verse-number">27</a></sup> Timor Domini fons vitae,declinans a laqueis mortis.</p>
  <p class="verse" id="Prov.14.28"><sup><a href="#Prov.14.28" class="verse-number">28</a></sup> In multitudine populi dignitas regis,et in paucitate plebis ruina principis.</p>
  <p class="verse" id="Prov.14.29"><sup><a href="#Prov.14.29" class="verse-number">29</a></sup> Qui patiens est, multa gubernatur prudentia;qui autem impatiens est, exaltat stultitiam.</p>
  <p class="verse" id="Prov.14.30"><sup><a href="#Prov.14.30" class="verse-number">30</a></sup> Vita carnium sanitas cordis,putredo ossium invidia.</p>
  <p class="verse" id="Prov.14.31"><sup><a href="#Prov.14.31" class="verse-number">31</a></sup> Qui calumniatur egentem, exprobrat Factori eius;honorat autem eum, qui miseretur pauperis.</p>
  <p class="verse" id="Prov.14.32"><sup><a href="#Prov.14.32" class="verse-number">32</a></sup> In malitia sua impelletur impius,sperat autem iustus in integritate sua.</p>
  <p class="verse" id="Prov.14.33"><sup><a href="#Prov.14.33" class="verse-number">33</a></sup> In corde prudentis requiescit sapientia,at in medio stultorum agnoscetur?</p>
  <p class="verse" id="Prov.14.34"><sup><a href="#Prov.14.34" class="verse-number">34</a></sup> Iustitia elevat gentem,vituperium autem populorum est peccatum.</p>
  <p class="verse" id="Prov.14.35"><sup><a href="#Prov.14.35" class="verse-number">35</a></sup> Acceptus est regi minister intellegens,et iracundia ei, qui turpiter agit.</p>
  <h2>Chapter 15</h2>
  <p class="verse" id="Prov.15.1"><sup><a href="#Prov.15.1" class="verse-number">1</a></sup> Responsio mollis frangit iram,sermo durus suscitat furorem.</p>
  <p class="verse" id="Prov.15.2"><sup><a href="#Prov.15.2" class="verse-number">2</a></sup> Lingua sapientium stillat scientiam,os fatuorum ebullit stultitiam.</p>
  <p class="verse" id="Prov.15.3"><sup><a href="#Prov.15.3" class="verse-number">3</a></sup> In omni loco oculi Dominicontemplantur malos et bonos.</p>
  <p class="verse" id="Prov.15.4"><sup><a href="#Prov.15.4" class="verse-number">4</a></sup> Lingua placabilis lignum vitae,sed obliquitas in ea conteret spiritum.</p>
  <p class="verse" id="Prov.15.5"><sup><a href="#Prov.15.5" class="verse-number">5</a></sup> Stultus irridet disciplinam patris sui;qui autem custodit increpationes, astutior fiet.</p>
  <p class="verse" id="Prov.15.6"><sup><a href="#Prov.15.6" class="verse-number">6</a></sup> In domo iusti divitiae plurimae,et in fructibus impii conturbatio.</p>
  <p class="verse" id="Prov.15.7"><sup><a href="#Prov.15.7" class="verse-number">7</a></sup> Labia sapientium disseminabunt scientiam;cor stultorum non rectum erit.</p>
  <p class="verse" id="Prov.15.8"><sup><a href="#Prov.15.8" class="verse-number">8</a></sup> Victimae impiorum abominabiles Domino;vota iustorum grata sunt ei.</p>
  <p class="verse" id="Prov.15.9"><sup><a href="#Prov.15.9" class="verse-number">9</a></sup> Abominatio est Domino via impii;qui sequitur iustitiam, diligetur.</p>
  <p class="verse" id="Prov.15.10"><sup><a href="#Prov.15.10" class="verse-number">10</a></sup> Admonitio mala deserenti viam;qui increpationes odit, morietur.</p>
  <p class="verse" id="Prov.15.11"><sup><a href="#Prov.15.11" class="verse-number">11</a></sup> Infernus et Perditio coram Domino,quanto magis corda filiorum hominum!</p>
  <p class="verse" id="Prov.15.12"><sup><a href="#Prov.15.12" class="verse-number">12</a></sup> Non amat derisor eum, qui se corripit,nec ad sapientes graditur.</p>
  <p class="verse" id="Prov.15.13"><sup><a href="#Prov.15.13" class="verse-number">13</a></sup> Cor gaudens exhilarat faciem,in maerore animi deicitur spiritus.</p>
  <p class="verse" id="Prov.15.14"><sup><a href="#Prov.15.14" class="verse-number">14</a></sup> Cor sapientis quaerit doctrinam,et os stultorum pascitur stultitia.</p>
  <p class="verse" id="Prov.15.15"><sup><a href="#Prov.15.15" class="verse-number">15</a></sup> Omnes dies pauperis mali;hilaris autem corde quasi iuge convivium.</p>
  <p class="verse" id="Prov.15.16"><sup><a href="#Prov.15.16" class="verse-number">16</a></sup> Melius est parum cum timore Dominiquam thesauri magni cum sollicitudine.</p>
  <p class="verse" id="Prov.15.17"><sup><a href="#Prov.15.17" class="verse-number">17</a></sup> Melius est demensum holerum cum caritatequam vitulus saginatus cum odio.</p>
  <p class="verse" id="Prov.15.18"><sup><a href="#Prov.15.18" class="verse-number">18</a></sup> Vir iracundus provocat rixas;qui patiens est, mitigat lites.</p>
  <p class="verse" id="Prov.15.19"><sup><a href="#Prov.15.19" class="verse-number">19</a></sup> Iter pigrorum quasi saepes spinarum,via sollertium complanata.</p>
  <p class="verse" id="Prov.15.20"><sup><a href="#Prov.15.20" class="verse-number">20</a></sup> Filius sapiens laetificat patrem,et stultus homo despicit matrem suam.</p>
  <p class="verse" id="Prov.15.21"><sup><a href="#Prov.15.21" class="verse-number">21</a></sup> Stultitia gaudium sensu carenti;et vir prudens dirigit gressus suos.</p>
  <p class="verse" id="Prov.15.22"><sup><a href="#Prov.15.22" class="verse-number">22</a></sup> Dissipantur cogitationes, ubi non est consilium;ubi vero sunt plures consiliarii, confirmantur.</p>
  <p class="verse" id="Prov.15.23"><sup><a href="#Prov.15.23" class="verse-number">23</a></sup> Laetatur homo in responsione oris sui,et sermo opportunus est optimus.</p>
  <p class="verse" id="Prov.15.24"><sup><a href="#Prov.15.24" class="verse-number">24</a></sup> Semita vitae sursum est viro erudito,ut declinet de inferno deorsum.</p>
  <p class="verse" id="Prov.15.25"><sup><a href="#Prov.15.25" class="verse-number">25</a></sup> Domum superborum demolietur Dominuset firmos faciet terminos viduae.</p>
  <p class="verse" id="Prov.15.26"><sup><a href="#Prov.15.26" class="verse-number">26</a></sup> Abominatio Domini cogitationes malae,et purus sermo pulcherrimus.</p>
  <p class="verse" id="Prov.15.27"><sup><a href="#Prov.15.27" class="verse-number">27</a></sup> Conturbat domum suam, qui sectatur avaritiam;qui autem odit munera, vivet.</p>
  <p class="verse" id="Prov.15.28"><sup><a href="#Prov.15.28" class="verse-number">28</a></sup> Mens iusti meditatur, ut respondeat;os impiorum redundat malis.</p>
  <p class="verse" id="Prov.15.29"><sup><a href="#Prov.15.29" class="verse-number">29</a></sup> Longe est Dominus ab impiiset orationes iustorum exaudiet.</p>
  <p class="verse" id="Prov.15.30"><sup><a href="#Prov.15.30" class="verse-number">30</a></sup> Lux oculorum laetificat animam,fama bona impinguat ossa.</p>
  <p class="verse" id="Prov.15.31"><sup><a href="#Prov.15.31" class="verse-number">31</a></sup> Auris, quae audit increpationes vitae,in medio sapientium commorabitur.</p>
  <p class="verse" id="Prov.15.32"><sup><a href="#Prov.15.32" class="verse-number">32</a></sup> Qui abicit disciplinam, despicit animam suam;qui autem acquiescit increpationibus, possessor est cordis.</p>
  <p class="verse" id="Prov.15.33"><sup><a href="#Prov.15.33" class="verse-number">33</a></sup> Timor Domini disciplina sapientiae,et gloriam praecedit humilitas.</p>
  <h2>Chapter 16</h2>
  <p class="verse" id="Prov.16.1"><sup><a href="#Prov.16.1" class="verse-number">1</a></sup> Hominis est animum praeparare,et Domini est responsio linguae.</p>
  <p class="verse" id="Prov.16.2"><sup><a href="#Prov.16.2" class="verse-number">2</a></sup> Omnes viae hominis purae sunt oculis eius,spirituum ponderator est Dominus.</p>
  <p class="verse" id="Prov.16.3"><sup><a href="#Prov.16.3" class="verse-number">3</a></sup> Revela Domino opera tua,et dirigentur cogitationes tuae.</p>
  <p class="verse" id="Prov.16.4"><sup><a href="#Prov.16.4" class="verse-number">4</a></sup> Universa secundum proprium finem operatus est Dominus;impium quoque ad diem malum.</p>
  <p class="verse" id="Prov.16.5"><sup><a href="#Prov.16.5" class="verse-number">5</a></sup> Abominatio Domini est omnis arrogans;manus in manu, non erit innocens.</p>
  <p class="verse" id="Prov.16.6"><sup><a href="#Prov.16.6" class="verse-number">6</a></sup> Misericordia et veritate redimitur iniquitas,et in timore Domini declinatur a malo.</p>
  <p class="verse" id="Prov.16.7"><sup><a href="#Prov.16.7" class="verse-number">7</a></sup> Cum placuerint Domino viae hominis,inimicos quoque eius convertet ad pacem.</p>
  <p class="verse" id="Prov.16.8"><sup><a href="#Prov.16.8" class="verse-number">8</a></sup> Melius est parum cum iustitiaquam multi fructus sine aequitate.</p>
  <p class="verse" id="Prov.16.9"><sup><a href="#Prov.16.9" class="verse-number">9</a></sup> Cor hominis disponit viam suam,sed Domini est dirigere gressus eius.</p>
  <p class="verse" id="Prov.16.10"><sup><a href="#Prov.16.10" class="verse-number">10</a></sup> Divinatio in labiis regis,in iudicio non errabit os eius.</p>
  <p class="verse" id="Prov.16.11"><sup><a href="#Prov.16.11" class="verse-number">11</a></sup> Pondus et statera iusta Domini sunt,et opera eius omnes lapides sacculi.</p>
  <p class="verse" id="Prov.16.12"><sup><a href="#Prov.16.12" class="verse-number">12</a></sup> Abominantur reges agere impie,quoniam iustitia firmatur solium.</p>
  <p class="verse" id="Prov.16.13"><sup><a href="#Prov.16.13" class="verse-number">13</a></sup> Voluntas regum labia iusta;qui recta loquitur, diligetur.</p>
  <p class="verse" id="Prov.16.14"><sup><a href="#Prov.16.14" class="verse-number">14</a></sup> Indignatio regis nuntii mortis,et vir sapiens placabit eam.</p>
  <p class="verse" id="Prov.16.15"><sup><a href="#Prov.16.15" class="verse-number">15</a></sup> In lumine vultus regis vita,et voluntas eius quasi imber serotinus.</p>
  <p class="verse" id="Prov.16.16"><sup><a href="#Prov.16.16" class="verse-number">16</a></sup> Possidere sapientiam quanto melius est auro;et acquirere prudentiam pretiosius est argento.</p>
  <p class="verse" id="Prov.16.17"><sup><a href="#Prov.16.17" class="verse-number">17</a></sup> Semita iustorum declinare a malo;custos animae suae, qui servat viam suam.</p>
  <p class="verse" id="Prov.16.18"><sup><a href="#Prov.16.18" class="verse-number">18</a></sup> Contritionem praecedit superbia,et ante ruinam exaltatio spiritus.</p>
  <p class="verse" id="Prov.16.19"><sup><a href="#Prov.16.19" class="verse-number">19</a></sup> Melius est humiliari cum mitibusquam dividere spolia cum superbis.</p>
  <p class="verse" id="Prov.16.20"><sup><a href="#Prov.16.20" class="verse-number">20</a></sup> Eruditus in verbo reperiet bona;et, qui sperat in Domino, beatus est.</p>
  <p class="verse" id="Prov.16.21"><sup><a href="#Prov.16.21" class="verse-number">21</a></sup> Qui sapiens est corde, appellabitur prudens;et dulcedo labiorum addet doctrinam.</p>
  <p class="verse" id="Prov.16.22"><sup><a href="#Prov.16.22" class="verse-number">22</a></sup> Fons vitae eruditio possidentis;poena stultorum stultitia.</p>
  <p class="verse" id="Prov.16.23"><sup><a href="#Prov.16.23" class="verse-number">23</a></sup> Cor sapientis erudiet os eiuset labiis eius addet doctrinam.</p>
  <p class="verse" id="Prov.16.24"><sup><a href="#Prov.16.24" class="verse-number">24</a></sup> Favus mellis composita verba,dulcedo animae et sanitas ossium.</p>
  <p class="verse" id="Prov.16.25"><sup><a href="#Prov.16.25" class="verse-number">25</a></sup> Est via, quae videtur homini recta,et novissima eius ducunt ad mortem.</p>
  <p class="verse" id="Prov.16.26"><sup><a href="#Prov.16.26" class="verse-number">26</a></sup> Anima laborantis laborat sibi,quia compulit eum os suum.</p>
  <p class="verse" id="Prov.16.27"><sup><a href="#Prov.16.27" class="verse-number">27</a></sup> Vir impius fodit malum,et in labiis eius quasi ignis ardens.</p>
  <p class="verse" id="Prov.16.28"><sup><a href="#Prov.16.28" class="verse-number">28</a></sup> Homo perversus suscitat lites,et mussitator separat familiares.</p>
  <p class="verse" id="Prov.16.29"><sup><a href="#Prov.16.29" class="verse-number">29</a></sup> Vir iniquus lactat amicum suumet ducit eum per viam non bonam.</p>
  <p class="verse" id="Prov.16.30"><sup><a href="#Prov.16.30" class="verse-number">30</a></sup> Qui attonitis oculis cogitat prava,comprimens labia sua perficit malum.</p>
  <p class="verse" id="Prov.16.31"><sup><a href="#Prov.16.31" class="verse-number">31</a></sup> Corona dignitatis canities,quae in viis iustitiae reperietur.</p>
  <p class="verse" id="Prov.16.32"><sup><a href="#Prov.16.32" class="verse-number">32</a></sup> Melior est patiens viro forti,et, qui dominatur animo suo, expugnatore urbium.</p>
  <p class="verse" id="Prov.16.33"><sup><a href="#Prov.16.33" class="verse-number">33</a></sup> Sortes mittuntur in sinum,sed a Domino temperantur.</p>
  <h2>Chapter 17</h2>
  <p class="verse" id="Prov.17.1"><sup><a href="#Prov.17.1" class="verse-number">1</a></sup> Melior est buccella sicca cum pacequam domus plena victimis cum iurgio.</p>
  <p class="verse" id="Prov.17.2"><sup><a href="#Prov.17.2" class="verse-number">2</a></sup> Servus sapiens dominabitur filiis inhonestiset inter fratres hereditatem dividet.</p>
  <p class="verse" id="Prov.17.3"><sup><a href="#Prov.17.3" class="verse-number">3</a></sup> Sicut igne probatur argentum et aurum camino,ita corda probat Dominus.</p>
  <p class="verse" id="Prov.17.4"><sup><a href="#Prov.17.4" class="verse-number">4</a></sup> Malus oboedit labio iniquo,et fallax obtemperat linguae mendaci.</p>
  <p class="verse" id="Prov.17.5"><sup><a href="#Prov.17.5" class="verse-number">5</a></sup> Qui despicit pauperem, exprobrat Factori eius;et, qui in ruina laetatur alterius, non erit impunitus.</p>
  <p class="verse" id="Prov.17.6"><sup><a href="#Prov.17.6" class="verse-number">6</a></sup> Corona senum filii filiorum,et gloria filiorum patres eorum.</p>
  <p class="verse" id="Prov.17.7"><sup><a href="#Prov.17.7" class="verse-number">7</a></sup> Non decent stultum verba composita,nec principem labium mentiens.</p>
  <p class="verse" id="Prov.17.8"><sup><a href="#Prov.17.8" class="verse-number">8</a></sup> Gemma gratissima munus in oculis domini eius;quocumque se verterit, prospere aget.</p>
  <p class="verse" id="Prov.17.9"><sup><a href="#Prov.17.9" class="verse-number">9</a></sup> Qui celat delictum, quaerit amicitias;qui sermone repetit, separat foederatos.</p>
  <p class="verse" id="Prov.17.10"><sup><a href="#Prov.17.10" class="verse-number">10</a></sup> Plus proficit correptio apud prudentemquam centum plagae apud stultum.</p>
  <p class="verse" id="Prov.17.11"><sup><a href="#Prov.17.11" class="verse-number">11</a></sup> Semper iurgia quaerit malus;angelus autem crudelis mittetur contra eum.</p>
  <p class="verse" id="Prov.17.12"><sup><a href="#Prov.17.12" class="verse-number">12</a></sup> Expedit magis ursae occurrere, raptis fetibus,quam fatuo confidenti in stultitia sua.</p>
  <p class="verse" id="Prov.17.13"><sup><a href="#Prov.17.13" class="verse-number">13</a></sup> Qui reddit mala pro bonis,non recedet malum de domo eius.</p>
  <p class="verse" id="Prov.17.14"><sup><a href="#Prov.17.14" class="verse-number">14</a></sup> Aquarum proruptio initium est iurgiorum;et, antequam exacerbetur contentio, desere.</p>
  <p class="verse" id="Prov.17.15"><sup><a href="#Prov.17.15" class="verse-number">15</a></sup> Qui iustificat impium et qui condemnat iustum,abominabilis est uterque apud Dominum.</p>
  <p class="verse" id="Prov.17.16"><sup><a href="#Prov.17.16" class="verse-number">16</a></sup> Ad quid pretium in manu stulti?Ad emendam sapientiam, cum careat corde?</p>
  <p class="verse" id="Prov.17.17"><sup><a href="#Prov.17.17" class="verse-number">17</a></sup> Omni tempore diligit, qui amicus est,et frater ad angustiam natus est.</p>
  <p class="verse" id="Prov.17.18"><sup><a href="#Prov.17.18" class="verse-number">18</a></sup> Stultus homo iungit manus,cum spoponderit pro amico suo.</p>
  <p class="verse" id="Prov.17.19"><sup><a href="#Prov.17.19" class="verse-number">19</a></sup> Qui diligit delictum, diligit rixas;et, qui exaltat ostium, quaerit effracturam.</p>
  <p class="verse" id="Prov.17.20"><sup><a href="#Prov.17.20" class="verse-number">20</a></sup> Qui perversi cordis est, non inveniet bonum;et, qui vertit linguam, incidet in malum.</p>
  <p class="verse" id="Prov.17.21"><sup><a href="#Prov.17.21" class="verse-number">21</a></sup> Qui generat stultum, maerorem generat sibi,sed nec pater in fatuo laetabitur.</p>
  <p class="verse" id="Prov.17.22"><sup><a href="#Prov.17.22" class="verse-number">22</a></sup> Animus gaudens aetatem floridam facit,spiritus tristis exsiccat ossa.</p>
  <p class="verse" id="Prov.17.23"><sup><a href="#Prov.17.23" class="verse-number">23</a></sup> Munera de sinu impius accipit,ut pervertat semitas iudicii.</p>
  <p class="verse" id="Prov.17.24"><sup><a href="#Prov.17.24" class="verse-number">24</a></sup> In facie prudentis lucet sapientia,oculi stultorum in finibus terrae.</p>
  <p class="verse" id="Prov.17.25"><sup><a href="#Prov.17.25" class="verse-number">25</a></sup> Ira patris filius stultuset dolor matris, quae genuit eum.</p>
  <p class="verse" id="Prov.17.26"><sup><a href="#Prov.17.26" class="verse-number">26</a></sup> Non est bonum multam inferre iustonec percutere principem contra rectitudinem.</p>
  <p class="verse" id="Prov.17.27"><sup><a href="#Prov.17.27" class="verse-number">27</a></sup> Qui moderatur sermones suos, novit scientiam,et lenis spiritu est vir prudens.</p>
  <p class="verse" id="Prov.17.28"><sup><a href="#Prov.17.28" class="verse-number">28</a></sup> Stultus quoque, si tacuerit, sapiens reputabituret, si compresserit labia sua, intellegens.</p>
  <h2>Chapter 18</h2>
  <p class="verse" id="Prov.18.1"><sup><a href="#Prov.18.1" class="verse-number">1</a></sup> Occasiones quaerit, qui vult recedere ab amico;omni consilio exacerbatur.</p>
  <p class="verse" id="Prov.18.2"><sup><a href="#Prov.18.2" class="verse-number">2</a></sup> Non delectatur stultus prudentiased in revelatione cordis sui.</p>
  <p class="verse" id="Prov.18.3"><sup><a href="#Prov.18.3" class="verse-number">3</a></sup> Cum venerit impius, veniet et contemptio,et cum ignominia opprobrium.</p>
  <p class="verse" id="Prov.18.4"><sup><a href="#Prov.18.4" class="verse-number">4</a></sup> Aqua profunda verba ex ore viri,et torrens redundans fons sapientiae.</p>
  <p class="verse" id="Prov.18.5"><sup><a href="#Prov.18.5" class="verse-number">5</a></sup> Accipere personam impii non est bonum,ut declines iustum in iudicio.</p>
  <p class="verse" id="Prov.18.6"><sup><a href="#Prov.18.6" class="verse-number">6</a></sup> Labia stulti miscent se rixis,et os eius plagas provocat.</p>
  <p class="verse" id="Prov.18.7"><sup><a href="#Prov.18.7" class="verse-number">7</a></sup> Os stulti ruina eius,et labia ipsius laqueus animae eius.</p>
  <p class="verse" id="Prov.18.8"><sup><a href="#Prov.18.8" class="verse-number">8</a></sup> Verba susurronis quasi dulcia,et ipsa perveniunt usque ad interiora ventris.</p>
  <p class="verse" id="Prov.18.9"><sup><a href="#Prov.18.9" class="verse-number">9</a></sup> Qui mollis et dissolutus est in opere suo,frater est viri dissipantis.</p>
  <p class="verse" id="Prov.18.10"><sup><a href="#Prov.18.10" class="verse-number">10</a></sup> Turris fortissima nomen Domini;ad ipsum currit iustus et exaltabitur.</p>
  <p class="verse" id="Prov.18.11"><sup><a href="#Prov.18.11" class="verse-number">11</a></sup> Substantia divitis urbs roboris eiuset quasi murus excelsus in cogitatione eius.</p>
  <p class="verse" id="Prov.18.12"><sup><a href="#Prov.18.12" class="verse-number">12</a></sup> Antequam conteratur, exaltatur cor hominis;et, antequam glorificetur, humiliatur.</p>
  <p class="verse" id="Prov.18.13"><sup><a href="#Prov.18.13" class="verse-number">13</a></sup> Qui prius respondet quam audiat,stultitia est ei et contumelia.</p>
  <p class="verse" id="Prov.18.14"><sup><a href="#Prov.18.14" class="verse-number">14</a></sup> Spiritus viri sustentat imbecillitatem suam;spiritum vero confractum, quis poterit sustinere?</p>
  <p class="verse" id="Prov.18.15"><sup><a href="#Prov.18.15" class="verse-number">15</a></sup> Cor prudens possidebit scientiam,et auris sapientium quaerit doctrinam.</p>
  <p class="verse" id="Prov.18.16"><sup><a href="#Prov.18.16" class="verse-number">16</a></sup> Donum hominis dilatat viam eiuset ante principes deducit eum.</p>
  <p class="verse" id="Prov.18.17"><sup><a href="#Prov.18.17" class="verse-number">17</a></sup> Qui prior in contentione loquitur, putatur iustus;venit amicus eius et arguet eum.</p>
  <p class="verse" id="Prov.18.18"><sup><a href="#Prov.18.18" class="verse-number">18</a></sup> Lites comprimit sorset inter potentes quoque diiudicat.</p>
  <p class="verse" id="Prov.18.19"><sup><a href="#Prov.18.19" class="verse-number">19</a></sup> Frater, qui offenditur, durior est civitate firma,et lites quasi vectes urbium.</p>
  <p class="verse" id="Prov.18.20"><sup><a href="#Prov.18.20" class="verse-number">20</a></sup> De fructu oris viri replebitur venter eius,et genimina labiorum ipsius saturabunt eum.</p>
  <p class="verse" id="Prov.18.21"><sup><a href="#Prov.18.21" class="verse-number">21</a></sup> Mors et vita in manu linguae;qui diligunt eam, comedent fructus eius.</p>
  <p class="verse" id="Prov.18.22"><sup><a href="#Prov.18.22" class="verse-number">22</a></sup> Qui invenit mulierem bonam, invenit bonumet hausit gratiam a Domino.</p>
  <p class="verse" id="Prov.18.23"><sup><a href="#Prov.18.23" class="verse-number">23</a></sup> Cum obsecrationibus loquetur pauper,et dives effabitur rigide.</p>
  <p class="verse" id="Prov.18.24"><sup><a href="#Prov.18.24" class="verse-number">24</a></sup> Vir cum amicis concuti potest,sed est amicus, qui adhaereat magis quam frater.</p>
  <h2>Chapter 19</h2>
  <p class="verse" id="Prov.19.1"><sup><a href="#Prov.19.1" class="verse-number">1</a></sup> Melior est pauper, qui ambulat in simplicitate sua,quam qui torquet labia et est insipiens.</p>
  <p class="verse" id="Prov.19.2"><sup><a href="#Prov.19.2" class="verse-number">2</a></sup> Ubi non est scientia animae, non est bonum;et, qui festinus est pedibus, offendit.</p>
  <p class="verse" id="Prov.19.3"><sup><a href="#Prov.19.3" class="verse-number">3</a></sup> Stultitia hominis supplantat gressus eius,et contra Deum fervet animo suo.</p>
  <p class="verse" id="Prov.19.4"><sup><a href="#Prov.19.4" class="verse-number">4</a></sup> Divitiae addunt amicos plurimos;pauper autem ab amico suo separatur.</p>
  <p class="verse" id="Prov.19.5"><sup><a href="#Prov.19.5" class="verse-number">5</a></sup> Testis falsus non erit impunitus;et, qui mendacia loquitur, non effugiet.</p>
  <p class="verse" id="Prov.19.6"><sup><a href="#Prov.19.6" class="verse-number">6</a></sup> Multi blandiuntur faciei potentis,et omnes amici sunt dona tribuenti.</p>
  <p class="verse" id="Prov.19.7"><sup><a href="#Prov.19.7" class="verse-number">7</a></sup> Omnes fratres hominis pauperis oderunt eum,insu7per et amici procul recesserunt ab eo;qui tantum verba sectatur, nihil habebit.</p>
  <p class="verse" id="Prov.19.8"><sup><a href="#Prov.19.8" class="verse-number">8</a></sup> Qui autem possessor est mentis, diligit animam suam,et custos prudentiae inveniet bona.</p>
  <p class="verse" id="Prov.19.9"><sup><a href="#Prov.19.9" class="verse-number">9</a></sup> Falsus testis non erit impunitus;et, qui loquitur mendacia, peribit.</p>
  <p class="verse" id="Prov.19.10"><sup><a href="#Prov.19.10" class="verse-number">10</a></sup> Non decent stultum deliciae,nec servum dominari principibus.</p>
  <p class="verse" id="Prov.19.11"><sup><a href="#Prov.19.11" class="verse-number">11</a></sup> Doctrina viri mitigat iram eius,et gloria eius est iniqua praetergredi.</p>
  <p class="verse" id="Prov.19.12"><sup><a href="#Prov.19.12" class="verse-number">12</a></sup> Sicut fremitus leonis ita et regis ira,et sicut ros super herbam ita et gratia eius.</p>
  <p class="verse" id="Prov.19.13"><sup><a href="#Prov.19.13" class="verse-number">13</a></sup> Calamitas patris filius stultus;et tecta iugiter perstillantia litigiosa mulier.</p>
  <p class="verse" id="Prov.19.14"><sup><a href="#Prov.19.14" class="verse-number">14</a></sup> Domus et divitiae hereditas patrum,a Domino autem uxor prudens.</p>
  <p class="verse" id="Prov.19.15"><sup><a href="#Prov.19.15" class="verse-number">15</a></sup> Pigredo immittit soporem,et anima dissoluta esuriet.</p>
  <p class="verse" id="Prov.19.16"><sup><a href="#Prov.19.16" class="verse-number">16</a></sup> Qui custodit mandatum, custodit animam suam;qui autem neglegit viam suam, mortificabitur.</p>
  <p class="verse" id="Prov.19.17"><sup><a href="#Prov.19.17" class="verse-number">17</a></sup> Feneratur Domino, qui miseretur pauperis,et vicissitudinem suam reddet ei.</p>
  <p class="verse" id="Prov.19.18"><sup><a href="#Prov.19.18" class="verse-number">18</a></sup> Erudi filium tuum, dum spes est;ad interfectionem autem eius ne ponas animam tuam.</p>
  <p class="verse" id="Prov.19.19"><sup><a href="#Prov.19.19" class="verse-number">19</a></sup> Qui impatiens est, sustinebit multam;et, si eum abripere vis, aliud appones.</p>
  <p class="verse" id="Prov.19.20"><sup><a href="#Prov.19.20" class="verse-number">20</a></sup> Audi consilium et suscipe disciplinam,ut sis sapiens in novissimis tuis.</p>
  <p class="verse" id="Prov.19.21"><sup><a href="#Prov.19.21" class="verse-number">21</a></sup> Multae cogitationes in corde viri,voluntas autem Domini permanebit.</p>
  <p class="verse" id="Prov.19.22"><sup><a href="#Prov.19.22" class="verse-number">22</a></sup> Desiderabile in homine est misericordia eius;et melior est pauper quam vir mendax.</p>
  <p class="verse" id="Prov.19.23"><sup><a href="#Prov.19.23" class="verse-number">23</a></sup> Timor Domini ad vitam,et in plenitudine commorabitur absque visitatione mali.</p>
  <p class="verse" id="Prov.19.24"><sup><a href="#Prov.19.24" class="verse-number">24</a></sup> Abscondit piger manum suam in catinonec ad os suum applicat eam.</p>
  <p class="verse" id="Prov.19.25"><sup><a href="#Prov.19.25" class="verse-number">25</a></sup> Derisore flagellato vel parvulus sapientior erit;si autem corripueris sapientem, intelleget disciplinam.</p>
  <p class="verse" id="Prov.19.26"><sup><a href="#Prov.19.26" class="verse-number">26</a></sup> Qui affligit patrem et fugat matrem,filius inhonestus et ignominiosus.</p>
  <p class="verse" id="Prov.19.27"><sup><a href="#Prov.19.27" class="verse-number">27</a></sup> Acquiesce, fili, ut audias doctrinamnec erres a sermonibus scientiae.</p>
  <p class="verse" id="Prov.19.28"><sup><a href="#Prov.19.28" class="verse-number">28</a></sup> Testis iniquus deridet iudicium,et os impiorum devorat iniquitatem.</p>
  <p class="verse" id="Prov.19.29"><sup><a href="#Prov.19.29" class="verse-number">29</a></sup> Paratae sunt derisoribus virgae,et plagae stultorum corporibus.</p>
  <h2>Chapter 20</h2>
  <p class="verse" id="Prov.20.1"><sup><a href="#Prov.20.1" class="verse-number">1</a></sup> Luxuriosa res vinum, et tumultuosa sicera;quicumque his delectatur, non erit sapiens.</p>
  <p class="verse" id="Prov.20.2"><sup><a href="#Prov.20.2" class="verse-number">2</a></sup> Sicut rugitus leonis ita et terror regis:qui provocat eum, peccat in animam suam.</p>
  <p class="verse" id="Prov.20.3"><sup><a href="#Prov.20.3" class="verse-number">3</a></sup> Honor est homini separari a contentionibus;omnes autem stulti miscentur contumeliis.</p>
  <p class="verse" id="Prov.20.4"><sup><a href="#Prov.20.4" class="verse-number">4</a></sup> Propter frigus piger arare noluit;mendicabit ergo aestate, et non dabitur illi.</p>
  <p class="verse" id="Prov.20.5"><sup><a href="#Prov.20.5" class="verse-number">5</a></sup> Sicut aqua profunda consilium in corde viri,sed homo sapiens exhauriet illud.</p>
  <p class="verse" id="Prov.20.6"><sup><a href="#Prov.20.6" class="verse-number">6</a></sup> Multi homines misericordes vocantur;virum autem fidelem quis inveniet?</p>
  <p class="verse" id="Prov.20.7"><sup><a href="#Prov.20.7" class="verse-number">7</a></sup> Iustus, qui ambulat in simplicitate sua,beatos post se filios derelinquet.</p>
  <p class="verse" id="Prov.20.8"><sup><a href="#Prov.20.8" class="verse-number">8</a></sup> Rex, qui sedet in solio iudicii,dissipat omne malum intuitu suo.</p>
  <p class="verse" id="Prov.20.9"><sup><a href="#Prov.20.9" class="verse-number">9</a></sup> Quis potest dicere: " Mundavi cor meum,purus sum a peccato "?</p>
  <p class="verse" id="Prov.20.10"><sup><a href="#Prov.20.10" class="verse-number">10</a></sup> Pondus et pondus, mensura et mensura,utrumque abominabile est apud Dominum.</p>
  <p class="verse" id="Prov.20.11"><sup><a href="#Prov.20.11" class="verse-number">11</a></sup> Ex studiis suis intellegitur puer,si munda et recta sint opera eius.</p>
  <p class="verse" id="Prov.20.12"><sup><a href="#Prov.20.12" class="verse-number">12</a></sup> Aurem audientem et oculum videntem,Dominus fecit utrumque.</p>
  <p class="verse" id="Prov.20.13"><sup><a href="#Prov.20.13" class="verse-number">13</a></sup> Noli diligere somnum, ne te egestas opprimat;aperi oculos tuos et saturare panibus.</p>
  <p class="verse" id="Prov.20.14"><sup><a href="#Prov.20.14" class="verse-number">14</a></sup> " Malum est, malum est! " dicit omnis emptoret, cum recesserit, tunc gloriabitur.</p>
  <p class="verse" id="Prov.20.15"><sup><a href="#Prov.20.15" class="verse-number">15</a></sup> Est aurum et multitudo gemmarumet vas pretiosum labia scientiae.</p>
  <p class="verse" id="Prov.20.16"><sup><a href="#Prov.20.16" class="verse-number">16</a></sup> Tolle vestimentum eius, quia fideiussor exstitit alieni,et pro extraneis aufer pignus ab eo.</p>
  <p class="verse" id="Prov.20.17"><sup><a href="#Prov.20.17" class="verse-number">17</a></sup> Suavis est homini panis mendacii,et postea implebitur os eius calculo.</p>
  <p class="verse" id="Prov.20.18"><sup><a href="#Prov.20.18" class="verse-number">18</a></sup> Cogitationes consiliis firmantur,et dispensationibus tractanda sunt bella.</p>
  <p class="verse" id="Prov.20.19"><sup><a href="#Prov.20.19" class="verse-number">19</a></sup> Ei, qui revelat mysteria et calumniaturet dilatat labia sua, ne commiscearis.</p>
  <p class="verse" id="Prov.20.20"><sup><a href="#Prov.20.20" class="verse-number">20</a></sup> Qui maledicit patri suo et matri,exstinguetur lucerna eius in mediis tenebris.</p>
  <p class="verse" id="Prov.20.21"><sup><a href="#Prov.20.21" class="verse-number">21</a></sup> Hereditas, ad quam festinatur in principio,in novissimo benedictione carebit.</p>
  <p class="verse" id="Prov.20.22"><sup><a href="#Prov.20.22" class="verse-number">22</a></sup> Ne dicas: " Reddam malum ";exspecta Dominum, et liberabit te.</p>
  <p class="verse" id="Prov.20.23"><sup><a href="#Prov.20.23" class="verse-number">23</a></sup> Abominatio est apud Dominum pondus et pondus;statera dolosa non est bona in oculis eius.</p>
  <p class="verse" id="Prov.20.24"><sup><a href="#Prov.20.24" class="verse-number">24</a></sup> A Domino diriguntur gressus viri;quis autem hominum intellegere potest viam suam?</p>
  <p class="verse" id="Prov.20.25"><sup><a href="#Prov.20.25" class="verse-number">25</a></sup> Laqueus est homini inconsulte dicere: " Sanctum! "et post vota retractare.</p>
  <p class="verse" id="Prov.20.26"><sup><a href="#Prov.20.26" class="verse-number">26</a></sup> Ventilat impios rex sapienset incurvat super eos rotam.</p>
  <p class="verse" id="Prov.20.27"><sup><a href="#Prov.20.27" class="verse-number">27</a></sup> Lucerna Domini spiraculum hominis,quae investigat omnia secreta ventris.</p>
  <p class="verse" id="Prov.20.28"><sup><a href="#Prov.20.28" class="verse-number">28</a></sup> Misericordia et veritas custodiunt regem,et roboratur clementia thronus eius.</p>
  <p class="verse" id="Prov.20.29"><sup><a href="#Prov.20.29" class="verse-number">29</a></sup> Ornamentum iuvenum fortitudo eorum,et honor senum canities.</p>
  <p class="verse" id="Prov.20.30"><sup><a href="#Prov.20.30" class="verse-number">30</a></sup> Livor vulneris absterget mala,et plagae in secretioribus ventris.</p>
  <h2>Chapter 21</h2>
  <p class="verse" id="Prov.21.1"><sup><a href="#Prov.21.1" class="verse-number">1</a></sup> Sicut rivi aquarum cor regis in manu Domini:quocumque voluerit, inclinabit illud.</p>
  <p class="verse" id="Prov.21.2"><sup><a href="#Prov.21.2" class="verse-number">2</a></sup> Omnis via viri recta sibi videtur;appendit autem corda Dominus.</p>
  <p class="verse" id="Prov.21.3"><sup><a href="#Prov.21.3" class="verse-number">3</a></sup> Facere misericordiam et iudiciummagis placet Domino quam victimae.</p>
  <p class="verse" id="Prov.21.4"><sup><a href="#Prov.21.4" class="verse-number">4</a></sup> Exaltatio oculorum et dilatatio cordis,lucerna impiorum: peccatum.</p>
  <p class="verse" id="Prov.21.5"><sup><a href="#Prov.21.5" class="verse-number">5</a></sup> Cogitationes sollertis semper in abundantiam;omnis autem festinus semper in egestate est.</p>
  <p class="verse" id="Prov.21.6"><sup><a href="#Prov.21.6" class="verse-number">6</a></sup> Qui congregat thesauros lingua mendacii,vento impingetur ad laqueos mortis.</p>
  <p class="verse" id="Prov.21.7"><sup><a href="#Prov.21.7" class="verse-number">7</a></sup> Violentia impiorum detrahet eos,quia noluerunt facere iudicium.</p>
  <p class="verse" id="Prov.21.8"><sup><a href="#Prov.21.8" class="verse-number">8</a></sup> Perversa via viri aliena est;qui autem mundus est, rectum opus eius.</p>
  <p class="verse" id="Prov.21.9"><sup><a href="#Prov.21.9" class="verse-number">9</a></sup> Melius est sedere in angulo domatisquam cum muliere litigiosa et in domo communi.</p>
  <p class="verse" id="Prov.21.10"><sup><a href="#Prov.21.10" class="verse-number">10</a></sup> Anima impii desiderat malum;non miserebitur proximo suo.</p>
  <p class="verse" id="Prov.21.11"><sup><a href="#Prov.21.11" class="verse-number">11</a></sup> Multato derisore sapientior erit parvulus;et, si instruatur sapiens, sumet scientiam.</p>
  <p class="verse" id="Prov.21.12"><sup><a href="#Prov.21.12" class="verse-number">12</a></sup> Excogitat Iustus de domo impii,ut praecipitet impios in malum.</p>
  <p class="verse" id="Prov.21.13"><sup><a href="#Prov.21.13" class="verse-number">13</a></sup> Qui obturat aurem suam ad clamorem pauperis,et ipse clamabit, et non exaudietur.</p>
  <p class="verse" id="Prov.21.14"><sup><a href="#Prov.21.14" class="verse-number">14</a></sup> Munus absconditum exstinguit iras,et donum in sinu indignationem maximam.</p>
  <p class="verse" id="Prov.21.15"><sup><a href="#Prov.21.15" class="verse-number">15</a></sup> Gaudium iusto est facere iudicium,et ruina operantibus iniquitatem.</p>
  <p class="verse" id="Prov.21.16"><sup><a href="#Prov.21.16" class="verse-number">16</a></sup> Vir, qui erraverit a via prudentiae,in coetu umbrarum commorabitur.</p>
  <p class="verse" id="Prov.21.17"><sup><a href="#Prov.21.17" class="verse-number">17</a></sup> Qui diligit convivia, in egestate erit;qui amat vinum et pinguia, non ditabitur.</p>
  <p class="verse" id="Prov.21.18"><sup><a href="#Prov.21.18" class="verse-number">18</a></sup> Redemptio pro iusto impius,et pro rectis iniquus.</p>
  <p class="verse" id="Prov.21.19"><sup><a href="#Prov.21.19" class="verse-number">19</a></sup> Melius est habitare in terra desertaquam cum muliere rixosa et iracunda.</p>
  <p class="verse" id="Prov.21.20"><sup><a href="#Prov.21.20" class="verse-number">20</a></sup> Thesaurus desiderabilis et pinguis in habitaculo sapientis,et imprudens homo dissipabit illum.</p>
  <p class="verse" id="Prov.21.21"><sup><a href="#Prov.21.21" class="verse-number">21</a></sup> Qui sequitur iustitiam et misericordiam,inveniet vitam et iustitiam et gloriam.</p>
  <p class="verse" id="Prov.21.22"><sup><a href="#Prov.21.22" class="verse-number">22</a></sup> Civitatem fortium ascendit sapienset destruit robur fiduciae eius.</p>
  <p class="verse" id="Prov.21.23"><sup><a href="#Prov.21.23" class="verse-number">23</a></sup> Qui custodit os suum et linguam suam,custodit ab angustiis animam suam.</p>
  <p class="verse" id="Prov.21.24"><sup><a href="#Prov.21.24" class="verse-number">24</a></sup> Superbus et arrogans vocatur derisor,qui operatur in ira superbiae.</p>
  <p class="verse" id="Prov.21.25"><sup><a href="#Prov.21.25" class="verse-number">25</a></sup> Desideria occidunt pigrum;noluerunt enim quidquam manus eius operari:</p>
  <p class="verse" id="Prov.21.26"><sup><a href="#Prov.21.26" class="verse-number">26</a></sup> tota die concupiscit et desiderat;qui autem iustus est, tribuet et non parcit.</p>
  <p class="verse" id="Prov.21.27"><sup><a href="#Prov.21.27" class="verse-number">27</a></sup> Hostiae impiorum abominabiles,eo magis quia offeruntur ex scelere.</p>
  <p class="verse" id="Prov.21.28"><sup><a href="#Prov.21.28" class="verse-number">28</a></sup> Testis mendax peribit;vir oboediens loquetur in victoriam.</p>
  <p class="verse" id="Prov.21.29"><sup><a href="#Prov.21.29" class="verse-number">29</a></sup> Vir impius obfirmat vultum suum;qui autem rectus est, corrigit viam suam.</p>
  <p class="verse" id="Prov.21.30"><sup><a href="#Prov.21.30" class="verse-number">30</a></sup> Non est sapientia, non est prudentia,non est consilium contra Dominum.</p>
  <p class="verse" id="Prov.21.31"><sup><a href="#Prov.21.31" class="verse-number">31</a></sup> Equus paratur ad diem belli,Dominus autem salutem tribuit.</p>
  <h2>Chapter 22</h2>
  <p class="verse" id="Prov.22.1"><sup><a href="#Prov.22.1" class="verse-number">1</a></sup> Melius est nomen bonum quam divitiae multae,super argentum et aurum gratia bona.</p>
  <p class="verse" id="Prov.22.2"><sup><a href="#Prov.22.2" class="verse-number">2</a></sup> Dives et pauper obviaverunt sibi:utriusque operator est Dominus.</p>
  <p class="verse" id="Prov.22.3"><sup><a href="#Prov.22.3" class="verse-number">3</a></sup> Callidus vidit malum et abscondit se;simplices pertransierunt et afflicti sunt damno.</p>
  <p class="verse" id="Prov.22.4"><sup><a href="#Prov.22.4" class="verse-number">4</a></sup> Praemium modestiae timor Domini,divitiae et gloria et vita.</p>
  <p class="verse" id="Prov.22.5"><sup><a href="#Prov.22.5" class="verse-number">5</a></sup> Spinae et laquei in via perversi,custos autem animae suae longe recedit ab eis.</p>
  <p class="verse" id="Prov.22.6"><sup><a href="#Prov.22.6" class="verse-number">6</a></sup> Institue adulescentem iuxta viam suam;etiam cum senuerit, non recedet ab ea.</p>
  <p class="verse" id="Prov.22.7"><sup><a href="#Prov.22.7" class="verse-number">7</a></sup> Dives pauperibus imperat;et, qui accipit mutuum, servus est fenerantis.</p>
  <p class="verse" id="Prov.22.8"><sup><a href="#Prov.22.8" class="verse-number">8</a></sup> Qui seminat iniquitatem, metet malaet virga irae suae consummabitur.</p>
  <p class="verse" id="Prov.22.9"><sup><a href="#Prov.22.9" class="verse-number">9</a></sup> Qui bono oculo est, benedicetur,de panibus enim suis dedit pauperi.</p>
  <p class="verse" id="Prov.22.10"><sup><a href="#Prov.22.10" class="verse-number">10</a></sup> Eice derisorem, et exibit cum eo iurgium;cessabuntque causae et contumeliae.</p>
  <p class="verse" id="Prov.22.11"><sup><a href="#Prov.22.11" class="verse-number">11</a></sup> Qui diligit cordis munditiam,propter gratiam labiorum suorum habebit amicum regem.</p>
  <p class="verse" id="Prov.22.12"><sup><a href="#Prov.22.12" class="verse-number">12</a></sup> Oculi Domini custodiunt scientiam,et supplantantur verba iniqui.</p>
  <p class="verse" id="Prov.22.13"><sup><a href="#Prov.22.13" class="verse-number">13</a></sup> Dicit piger: " Leo est foris,in medio platearum occidendus sum ".</p>
  <p class="verse" id="Prov.22.14"><sup><a href="#Prov.22.14" class="verse-number">14</a></sup> Fovea profunda os alienae;cui iratus est Dominus, incidet in eam.</p>
  <p class="verse" id="Prov.22.15"><sup><a href="#Prov.22.15" class="verse-number">15</a></sup> Stultitia colligata est in corde pueri,et virga disciplinae fugabit eam.</p>
  <p class="verse" id="Prov.22.16"><sup><a href="#Prov.22.16" class="verse-number">16</a></sup> Opprimis pauperem? Ipse augebit divitias suas.Donas ditiori? Ipse egebis.</p>
  <p class="verse" id="Prov.22.17"><sup><a href="#Prov.22.17" class="verse-number">17</a></sup> Inclina aurem tuam et audi verba sapientium,appone autem cor ad doctrinam meam,</p>
  <p class="verse" id="Prov.22.18"><sup><a href="#Prov.22.18" class="verse-number">18</a></sup> quia pulchra erunt, cum servaveris ea in ventre tuo,et redundabunt in labiis tuis.</p>
  <p class="verse" id="Prov.22.19"><sup><a href="#Prov.22.19" class="verse-number">19</a></sup> Ut sit in Domino fiducia tua,ostendi ea tibi hodie.</p>
  <p class="verse" id="Prov.22.20"><sup><a href="#Prov.22.20" class="verse-number">20</a></sup> Nonne descripsi ea tibi nudiustertiusin cogitationibus et scientia,</p>
  <p class="verse" id="Prov.22.21"><sup><a href="#Prov.22.21" class="verse-number">21</a></sup> ut ostenderem tibi firmitatem verborum veritatis,ut respondeas illi, qui misit te?</p>
  <p class="verse" id="Prov.22.22"><sup><a href="#Prov.22.22" class="verse-number">22</a></sup> Non facias violentiam pauperi, quia pauper est,neque conteras egenum in porta,</p>
  <p class="verse" id="Prov.22.23"><sup><a href="#Prov.22.23" class="verse-number">23</a></sup> quia iudicabit Dominus causam eorum,et anima spoliabit spoliatores.</p>
  <p class="verse" id="Prov.22.24"><sup><a href="#Prov.22.24" class="verse-number">24</a></sup> Noli esse amicus homini iracundoneque ambules cum viro furioso,</p>
  <p class="verse" id="Prov.22.25"><sup><a href="#Prov.22.25" class="verse-number">25</a></sup> ne forte discas semitas eiuset sumas scandalum animae tuae.</p>
  <p class="verse" id="Prov.22.26"><sup><a href="#Prov.22.26" class="verse-number">26</a></sup> Noli esse cum his, qui iungunt manus suaset qui vades se offerunt pro debitis:</p>
  <p class="verse" id="Prov.22.27"><sup><a href="#Prov.22.27" class="verse-number">27</a></sup> si enim non habes unde restituas,quid causae est ut tollat lectum tuum subter te?</p>
  <p class="verse" id="Prov.22.28"><sup><a href="#Prov.22.28" class="verse-number">28</a></sup> Ne transferas terminos antiquos,quos posuerunt patres tui.</p>
  <p class="verse" id="Prov.22.29"><sup><a href="#Prov.22.29" class="verse-number">29</a></sup> Vidisti virum velocem in opere suo:coram regibus stabit nec erit ante ignobiles.</p>
  <h2>Chapter 23</h2>
  <p class="verse" id="Prov.23.1"><sup><a href="#Prov.23.1" class="verse-number">1</a></sup> Quando sederis, ut comedas cum principe,diligenter attende, quae apposita sunt ante faciem tuam,</p>
  <p class="verse" id="Prov.23.2"><sup><a href="#Prov.23.2" class="verse-number">2</a></sup> et statue cultrum in gutture tuo,si avidus es.</p>
  <p class="verse" id="Prov.23.3"><sup><a href="#Prov.23.3" class="verse-number">3</a></sup> Ne desideres de cibis eius,quia est panis mendacii.</p>
  <p class="verse" id="Prov.23.4"><sup><a href="#Prov.23.4" class="verse-number">4</a></sup> Noli laborare, ut diteris,sed in prudentia tua acquiesce.</p>
  <p class="verse" id="Prov.23.5"><sup><a href="#Prov.23.5" class="verse-number">5</a></sup> Si erigas oculos tuos ad opes, iam non sunt;quia facient sibi pennas quasi aquilae et volabunt in caelum.</p>
  <p class="verse" id="Prov.23.6"><sup><a href="#Prov.23.6" class="verse-number">6</a></sup> Ne comedas cum homine invidoet ne desideres cibos eius;</p>
  <p class="verse" id="Prov.23.7"><sup><a href="#Prov.23.7" class="verse-number">7</a></sup> quoniam sicut aestimavit in animo suo,ita ipse est. Comede et bibe " dicet tibi,et mens eius non est tecum.</p>
  <p class="verse" id="Prov.23.8"><sup><a href="#Prov.23.8" class="verse-number">8</a></sup> Buccellam, quam comederas, evomeset perdes pulchros sermones tuos.</p>
  <p class="verse" id="Prov.23.9"><sup><a href="#Prov.23.9" class="verse-number">9</a></sup> In auribus insipientium ne loquaris,quia despicient doctrinam eloquii tui.</p>
  <p class="verse" id="Prov.23.10"><sup><a href="#Prov.23.10" class="verse-number">10</a></sup> Ne attingas terminos viduaeet agrum pupillorum ne introeas:</p>
  <p class="verse" id="Prov.23.11"><sup><a href="#Prov.23.11" class="verse-number">11</a></sup> redemptor enim illorum fortis est,et ipse iudicabit contra te causam illorum.</p>
  <p class="verse" id="Prov.23.12"><sup><a href="#Prov.23.12" class="verse-number">12</a></sup> Introduc ad doctrinam cor tuumet aures tuas ad verba scientiae.</p>
  <p class="verse" id="Prov.23.13"><sup><a href="#Prov.23.13" class="verse-number">13</a></sup> Noli subtrahere a puero disciplinam;si enim percusseris eum virga, non morietur:</p>
  <p class="verse" id="Prov.23.14"><sup><a href="#Prov.23.14" class="verse-number">14</a></sup> tu virga percuties eumet animam eius de inferno liberabis.</p>
  <p class="verse" id="Prov.23.15"><sup><a href="#Prov.23.15" class="verse-number">15</a></sup> Fili mi, si sapiens fuerit cor tuum,gaudebit tecum et cor meum,</p>
  <p class="verse" id="Prov.23.16"><sup><a href="#Prov.23.16" class="verse-number">16</a></sup> et exsultabunt renes mei,cum locuta fuerint rectum labia tua.</p>
  <p class="verse" id="Prov.23.17"><sup><a href="#Prov.23.17" class="verse-number">17</a></sup> Non aemuletur cor tuum peccatores,sed in timore Domini esto tota die,</p>
  <p class="verse" id="Prov.23.18"><sup><a href="#Prov.23.18" class="verse-number">18</a></sup> quia est tibi posteritas,et praestolatio tua non auferetur.</p>
  <p class="verse" id="Prov.23.19"><sup><a href="#Prov.23.19" class="verse-number">19</a></sup> Audi, fili mi, et esto sapienset dirige in via animum tuum.</p>
  <p class="verse" id="Prov.23.20"><sup><a href="#Prov.23.20" class="verse-number">20</a></sup> Noli esse in conviviis potatorumnec in comissationibus carnis,</p>
  <p class="verse" id="Prov.23.21"><sup><a href="#Prov.23.21" class="verse-number">21</a></sup> quia vacantes potibus et comissatores consumentur,et vestietur pannis dormitatio.</p>
  <p class="verse" id="Prov.23.22"><sup><a href="#Prov.23.22" class="verse-number">22</a></sup> Audi patrem tuum, qui genuit te,et ne contemnas, cum senuerit mater tua.</p>
  <p class="verse" id="Prov.23.23"><sup><a href="#Prov.23.23" class="verse-number">23</a></sup> Veritatem eme et noli vendere;sapientiam eme et doctrinam et intellegentiam.</p>
  <p class="verse" id="Prov.23.24"><sup><a href="#Prov.23.24" class="verse-number">24</a></sup> Exsultat gaudio pater iusti;qui sapientem genuit, laetabitur in eo;</p>
  <p class="verse" id="Prov.23.25"><sup><a href="#Prov.23.25" class="verse-number">25</a></sup> gaudeat pater tuus et mater tua,et exsultet, quae genuit te.</p>
  <p class="verse" id="Prov.23.26"><sup><a href="#Prov.23.26" class="verse-number">26</a></sup> Praebe, fili mi, cor tuum mihi,et oculi tui vias meas custodiant.</p>
  <p class="verse" id="Prov.23.27"><sup><a href="#Prov.23.27" class="verse-number">27</a></sup> Fovea enim profunda est meretrix,et puteus angustus aliena,</p>
  <p class="verse" id="Prov.23.28"><sup><a href="#Prov.23.28" class="verse-number">28</a></sup> nam insidiatur ipsa in via quasi latroet iniquos in hominibus addet.</p>
  <p class="verse" id="Prov.23.29"><sup><a href="#Prov.23.29" class="verse-number">29</a></sup> Cui " Vae "? Cui " Eheu "?Cui rixae? Cui querela?Cui sine causa vulnera? Cui suffusio oculorum?</p>
  <p class="verse" id="Prov.23.30"><sup><a href="#Prov.23.30" class="verse-number">30</a></sup> His, qui commorantur in vinoet eunt, ut scrutentur mixtum.</p>
  <p class="verse" id="Prov.23.31"><sup><a href="#Prov.23.31" class="verse-number">31</a></sup> Ne intuearis vinum, quando flavescit,cum splenduerit in calice color eius:ingreditur blande,</p>
  <p class="verse" id="Prov.23.32"><sup><a href="#Prov.23.32" class="verse-number">32</a></sup> sed in novissimo mordebit ut coluberet sicut regulus vulnerat.</p>
  <p class="verse" id="Prov.23.33"><sup><a href="#Prov.23.33" class="verse-number">33</a></sup> Oculi tui videbunt extranea,et cor tuum loquetur perversa;</p>
  <p class="verse" id="Prov.23.34"><sup><a href="#Prov.23.34" class="verse-number">34</a></sup> et eris sicut dormiens in medio mariet quasi sopitus ad malum navis:</p>
  <p class="verse" id="Prov.23.35"><sup><a href="#Prov.23.35" class="verse-number">35</a></sup> " Verberaverunt me, sed non dolui,percusserunt me, et ego non sensi;quando evigilabo et rursus illud requiram? ".</p>
  <h2>Chapter 24</h2>
  <p class="verse" id="Prov.24.1"><sup><a href="#Prov.24.1" class="verse-number">1</a></sup> Ne aemuleris viros malosnec desideres esse cum eis,</p>
  <p class="verse" id="Prov.24.2"><sup><a href="#Prov.24.2" class="verse-number">2</a></sup> quia rapinas meditatur mens eorum,et perniciem labia eorum loquuntur.</p>
  <p class="verse" id="Prov.24.3"><sup><a href="#Prov.24.3" class="verse-number">3</a></sup> Sapientia aedificabitur domus,et prudentia roborabitur.</p>
  <p class="verse" id="Prov.24.4"><sup><a href="#Prov.24.4" class="verse-number">4</a></sup> In doctrina replebuntur cellaria,universa substantia pretiosa et pulcherrima.</p>
  <p class="verse" id="Prov.24.5"><sup><a href="#Prov.24.5" class="verse-number">5</a></sup> Vir sapiens fortis est,et vir doctus firmat robur.</p>
  <p class="verse" id="Prov.24.6"><sup><a href="#Prov.24.6" class="verse-number">6</a></sup> Quia cum dispositione parabis tibi bellum,et erit salus, ubi multa consilia sunt.</p>
  <p class="verse" id="Prov.24.7"><sup><a href="#Prov.24.7" class="verse-number">7</a></sup> Excelsa stulto sapientia,in porta non aperiet os suum.</p>
  <p class="verse" id="Prov.24.8"><sup><a href="#Prov.24.8" class="verse-number">8</a></sup> Qui cogitat mala facere,vir perniciosus vocabitur.</p>
  <p class="verse" id="Prov.24.9"><sup><a href="#Prov.24.9" class="verse-number">9</a></sup> Cogitatio stulti peccatum est,et abominatio hominum detractor.</p>
  <p class="verse" id="Prov.24.10"><sup><a href="#Prov.24.10" class="verse-number">10</a></sup> Si fueris lassus in die angustiae,coartabitur fortitudo tua.</p>
  <p class="verse" id="Prov.24.11"><sup><a href="#Prov.24.11" class="verse-number">11</a></sup> Erue eos, qui ducuntur ad mortem;et, qui trahuntur ad interitum, retine.</p>
  <p class="verse" id="Prov.24.12"><sup><a href="#Prov.24.12" class="verse-number">12</a></sup> Si dixeris: " Nesciebamus hoc ";nonne qui ponderator est cordis, ipse intellegit,et servatorem animae tuae nihil fallitreddetque homini iuxta opera sua?</p>
  <p class="verse" id="Prov.24.13"><sup><a href="#Prov.24.13" class="verse-number">13</a></sup> Comede, fili mi, mel, quia bonum estet favum dulcissimum gutturi tuo.</p>
  <p class="verse" id="Prov.24.14"><sup><a href="#Prov.24.14" class="verse-number">14</a></sup> Sic, scito, est sapientia animae tuae;quam cum inveneris, erit tibi posteritas,et spes tua non peribit.</p>
  <p class="verse" id="Prov.24.15"><sup><a href="#Prov.24.15" class="verse-number">15</a></sup> Ne insidieris, o nequam, domui iustineque vastes requiem eius.</p>
  <p class="verse" id="Prov.24.16"><sup><a href="#Prov.24.16" class="verse-number">16</a></sup> Septies enim cadet iustus et resurget;impii autem corruent in malum.</p>
  <p class="verse" id="Prov.24.17"><sup><a href="#Prov.24.17" class="verse-number">17</a></sup> Cum ceciderit inimicus tuus, ne gaudeas,et in ruina eius ne exsultet cor tuum,</p>
  <p class="verse" id="Prov.24.18"><sup><a href="#Prov.24.18" class="verse-number">18</a></sup> ne forte videat Dominus, et displiceat eiet auferat ab eo iram suam.</p>
  <p class="verse" id="Prov.24.19"><sup><a href="#Prov.24.19" class="verse-number">19</a></sup> Ne succendas ira in pessimosnec aemuleris impios,</p>
  <p class="verse" id="Prov.24.20"><sup><a href="#Prov.24.20" class="verse-number">20</a></sup> quoniam non erit posteritas maligno,et lucerna impiorum exstinguetur.</p>
  <p class="verse" id="Prov.24.21"><sup><a href="#Prov.24.21" class="verse-number">21</a></sup> Time Dominum, fili mi, et regemet cum nova sectantibus non commiscearis,</p>
  <p class="verse" id="Prov.24.22"><sup><a href="#Prov.24.22" class="verse-number">22</a></sup> quoniam repente consurget perditio eorum,et ruinam utriusque quis novit?</p>
  <p class="verse" id="Prov.24.23"><sup><a href="#Prov.24.23" class="verse-number">23</a></sup> Haec quoque sapientibus:Dignoscere personam in iudicio non est bonum.</p>
  <p class="verse" id="Prov.24.24"><sup><a href="#Prov.24.24" class="verse-number">24</a></sup> Qui dicit impio: " Iustus es ",maledicent ei populi, et detestabuntur eum tribus.</p>
  <p class="verse" id="Prov.24.25"><sup><a href="#Prov.24.25" class="verse-number">25</a></sup> Qui vero arguunt eum, laudabuntur,et super ipsos veniet benedictio boni.</p>
  <p class="verse" id="Prov.24.26"><sup><a href="#Prov.24.26" class="verse-number">26</a></sup> Labia deosculatur,qui recta verba respondet.</p>
  <p class="verse" id="Prov.24.27"><sup><a href="#Prov.24.27" class="verse-number">27</a></sup> Praepara foris opus tuumet diligenter exerce illud in agro tuo,ut postea aedifices domum tuam.</p>
  <p class="verse" id="Prov.24.28"><sup><a href="#Prov.24.28" class="verse-number">28</a></sup> Ne sis testis frustra contra proximum tuumnec decipias quemquam labiis tuis.</p>
  <p class="verse" id="Prov.24.29"><sup><a href="#Prov.24.29" class="verse-number">29</a></sup> Ne dicas: " Quomodo fecit mihi, sic faciam ei,reddam viro secundum opus suum ".</p>
  <p class="verse" id="Prov.24.30"><sup><a href="#Prov.24.30" class="verse-number">30</a></sup> Per agrum hominis pigri transiviet per vineam viri sensu carentis:</p>
  <p class="verse" id="Prov.24.31"><sup><a href="#Prov.24.31" class="verse-number">31</a></sup> et ecce totum repleverant urticae,et operuerant superficiem eius spinae,et maceria lapidum destructa erat;</p>
  <p class="verse" id="Prov.24.32"><sup><a href="#Prov.24.32" class="verse-number">32</a></sup> quod cum vidissem, posui in corde meo,vidi, didici disciplinam:</p>
  <p class="verse" id="Prov.24.33"><sup><a href="#Prov.24.33" class="verse-number">33</a></sup> " Parum dormies, modicum dormitabis,pauxillum manus conseres, ut quiescas,</p>
  <p class="verse" id="Prov.24.34"><sup><a href="#Prov.24.34" class="verse-number">34</a></sup> et veniet tibi quasi cursor egestas,et mendicitas quasi vir armatus ".</p>
  <h2>Chapter 25</h2>
  <p class="verse" id="Prov.25.1"><sup><a href="#Prov.25.1" class="verse-number">1</a></sup> Hae quoque parabolae Salomonis, quas transcripse runt viri Ezechiae regis Iudae.</p>
  <p class="verse" id="Prov.25.2"><sup><a href="#Prov.25.2" class="verse-number">2</a></sup> Gloria Dei est celare verbum,et gloria regum investigare sermonem.</p>
  <p class="verse" id="Prov.25.3"><sup><a href="#Prov.25.3" class="verse-number">3</a></sup> Caelum prae altitudine et terra prae profunditate,et cor regum inscrutabile.</p>
  <p class="verse" id="Prov.25.4"><sup><a href="#Prov.25.4" class="verse-number">4</a></sup> Aufer scorias de argento,et egredietur vas pro argentario.</p>
  <p class="verse" id="Prov.25.5"><sup><a href="#Prov.25.5" class="verse-number">5</a></sup> Aufer impium de conspectu regis,et firmabitur iustitia thronus eius.</p>
  <p class="verse" id="Prov.25.6"><sup><a href="#Prov.25.6" class="verse-number">6</a></sup> Ne gloriosus appareas coram regeet in loco magnorum ne steteris.</p>
  <p class="verse" id="Prov.25.7"><sup><a href="#Prov.25.7" class="verse-number">7</a></sup> Melius est enim ut dicatur tibi: " Ascende huc ",quam ut humilieris coram principe.</p>
  <p class="verse" id="Prov.25.8"><sup><a href="#Prov.25.8" class="verse-number">8</a></sup> Quae viderunt oculi tui,ne proferas in iurgio cito,quoniam quid facies postea,cum dehonestaverit te amicus tuus?</p>
  <p class="verse" id="Prov.25.9"><sup><a href="#Prov.25.9" class="verse-number">9</a></sup> Causam tuam tracta cum amico tuoet secretum extranei ne reveles,</p>
  <p class="verse" id="Prov.25.10"><sup><a href="#Prov.25.10" class="verse-number">10</a></sup> ne forte insultet tibi, cum audierit,et contumelia tua revocari non poterit.</p>
  <p class="verse" id="Prov.25.11"><sup><a href="#Prov.25.11" class="verse-number">11</a></sup> Mala aurea in ornatibus argenteis,verbum prolatum in tempore suo.</p>
  <p class="verse" id="Prov.25.12"><sup><a href="#Prov.25.12" class="verse-number">12</a></sup> Inauris aurea et margaritum fulgenssapiens, qui arguit super aurem audientem.</p>
  <p class="verse" id="Prov.25.13"><sup><a href="#Prov.25.13" class="verse-number">13</a></sup> Sicut frigus nivis in die messis,ita legatus fidelis ei, qui misit eum:animam ipsius recreat.</p>
  <p class="verse" id="Prov.25.14"><sup><a href="#Prov.25.14" class="verse-number">14</a></sup> Nubes et ventus et pluviae non sequentesvir gloriosus et promissa non complens.</p>
  <p class="verse" id="Prov.25.15"><sup><a href="#Prov.25.15" class="verse-number">15</a></sup> Patientia lenietur princeps,et lingua mollis confringet ossa.</p>
  <p class="verse" id="Prov.25.16"><sup><a href="#Prov.25.16" class="verse-number">16</a></sup> Mel invenisti? Comede, quod sufficit tibi,ne forte satiatus evomas illud.</p>
  <p class="verse" id="Prov.25.17"><sup><a href="#Prov.25.17" class="verse-number">17</a></sup> Subtrahe pedem tuum de domo proximi tui,ne quando satiatus oderit te.</p>
  <p class="verse" id="Prov.25.18"><sup><a href="#Prov.25.18" class="verse-number">18</a></sup> Malleus et gladius et sagitta acutahomo, qui loquitur contra proximum suum falsum testimonium.</p>
  <p class="verse" id="Prov.25.19"><sup><a href="#Prov.25.19" class="verse-number">19</a></sup> Dens putridus et pes vacillans,qui sperat super infideli in die angustiae.</p>
  <p class="verse" id="Prov.25.20"><sup><a href="#Prov.25.20" class="verse-number">20</a></sup> Sicut exuens pallium in die frigoris,sicut acetum in nitro,qui cantat carmina cordi tristi.</p>
  <p class="verse" id="Prov.25.21"><sup><a href="#Prov.25.21" class="verse-number">21</a></sup> Si esurierit inimicus tuus, ciba illum;si sitierit, pota illum:</p>
  <p class="verse" id="Prov.25.22"><sup><a href="#Prov.25.22" class="verse-number">22</a></sup> prunas enim congregabis super caput eius,et Dominus reddet tibi.</p>
  <p class="verse" id="Prov.25.23"><sup><a href="#Prov.25.23" class="verse-number">23</a></sup> Ventus aquilo parturit pluvias,et faciem tristem lingua detrahens.</p>
  <p class="verse" id="Prov.25.24"><sup><a href="#Prov.25.24" class="verse-number">24</a></sup> Melius est sedere in angulo domatisquam cum muliere litigiosa et in domo communi.</p>
  <p class="verse" id="Prov.25.25"><sup><a href="#Prov.25.25" class="verse-number">25</a></sup> Aqua frigida animae sitientiet nuntius bonus de terra longinqua.</p>
  <p class="verse" id="Prov.25.26"><sup><a href="#Prov.25.26" class="verse-number">26</a></sup> Fons turbatus pede et vena corruptaiustus cadens coram impio.</p>
  <p class="verse" id="Prov.25.27"><sup><a href="#Prov.25.27" class="verse-number">27</a></sup> Mel nimium comedere non est bonum,nec quaestus gloriae est gloria.</p>
  <p class="verse" id="Prov.25.28"><sup><a href="#Prov.25.28" class="verse-number">28</a></sup> Urbs diruta et absque murovir, qui non potest cohibere spiritum suum.</p>
  <h2>Chapter 26</h2>
  <p class="verse" id="Prov.26.1"><sup><a href="#Prov.26.1" class="verse-number">1</a></sup> Quomodo nix in aestate et pluvia in messe,sic indecens est stulto gloria.</p>
  <p class="verse" id="Prov.26.2"><sup><a href="#Prov.26.2" class="verse-number">2</a></sup> Sicut avis ad alia transvolans et hirundo volitans,sic maledictum frustra prolatum non superveniet.</p>
  <p class="verse" id="Prov.26.3"><sup><a href="#Prov.26.3" class="verse-number">3</a></sup> Flagellum equo et camus asinoet virga dorso stultorum.</p>
  <p class="verse" id="Prov.26.4"><sup><a href="#Prov.26.4" class="verse-number">4</a></sup> Ne respondeas stulto iuxta stultitiam suam,ne tu quoque efficiaris ei similis;</p>
  <p class="verse" id="Prov.26.5"><sup><a href="#Prov.26.5" class="verse-number">5</a></sup> responde stulto iuxta stultitiam suam,ne sibi sapiens esse videatur.</p>
  <p class="verse" id="Prov.26.6"><sup><a href="#Prov.26.6" class="verse-number">6</a></sup> Amputat sibi pedes et iniuriam bibit,qui mittit verba per manum stulti.</p>
  <p class="verse" id="Prov.26.7"><sup><a href="#Prov.26.7" class="verse-number">7</a></sup> Quomodo molles claudo tibiae,sic in ore stultorum parabola.</p>
  <p class="verse" id="Prov.26.8"><sup><a href="#Prov.26.8" class="verse-number">8</a></sup> Sicut qui celat lapidem in acervo,ita qui tribuit insipienti honorem.</p>
  <p class="verse" id="Prov.26.9"><sup><a href="#Prov.26.9" class="verse-number">9</a></sup> Spina crescens in manu temulenti,sic parabola in ore stultorum.</p>
  <p class="verse" id="Prov.26.10"><sup><a href="#Prov.26.10" class="verse-number">10</a></sup> Sagittarius, qui conicit ad omnia,ita qui stultum conducit et qui vagos conducit.</p>
  <p class="verse" id="Prov.26.11"><sup><a href="#Prov.26.11" class="verse-number">11</a></sup> Sicut canis, qui revertitur ad vomitum suum,sic stultus, qui iterat stultitiam suam.</p>
  <p class="verse" id="Prov.26.12"><sup><a href="#Prov.26.12" class="verse-number">12</a></sup> Vidisti hominem sapientem sibi videri?Magis illo spem habebit stultus.</p>
  <p class="verse" id="Prov.26.13"><sup><a href="#Prov.26.13" class="verse-number">13</a></sup> Dicit piger: " Leaena est in via,et leo in plateis ".</p>
  <p class="verse" id="Prov.26.14"><sup><a href="#Prov.26.14" class="verse-number">14</a></sup> Ostium vertitur in cardine suo,et piger in lectulo suo.</p>
  <p class="verse" id="Prov.26.15"><sup><a href="#Prov.26.15" class="verse-number">15</a></sup> Abscondit piger manum in catinoet laborat, si ad os suum eam converterit.</p>
  <p class="verse" id="Prov.26.16"><sup><a href="#Prov.26.16" class="verse-number">16</a></sup> Sapientior sibi piger videturseptem viris respondentibus sententias.</p>
  <p class="verse" id="Prov.26.17"><sup><a href="#Prov.26.17" class="verse-number">17</a></sup> Apprehendit auribus canem,qui transiens commiscetur rixae alterius.</p>
  <p class="verse" id="Prov.26.18"><sup><a href="#Prov.26.18" class="verse-number">18</a></sup> Sicut insanit, qui mittit sagittaset lanceas in mortem,</p>
  <p class="verse" id="Prov.26.19"><sup><a href="#Prov.26.19" class="verse-number">19</a></sup> ita vir, qui decipit amicum suumet dicit: " Nonne ludens feci? ".</p>
  <p class="verse" id="Prov.26.20"><sup><a href="#Prov.26.20" class="verse-number">20</a></sup> Cum defecerint ligna, exstinguetur ignis,et, susurrone subtracto, iurgia conquiescent.</p>
  <p class="verse" id="Prov.26.21"><sup><a href="#Prov.26.21" class="verse-number">21</a></sup> Sicut carbones ad prunas et ligna ad ignem,sic homo litigiosus ad inflammandas rixas.</p>
  <p class="verse" id="Prov.26.22"><sup><a href="#Prov.26.22" class="verse-number">22</a></sup> Verba susurronis quasi dulciaet ipsa perveniunt ad intima ventris.</p>
  <p class="verse" id="Prov.26.23"><sup><a href="#Prov.26.23" class="verse-number">23</a></sup> Sicut argentum sordidum ornans vas fictile,sic labia levia et cor malum.</p>
  <p class="verse" id="Prov.26.24"><sup><a href="#Prov.26.24" class="verse-number">24</a></sup> Labiis suis se dissimulabit inimicus,cum in corde tractaverit dolos:</p>
  <p class="verse" id="Prov.26.25"><sup><a href="#Prov.26.25" class="verse-number">25</a></sup> quando mollierit vocem suam, ne credideris ei,quoniam septem abominationes sunt in corde illius;</p>
  <p class="verse" id="Prov.26.26"><sup><a href="#Prov.26.26" class="verse-number">26</a></sup> operiet odium fraudulenter,revelabitur autem malitia eius in concilio.</p>
  <p class="verse" id="Prov.26.27"><sup><a href="#Prov.26.27" class="verse-number">27</a></sup> Qui fodit foveam, incidet in eam;et, qui volvit lapidem, revertetur ad eum.</p>
  <p class="verse" id="Prov.26.28"><sup><a href="#Prov.26.28" class="verse-number">28</a></sup> Lingua fallax non amat veritatem,et os lubricum operatur ruinas.</p>
  <h2>Chapter 27</h2>
  <p class="verse" id="Prov.27.1"><sup><a href="#Prov.27.1" class="verse-number">1</a></sup> Ne glorieris in crastinumignorans, quid superventura pariat dies.</p>
  <p class="verse" id="Prov.27.2"><sup><a href="#Prov.27.2" class="verse-number">2</a></sup> Laudet te alienus et non os tuum,extraneus et non labia tua.</p>
  <p class="verse" id="Prov.27.3"><sup><a href="#Prov.27.3" class="verse-number">3</a></sup> Grave est saxum et onerosa arena,sed ira stulti utroque gravior.</p>
  <p class="verse" id="Prov.27.4"><sup><a href="#Prov.27.4" class="verse-number">4</a></sup> Saevitas et erumpens furor,et coram zelo consistere quis poterit?</p>
  <p class="verse" id="Prov.27.5"><sup><a href="#Prov.27.5" class="verse-number">5</a></sup> Melior est manifesta correptioquam amor absconditus.</p>
  <p class="verse" id="Prov.27.6"><sup><a href="#Prov.27.6" class="verse-number">6</a></sup> Veriora sunt vulnera diligentisquam fraudulenta oscula odientis.</p>
  <p class="verse" id="Prov.27.7"><sup><a href="#Prov.27.7" class="verse-number">7</a></sup> Anima saturata calcabit favum,et anima esuriens etiam amarum pro dulci sumet.</p>
  <p class="verse" id="Prov.27.8"><sup><a href="#Prov.27.8" class="verse-number">8</a></sup> Sicut avis transmigrans de nido suo,sic vir errans longe a loco suo.</p>
  <p class="verse" id="Prov.27.9"><sup><a href="#Prov.27.9" class="verse-number">9</a></sup> Unguento et ture delectatur coret dulcedine amici in consilio ex animo.</p>
  <p class="verse" id="Prov.27.10"><sup><a href="#Prov.27.10" class="verse-number">10</a></sup> Amicum tuum et amicum patris tui ne dimiseriset domum fratris tui ne ingrediaris in die afflictionis tuae.Melior est vicinus iuxta quam frater procul.</p>
  <p class="verse" id="Prov.27.11"><sup><a href="#Prov.27.11" class="verse-number">11</a></sup> Stude sapientiae, fili mi, et laetifica cor meum,ut possim exprobranti mihi respondere sermonem.</p>
  <p class="verse" id="Prov.27.12"><sup><a href="#Prov.27.12" class="verse-number">12</a></sup> Astutus videns malum absconditus est;simplices transeuntes multati sunt.</p>
  <p class="verse" id="Prov.27.13"><sup><a href="#Prov.27.13" class="verse-number">13</a></sup> Tolle vestimentum eius, qui spopondit pro extraneo,et pro alienis aufer ei pignus.</p>
  <p class="verse" id="Prov.27.14"><sup><a href="#Prov.27.14" class="verse-number">14</a></sup> Qui benedicit proximo suo voce grandi mane consurgens,maledictio reputabitur ei.</p>
  <p class="verse" id="Prov.27.15"><sup><a href="#Prov.27.15" class="verse-number">15</a></sup> Tecta perstillantia in die frigoriset litigiosa mulier comparantur;</p>
  <p class="verse" id="Prov.27.16"><sup><a href="#Prov.27.16" class="verse-number">16</a></sup> qui retinet eam, quasi qui ventum teneat,et oleum dextera sua tenere reperietur.</p>
  <p class="verse" id="Prov.27.17"><sup><a href="#Prov.27.17" class="verse-number">17</a></sup> Ferrum ferro exacuitur,et homo exacuit faciem amici sui.</p>
  <p class="verse" id="Prov.27.18"><sup><a href="#Prov.27.18" class="verse-number">18</a></sup> Qui servat ficum, comedet fructus eius;et, qui custos est domini sui, glorificabitur.</p>
  <p class="verse" id="Prov.27.19"><sup><a href="#Prov.27.19" class="verse-number">19</a></sup> Quomodo in aqua facies prospicit ad faciem,sic cor hominis ad hominem.</p>
  <p class="verse" id="Prov.27.20"><sup><a href="#Prov.27.20" class="verse-number">20</a></sup> Infernus et Perditio numquam implentur,similiter et oculi hominum insatiabiles.</p>
  <p class="verse" id="Prov.27.21"><sup><a href="#Prov.27.21" class="verse-number">21</a></sup> Quomodo probatur in conflatorio argentum et in fornace aurum,sic probatur homo ore laudantis.</p>
  <p class="verse" id="Prov.27.22"><sup><a href="#Prov.27.22" class="verse-number">22</a></sup> Si pilo contuderis stultum in pila quasi ptisanas,non auferetur ab eo stultitia eius.</p>
  <p class="verse" id="Prov.27.23"><sup><a href="#Prov.27.23" class="verse-number">23</a></sup> Diligenter agnosce vultum pecoris tui;appone cor tuum ad greges,</p>
  <p class="verse" id="Prov.27.24"><sup><a href="#Prov.27.24" class="verse-number">24</a></sup> non enim habebis iugiter divitias.Num corona tribuetur in generationem et generationem?</p>
  <p class="verse" id="Prov.27.25"><sup><a href="#Prov.27.25" class="verse-number">25</a></sup> Nudata sunt prata, et apparuerunt herbae virentes,et collecta sunt fena de montibus;</p>
  <p class="verse" id="Prov.27.26"><sup><a href="#Prov.27.26" class="verse-number">26</a></sup> agni ad vestimentum tuum,et haedi ad agri pretium;</p>
  <p class="verse" id="Prov.27.27"><sup><a href="#Prov.27.27" class="verse-number">27</a></sup> sufficiat tibi lac caprarum in cibum tuumet in cibum domus tuae et ad victum ancillis tuis.</p>
  <h2>Chapter 28</h2>
  <p class="verse" id="Prov.28.1"><sup><a href="#Prov.28.1" class="verse-number">1</a></sup> Fugit impius, nemine persequente;iustus autem quasi leo confidens.</p>
  <p class="verse" id="Prov.28.2"><sup><a href="#Prov.28.2" class="verse-number">2</a></sup> Propter peccata terrae multi principes eius;et propter hominem intellegentem et sapientemrectus ordo longior erit.</p>
  <p class="verse" id="Prov.28.3"><sup><a href="#Prov.28.3" class="verse-number">3</a></sup> Vir pauper et calumnians pauperessimilis est imbri vehementi, in quo paratur fames.</p>
  <p class="verse" id="Prov.28.4"><sup><a href="#Prov.28.4" class="verse-number">4</a></sup> Qui derelinquunt legem, laudant impium;qui custodiunt, succenduntur contra eum.</p>
  <p class="verse" id="Prov.28.5"><sup><a href="#Prov.28.5" class="verse-number">5</a></sup> Viri mali non intellegunt iudicium;qui autem requirunt Dominum, animadvertunt omnia.</p>
  <p class="verse" id="Prov.28.6"><sup><a href="#Prov.28.6" class="verse-number">6</a></sup> Melior est pauper ambulans in simplicitate suaquam perversus in viis suis, quamquam dives.</p>
  <p class="verse" id="Prov.28.7"><sup><a href="#Prov.28.7" class="verse-number">7</a></sup> Qui custodit legem, filius sapiens est;qui autem comissatores pascit, confundit patrem suum.</p>
  <p class="verse" id="Prov.28.8"><sup><a href="#Prov.28.8" class="verse-number">8</a></sup> Qui coacervat divitias suas usuris et fenore,liberali in pauperes congregat eas.</p>
  <p class="verse" id="Prov.28.9"><sup><a href="#Prov.28.9" class="verse-number">9</a></sup> Qui declinat aures suas, ne audiat legem,oratio quoque eius erit exsecrabilis.</p>
  <p class="verse" id="Prov.28.10"><sup><a href="#Prov.28.10" class="verse-number">10</a></sup> Qui decipit iustos in via mala, in interitu suo corruet,et simplices possidebunt bona eius.</p>
  <p class="verse" id="Prov.28.11"><sup><a href="#Prov.28.11" class="verse-number">11</a></sup> Sapiens sibi videtur vir dives,pauper autem prudens scrutabitur eum.</p>
  <p class="verse" id="Prov.28.12"><sup><a href="#Prov.28.12" class="verse-number">12</a></sup> In exsultatione iustorum multa gloria est,et, cum exaltantur impii, abscondit se homo.</p>
  <p class="verse" id="Prov.28.13"><sup><a href="#Prov.28.13" class="verse-number">13</a></sup> Qui abscondit scelera sua, non prosperabit;qui autem confessus fuerit et reliquerit ea,misericordiam consequetur.</p>
  <p class="verse" id="Prov.28.14"><sup><a href="#Prov.28.14" class="verse-number">14</a></sup> Beatus homo, qui semper est pavidus;qui vero indurat cor suum, corruet in malum.</p>
  <p class="verse" id="Prov.28.15"><sup><a href="#Prov.28.15" class="verse-number">15</a></sup> Leo rugiens et ursus esuriensprinceps impius super populum pauperem.</p>
  <p class="verse" id="Prov.28.16"><sup><a href="#Prov.28.16" class="verse-number">16</a></sup> Dux indigens prudentia multos opprimet;qui autem odit avaritiam, longi fient dies eius.</p>
  <p class="verse" id="Prov.28.17"><sup><a href="#Prov.28.17" class="verse-number">17</a></sup> Hominem, animae cuiusdam sanguine gravatum,si usque ad lacum fugerit, nemo sustineat.</p>
  <p class="verse" id="Prov.28.18"><sup><a href="#Prov.28.18" class="verse-number">18</a></sup> Qui ambulat simpliciter, salvus erit;qui perversis graditur viis, subito concidet.</p>
  <p class="verse" id="Prov.28.19"><sup><a href="#Prov.28.19" class="verse-number">19</a></sup> Qui operatur terram suam, satiabitur panibus;qui autem sectatur otium, replebitur egestate.</p>
  <p class="verse" id="Prov.28.20"><sup><a href="#Prov.28.20" class="verse-number">20</a></sup> Vir fidelis multum laudabitur;qui autem festinat ditari, non erit innocens.</p>
  <p class="verse" id="Prov.28.21"><sup><a href="#Prov.28.21" class="verse-number">21</a></sup> Qui dignoscit in iudicio faciem, non benefacit;et pro buccella panis praevaricatur homo.</p>
  <p class="verse" id="Prov.28.22"><sup><a href="#Prov.28.22" class="verse-number">22</a></sup> Festinat ditari vir invidus,ignorat quod egestas superveniet ei.</p>
  <p class="verse" id="Prov.28.23"><sup><a href="#Prov.28.23" class="verse-number">23</a></sup> Qui corripit hominem, gratiam postea invenietmagis quam ille, qui lingua blanditur.</p>
  <p class="verse" id="Prov.28.24"><sup><a href="#Prov.28.24" class="verse-number">24</a></sup> Qui abripit aliquid a patre suo et a matreet dicit: " Hoc non est peccatum ",particeps homicidae est.</p>
  <p class="verse" id="Prov.28.25"><sup><a href="#Prov.28.25" class="verse-number">25</a></sup> Qui desiderium dilatat, iurgia concitat;qui vero sperat in Domino, impinguabitur.</p>
  <p class="verse" id="Prov.28.26"><sup><a href="#Prov.28.26" class="verse-number">26</a></sup> Qui confidit in corde suo, stultus est;qui autem graditur sapienter, ipse salvabitur.</p>
  <p class="verse" id="Prov.28.27"><sup><a href="#Prov.28.27" class="verse-number">27</a></sup> Qui dat pauperi, non indigebit;qui autem occultat oculos, abundabit maledictis.</p>
  <p class="verse" id="Prov.28.28"><sup><a href="#Prov.28.28" class="verse-number">28</a></sup> Cum surrexerint impii, abscondentur homines;cum illi perierint, multiplicabuntur iusti.</p>
  <h2>Chapter 29</h2>
  <p class="verse" id="Prov.29.1"><sup><a href="#Prov.29.1" class="verse-number">1</a></sup> Vir, qui correptiones dura cervice contemnit,subito conteretur absque sanatione.</p>
  <p class="verse" id="Prov.29.2"><sup><a href="#Prov.29.2" class="verse-number">2</a></sup> In multiplicatione iustorum laetabitur vulgus;et in dominatione impii gemet populus.</p>
  <p class="verse" id="Prov.29.3"><sup><a href="#Prov.29.3" class="verse-number">3</a></sup> Vir, qui amat sapientiam, laetificat patrem suum;qui autem nutrit scorta, perdet substantiam.</p>
  <p class="verse" id="Prov.29.4"><sup><a href="#Prov.29.4" class="verse-number">4</a></sup> Rex in iustitia erigit terram;vir acceptor donorum destruet eam.</p>
  <p class="verse" id="Prov.29.5"><sup><a href="#Prov.29.5" class="verse-number">5</a></sup> Homo, qui blanditur amico suo,rete expandit gressibus eius.</p>
  <p class="verse" id="Prov.29.6"><sup><a href="#Prov.29.6" class="verse-number">6</a></sup> In peccato vir iniquus irretitur laqueo,et iustus exsultabit atque gaudebit.</p>
  <p class="verse" id="Prov.29.7"><sup><a href="#Prov.29.7" class="verse-number">7</a></sup> Novit iustus causam pauperum,impius ignorat scientiam.</p>
  <p class="verse" id="Prov.29.8"><sup><a href="#Prov.29.8" class="verse-number">8</a></sup> Homines pestilentes dissipant civitatem;sapientes vero avertunt furorem.</p>
  <p class="verse" id="Prov.29.9"><sup><a href="#Prov.29.9" class="verse-number">9</a></sup> Vir sapiens, si cum stulto iudicio contenderit,sive irascatur sive rideat, non inveniet requiem.</p>
  <p class="verse" id="Prov.29.10"><sup><a href="#Prov.29.10" class="verse-number">10</a></sup> Viri sanguinum oderunt simplicem;iusti autem quaerunt animam eius.</p>
  <p class="verse" id="Prov.29.11"><sup><a href="#Prov.29.11" class="verse-number">11</a></sup> Totum spiritum suum profert stultus;sapiens mitigat eum in posterum.</p>
  <p class="verse" id="Prov.29.12"><sup><a href="#Prov.29.12" class="verse-number">12</a></sup> Princeps, qui libenter audit verba mendacii,omnes ministros habet impios.</p>
  <p class="verse" id="Prov.29.13"><sup><a href="#Prov.29.13" class="verse-number">13</a></sup> Pauper et oppressor obviaverunt sibi,utriusque oculorum illuminator est Dominus.</p>
  <p class="verse" id="Prov.29.14"><sup><a href="#Prov.29.14" class="verse-number">14</a></sup> Rex, qui iudicat in veritate pauperes,thronus eius in aeternum firmabitur.</p>
  <p class="verse" id="Prov.29.15"><sup><a href="#Prov.29.15" class="verse-number">15</a></sup> Virga atque correptio tribuit sapientiam;puer autem, qui dimittitur voluntati suae, confundit matrem suam.</p>
  <p class="verse" id="Prov.29.16"><sup><a href="#Prov.29.16" class="verse-number">16</a></sup> In multiplicatione impiorum multiplicabuntur scelera,et iusti ruinas eorum videbunt.</p>
  <p class="verse" id="Prov.29.17"><sup><a href="#Prov.29.17" class="verse-number">17</a></sup> Erudi filium tuum, et refrigerabit teet dabit delicias animae tuae.</p>
  <p class="verse" id="Prov.29.18"><sup><a href="#Prov.29.18" class="verse-number">18</a></sup> Cum visio defecerit, dissipabitur populus;qui vero custodit legem, beatus est.</p>
  <p class="verse" id="Prov.29.19"><sup><a href="#Prov.29.19" class="verse-number">19</a></sup> Servus verbis non potest erudiri,quia intellegit et respondere contemnit.</p>
  <p class="verse" id="Prov.29.20"><sup><a href="#Prov.29.20" class="verse-number">20</a></sup> Vidisti hominem velocem ad loquendum?Magis illo spem habebit insipiens.</p>
  <p class="verse" id="Prov.29.21"><sup><a href="#Prov.29.21" class="verse-number">21</a></sup> Qui delicate a pueritia nutrit servum suum,postea sentiet eum contumacem.</p>
  <p class="verse" id="Prov.29.22"><sup><a href="#Prov.29.22" class="verse-number">22</a></sup> Vir iracundus provocat rixas;et, qui ad indignandum facilis est, erit ad peccandum proclivior.</p>
  <p class="verse" id="Prov.29.23"><sup><a href="#Prov.29.23" class="verse-number">23</a></sup> Superbia hominis humiliabit eum,et humilis spiritu suscipiet gloriam.</p>
  <p class="verse" id="Prov.29.24"><sup><a href="#Prov.29.24" class="verse-number">24</a></sup> Qui cum fure participat, odit animam suam;adiuramentum audit et non indicat.</p>
  <p class="verse" id="Prov.29.25"><sup><a href="#Prov.29.25" class="verse-number">25</a></sup> Timor hominis inducit laqueum;qui sperat in Domino, sublevabitur.</p>
  <p class="verse" id="Prov.29.26"><sup><a href="#Prov.29.26" class="verse-number">26</a></sup> Multi requirunt faciem principis;et iudicium a Domino egreditur singulorum.</p>
  <p class="verse" id="Prov.29.27"><sup><a href="#Prov.29.27" class="verse-number">27</a></sup> Abominantur iusti virum impium;et abominantur impii eos, qui recta sunt via.</p>
  <h2>Chapter 30</h2>
  <p class="verse" id="Prov.30.1"><sup><a href="#Prov.30.1" class="verse-number">1</a></sup> Verba Agur filii Iaces ex Massa.Oraculum hominis ad Itiel,ad Itiel et Ucal.</p>
  <p class="verse" id="Prov.30.2"><sup><a href="#Prov.30.2" class="verse-number">2</a></sup> Quoniam stultissimus sum virorum,et sapientia hominum non est mecum;</p>
  <p class="verse" id="Prov.30.3"><sup><a href="#Prov.30.3" class="verse-number">3</a></sup> et non didici sapientiamet scientiam sanctorum non novi.</p>
  <p class="verse" id="Prov.30.4"><sup><a href="#Prov.30.4" class="verse-number">4</a></sup> Quis ascendit in caelum atque descendit?Quis continuit spiritum in manibus suis?Quis colligavit aquas quasi in vestimento?Quis statuit omnes terminos terrae?Quod nomen est eius, et quod nomen filii eius, si nosti?</p>
  <p class="verse" id="Prov.30.5"><sup><a href="#Prov.30.5" class="verse-number">5</a></sup> Omnis sermo Dei probatusclipeus est sperantibus in eum.</p>
  <p class="verse" id="Prov.30.6"><sup><a href="#Prov.30.6" class="verse-number">6</a></sup> Ne addas quidquam verbis illius:et arguaris inveniarisque mendax.</p>
  <p class="verse" id="Prov.30.7"><sup><a href="#Prov.30.7" class="verse-number">7</a></sup> Duo rogavi te,ne deneges mihi, antequam moriar:</p>
  <p class="verse" id="Prov.30.8"><sup><a href="#Prov.30.8" class="verse-number">8</a></sup> vanitatem et verba mendacia longe fac a me,mendicitatem et divitias ne dederis mihi,tribue tantum victum demensum mihi,</p>
  <p class="verse" id="Prov.30.9"><sup><a href="#Prov.30.9" class="verse-number">9</a></sup> ne forte satiatus illiciar ad negandumet dicam: " Quis est Dominus? "aut egestate compulsus fureret periurem nomen Dei mei.</p>
  <p class="verse" id="Prov.30.10"><sup><a href="#Prov.30.10" class="verse-number">10</a></sup> Ne calumnieris servum ad dominum suum,ne forte maledicat tibi, et puniaris.</p>
  <p class="verse" id="Prov.30.11"><sup><a href="#Prov.30.11" class="verse-number">11</a></sup> Generatio, quae patri suo maledicitet quae matri suae non benedicit.</p>
  <p class="verse" id="Prov.30.12"><sup><a href="#Prov.30.12" class="verse-number">12</a></sup> Generatio, quae sibi munda videturet non est lota a sordibus suis.</p>
  <p class="verse" id="Prov.30.13"><sup><a href="#Prov.30.13" class="verse-number">13</a></sup> Generatio, cuius oculi quam excelsi sunt,et palpebrae eius in alta surrectae!</p>
  <p class="verse" id="Prov.30.14"><sup><a href="#Prov.30.14" class="verse-number">14</a></sup> Generatio, quae pro dentibus gladios habet,et cultri molares eius,ut comedat inopes de terraet pauperes ex hominibus.</p>
  <p class="verse" id="Prov.30.15"><sup><a href="#Prov.30.15" class="verse-number">15</a></sup> Sanguisugae duae sunt filiae: Affer, affer! ".Tria sunt insaturabilia,et quattuor, quae numquam dicunt: " Sufficit! ":</p>
  <p class="verse" id="Prov.30.16"><sup><a href="#Prov.30.16" class="verse-number">16</a></sup> infernus et venter sterilis,terra, quae non satiatur aqua,ignis, qui numquam dicit: " Sufficit! ".</p>
  <p class="verse" id="Prov.30.17"><sup><a href="#Prov.30.17" class="verse-number">17</a></sup> Oculum, qui subsannat patremet qui despicit obsequium matris suae,effodiant eum corvi de torrente,et comedant eum filii aquilae.</p>
  <p class="verse" id="Prov.30.18"><sup><a href="#Prov.30.18" class="verse-number">18</a></sup> Tria sunt nimis difficilia mihi,et quattuor penitus ignoro:</p>
  <p class="verse" id="Prov.30.19"><sup><a href="#Prov.30.19" class="verse-number">19</a></sup> viam aquilae in caelo,viam colubri super petram,viam navis in medio mariet viam viri in adulescentula.</p>
  <p class="verse" id="Prov.30.20"><sup><a href="#Prov.30.20" class="verse-number">20</a></sup> Talis est et via mulieris adulterae,quae comedit et tergens os suum dicit: Non sum operata malum ".</p>
  <p class="verse" id="Prov.30.21"><sup><a href="#Prov.30.21" class="verse-number">21</a></sup> Per tria movetur terra,et quattuor non potest sustinere:</p>
  <p class="verse" id="Prov.30.22"><sup><a href="#Prov.30.22" class="verse-number">22</a></sup> per servum, cum regnaverit,per stultum, cum saturatus fuerit cibo,</p>
  <p class="verse" id="Prov.30.23"><sup><a href="#Prov.30.23" class="verse-number">23</a></sup> per odiosam mulierem, cum in matrimonio fuerit assumpta,et per ancillam, cum fuerit heres dominae suae.</p>
  <p class="verse" id="Prov.30.24"><sup><a href="#Prov.30.24" class="verse-number">24</a></sup> Quattuor sunt minima terrae,et ipsa sunt sapientiora sapientibus:</p>
  <p class="verse" id="Prov.30.25"><sup><a href="#Prov.30.25" class="verse-number">25</a></sup> formicae populus infirmus,quae praeparant in messe cibum sibi;</p>
  <p class="verse" id="Prov.30.26"><sup><a href="#Prov.30.26" class="verse-number">26</a></sup> hyraces plebs invalida,qui collocant in petra cubile suum;</p>
  <p class="verse" id="Prov.30.27"><sup><a href="#Prov.30.27" class="verse-number">27</a></sup> regem locusta non habetet egreditur universa per turmas suas;</p>
  <p class="verse" id="Prov.30.28"><sup><a href="#Prov.30.28" class="verse-number">28</a></sup> stellio manibus nitituret moratur in aedibus regis.</p>
  <p class="verse" id="Prov.30.29"><sup><a href="#Prov.30.29" class="verse-number">29</a></sup> Tria sunt, quae bene gradiuntur,et quattuor, quae incedunt feliciter:</p>
  <p class="verse" id="Prov.30.30"><sup><a href="#Prov.30.30" class="verse-number">30</a></sup> leo fortissimus bestiarumad nullius pavebit occursum,</p>
  <p class="verse" id="Prov.30.31"><sup><a href="#Prov.30.31" class="verse-number">31</a></sup> gallus succinctus lumbos et arieset rex, qui secum habet exercitum.</p>
  <p class="verse" id="Prov.30.32"><sup><a href="#Prov.30.32" class="verse-number">32</a></sup> Si stultum te praebuisti, postquam elevatus es in sublime,et si considerasti, ori impone manum.</p>
  <p class="verse" id="Prov.30.33"><sup><a href="#Prov.30.33" class="verse-number">33</a></sup> Qui enim fortiter premit lac, exprimit butyrum,et, qui vehementer emungit nares, elicit sanguinem,et, qui provocat iras, producit discordias.</p>
  <h2>Chapter 31</h2>
  <p class="verse" id="Prov.31.1"><sup><a href="#Prov.31.1" class="verse-number">1</a></sup> Verba Lamuelis regis Massa, quae erudivit eum mater eius.</p>
  <p class="verse" id="Prov.31.2"><sup><a href="#Prov.31.2" class="verse-number">2</a></sup> Quid, fili mi? Quid, fili uteri mei?Quid, fili votorum meorum?</p>
  <p class="verse" id="Prov.31.3"><sup><a href="#Prov.31.3" class="verse-number">3</a></sup> Ne dederis mulieribus substantiam tuamet vias tuas illis, quae delent reges.</p>
  <p class="verse" id="Prov.31.4"><sup><a href="#Prov.31.4" class="verse-number">4</a></sup> Non decet reges, o Lamuel, non decet reges bibere vinum,nec magistratus desiderare siceram,</p>
  <p class="verse" id="Prov.31.5"><sup><a href="#Prov.31.5" class="verse-number">5</a></sup> ne forte bibant et obliviscantur iudiciorumet mutent causam omnium filiorum pauperis.</p>
  <p class="verse" id="Prov.31.6"><sup><a href="#Prov.31.6" class="verse-number">6</a></sup> Date siceram pereuntiet vinum his, qui amaro sunt animo:</p>
  <p class="verse" id="Prov.31.7"><sup><a href="#Prov.31.7" class="verse-number">7</a></sup> bibat et obliviscatur egestatis suaeet doloris sui non recordetur amplius.</p>
  <p class="verse" id="Prov.31.8"><sup><a href="#Prov.31.8" class="verse-number">8</a></sup> Aperi os tuum pro mutoet causis omnium filiorum, qui pereunt;</p>
  <p class="verse" id="Prov.31.9"><sup><a href="#Prov.31.9" class="verse-number">9</a></sup> aperi os tuum, decerne, quod iustum est,et iudica inopem et pauperem.</p>
  <p class="verse" id="Prov.31.10"><sup><a href="#Prov.31.10" class="verse-number">10</a></sup> ALEPH. Mulierem fortem quis inveniet?Longe super gemmas pretium eius.</p>
  <p class="verse" id="Prov.31.11"><sup><a href="#Prov.31.11" class="verse-number">11</a></sup> BETH. Confidit in ea cor viri sui et spoliis non indigebit.</p>
  <p class="verse" id="Prov.31.12"><sup><a href="#Prov.31.12" class="verse-number">12</a></sup> GHIMEL. Reddet ei bonum et non malum omnibus diebus vitae suae.</p>
  <p class="verse" id="Prov.31.13"><sup><a href="#Prov.31.13" class="verse-number">13</a></sup> DALETH. Quaesivit lanam et linumet operata est delectatione manuum suarum.</p>
  <p class="verse" id="Prov.31.14"><sup><a href="#Prov.31.14" class="verse-number">14</a></sup> HE. Facta est quasi navis institorisde longe portans panem suum.</p>
  <p class="verse" id="Prov.31.15"><sup><a href="#Prov.31.15" class="verse-number">15</a></sup> VAU. Et de nocte surrexitdeditque praedam domesticis suiset cibaria ancillis suis.</p>
  <p class="verse" id="Prov.31.16"><sup><a href="#Prov.31.16" class="verse-number">16</a></sup> ZAIN. Consideravit agrum et emit eum;de fructu manuum suarum plantavit vineam.</p>
  <p class="verse" id="Prov.31.17"><sup><a href="#Prov.31.17" class="verse-number">17</a></sup> HETH. Accinxit fortitudine lumbos suoset roboravit brachium suum.</p>
  <p class="verse" id="Prov.31.18"><sup><a href="#Prov.31.18" class="verse-number">18</a></sup> TETH. Gustavit et vidit quia bona est negotiatio eius;non exstinguetur in nocte lucerna eius.</p>
  <p class="verse" id="Prov.31.19"><sup><a href="#Prov.31.19" class="verse-number">19</a></sup> IOD. Manum suam misit ad colos,et digiti eius apprehenderunt fusum.</p>
  <p class="verse" id="Prov.31.20"><sup><a href="#Prov.31.20" class="verse-number">20</a></sup> CAPH. Palmas suas aperuit inopiet manum suam extendit ad pauperem.</p>
  <p class="verse" id="Prov.31.21"><sup><a href="#Prov.31.21" class="verse-number">21</a></sup> LAMED. Non timebit domui suae a frigoribus nivis:omnes enim domestici eius vestiti sunt duplicibus.</p>
  <p class="verse" id="Prov.31.22"><sup><a href="#Prov.31.22" class="verse-number">22</a></sup> MEM. Stragulatam vestem fecit sibi;byssus et purpura indumentum eius.</p>
  <p class="verse" id="Prov.31.23"><sup><a href="#Prov.31.23" class="verse-number">23</a></sup> NUN. Nobilis in portis vir eius,quando sederit cum senatoribus terrae.</p>
  <p class="verse" id="Prov.31.24"><sup><a href="#Prov.31.24" class="verse-number">24</a></sup> SAMECH. Sindonem fecit et vendiditet cingulum tradidit Chananaeo.</p>
  <p class="verse" id="Prov.31.25"><sup><a href="#Prov.31.25" class="verse-number">25</a></sup> Ain. Fortitudo et decor indumentum eius,et ridebit in die novissimo.</p>
  <p class="verse" id="Prov.31.26"><sup><a href="#Prov.31.26" class="verse-number">26</a></sup> PHE. Os suum aperuit sapientiae,et lex clementiae in lingua eius.</p>
  <p class="verse" id="Prov.31.27"><sup><a href="#Prov.31.27" class="verse-number">27</a></sup> SADE. Consideravit semitas domus suaeet panem otiosa non comedit.</p>
  <p class="verse" id="Prov.31.28"><sup><a href="#Prov.31.28" class="verse-number">28</a></sup> COPH. Surrexerunt filii eius et beatissimam praedicaverunt,vir eius et laudavit eam:</p>
  <p class="verse" id="Prov.31.29"><sup><a href="#Prov.31.29" class="verse-number">29</a></sup> RES. " Multae filiae fortiter operatae sunt,tu supergressa es universas ".</p>
  <p class="verse" id="Prov.31.30"><sup><a href="#Prov.31.30" class="verse-number">30</a></sup> SIN. Fallax gratia et vana est pulchritudo;mulier timens Dominum ipsa laudabitur.</p>
  <p class="verse" id="Prov.31.31"><sup><a href="#Prov.31.31" class="verse-number">31</a></sup> TAU. Date ei de fructu manuum suarum,et laudent eam in portis opera eius.</p>
</body>
</html>
