<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula ad Colossenses</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula ad Colossenses</h1>
  <h2>Chapter 1</h2>
  <p class="verse" id="Col.1.1"><sup><a href="#Col.1.1" class="verse-number">1</a></sup> Paulus, apostolus Christi Iesu per voluntatem Dei, et Timo theus frater</p>
  <p class="verse" id="Col.1.2"><sup><a href="#Col.1.2" class="verse-number">2</a></sup> his, qui sunt Colossis, sanctis et fidelibus fratribus in Christo: gratia vobis et pax a Deo Patre nostro.</p>
  <p class="verse" id="Col.1.3"><sup><a href="#Col.1.3" class="verse-number">3</a></sup> Gratias agimus Deo Patri Domini nostri Iesu Christi semper pro vobis orantes,</p>
  <p class="verse" id="Col.1.4"><sup><a href="#Col.1.4" class="verse-number">4</a></sup> audientes fidem vestram in Christo Iesu et dilectionem, quam habetis in sanctos omnes,</p>
  <p class="verse" id="Col.1.5"><sup><a href="#Col.1.5" class="verse-number">5</a></sup> propter spem, quae reposita est vobis in caelis, quam ante audistis in verbo veritatis evangelii,</p>
  <p class="verse" id="Col.1.6"><sup><a href="#Col.1.6" class="verse-number">6</a></sup> quod pervenit ad vos, sicut et in universo mundo est fructificans et crescens, sicut et in vobis, ex ea die, qua audistis et cognovistis gratiam Dei in veritate;</p>
  <p class="verse" id="Col.1.7"><sup><a href="#Col.1.7" class="verse-number">7</a></sup> sicut didicistis ab Epaphra carissimo conservo nostro, qui est fidelis pro nobis minister Christi,</p>
  <p class="verse" id="Col.1.8"><sup><a href="#Col.1.8" class="verse-number">8</a></sup> qui etiam manifestavit nobis dilectionem vestram in Spiritu.</p>
  <p class="verse" id="Col.1.9"><sup><a href="#Col.1.9" class="verse-number">9</a></sup> Ideo et nos, ex qua die audivimus, non cessamus pro vobis orantes et postulantes, ut impleamini agnitione voluntatis eius in omni sapientia et intellectu spiritali,</p>
  <p class="verse" id="Col.1.10"><sup><a href="#Col.1.10" class="verse-number">10</a></sup> ut ambuletis digne Domino per omnia placentes, in omni opere bono fructificantes et crescentes in scientia Dei,</p>
  <p class="verse" id="Col.1.11"><sup><a href="#Col.1.11" class="verse-number">11</a></sup> in omni virtute confortati secundum potentiam claritatis eius in omnem patientiam et longanimitatem, cum gaudio</p>
  <p class="verse" id="Col.1.12"><sup><a href="#Col.1.12" class="verse-number">12</a></sup> gratias agentes Patri,qui idoneos vos fecit in partem sortis sanctorum in lumine;</p>
  <p class="verse" id="Col.1.13"><sup><a href="#Col.1.13" class="verse-number">13</a></sup> qui eripuit nos de potestate tenebrarumet transtulit in regnum Filii dilectionis suae,</p>
  <p class="verse" id="Col.1.14"><sup><a href="#Col.1.14" class="verse-number">14</a></sup> in quo habemus redemptionem,remissionem peccatorum;</p>
  <p class="verse" id="Col.1.15"><sup><a href="#Col.1.15" class="verse-number">15</a></sup> qui est imago Dei invisibilis,primogenitus omnis creaturae,</p>
  <p class="verse" id="Col.1.16"><sup><a href="#Col.1.16" class="verse-number">16</a></sup> quia in ipso condita sunt universa in caelis et in terra,visibilia et invisibilia,sive throni sive dominationessive principatus sive potestates.Omnia per ipsum et in ipsum creata sunt,</p>
  <p class="verse" id="Col.1.17"><sup><a href="#Col.1.17" class="verse-number">17</a></sup> et ipse est ante omnia,et omnia in ipso constant.</p>
  <p class="verse" id="Col.1.18"><sup><a href="#Col.1.18" class="verse-number">18</a></sup> Et ipse est caput corporis ecclesiae;qui est principium, primogenitus ex mortuis,ut sit in omnibus ipse primatum tenens,</p>
  <p class="verse" id="Col.1.19"><sup><a href="#Col.1.19" class="verse-number">19</a></sup> quia in ipso complacuit omnem plenitudinem habitare</p>
  <p class="verse" id="Col.1.20"><sup><a href="#Col.1.20" class="verse-number">20</a></sup> et per eum reconciliare omnia in ipsum,pacificans per sanguinem crucis eius,sive quae in terris sive quae in caelis sunt.</p>
  <p class="verse" id="Col.1.21"><sup><a href="#Col.1.21" class="verse-number">21</a></sup> Et vos, cum essetis aliquando alienati et inimici sensu in operibus malis,</p>
  <p class="verse" id="Col.1.22"><sup><a href="#Col.1.22" class="verse-number">22</a></sup> nunc autem reconciliavit in corpore carnis eius per mortem exhibere vos sanctos et immaculatos et irreprehensibiles coram ipso;</p>
  <p class="verse" id="Col.1.23"><sup><a href="#Col.1.23" class="verse-number">23</a></sup> si tamen permanetis in fide fundati et stabiles et immobiles a spe evangelii, quod audistis, quod praedicatum est in universa creatura, quae sub caelo est, cuius factus sum ego Paulus minister.</p>
  <p class="verse" id="Col.1.24"><sup><a href="#Col.1.24" class="verse-number">24</a></sup> Nunc gaudeo in passionibus pro vobis et adimpleo, ea quae desunt passionum Christi in carne mea pro corpore eius, quod est ecclesia,</p>
  <p class="verse" id="Col.1.25"><sup><a href="#Col.1.25" class="verse-number">25</a></sup> cuius factus sum ego minister secundum dispensationem Dei, quae data est mihi in vos, ut impleam verbum Dei;</p>
  <p class="verse" id="Col.1.26"><sup><a href="#Col.1.26" class="verse-number">26</a></sup> mysterium, quod absconditum fuit a saeculis et generationibus, nunc autem manifestatum est sanctis eius,</p>
  <p class="verse" id="Col.1.27"><sup><a href="#Col.1.27" class="verse-number">27</a></sup> quibus voluit Deus notas facere divitias gloriae mysterii huius in gentibus, quod est Christus in vobis, spes gloriae;</p>
  <p class="verse" id="Col.1.28"><sup><a href="#Col.1.28" class="verse-number">28</a></sup> quem nos annuntiamus, commonentes omnem hominem et docentes omnem hominem in omni sapientia, ut exhibeamus omnem hominem perfectum in Christo;</p>
  <p class="verse" id="Col.1.29"><sup><a href="#Col.1.29" class="verse-number">29</a></sup> ad quod et laboro certando secundum operationem eius, quae operatur in me in virtute.</p>
  <h2>Chapter 2</h2>
  <p class="verse" id="Col.2.1"><sup><a href="#Col.2.1" class="verse-number">1</a></sup> Volo enim vos scire qualem sollicitudinem habeam pro vo bis et pro his, qui sunt Laodiciae, et quicumque non viderunt faciem meam in carne,</p>
  <p class="verse" id="Col.2.2"><sup><a href="#Col.2.2" class="verse-number">2</a></sup> ut consolentur corda ipsorum instructi in caritate et in omnes divitias plenitudinis intellectus, in agnitionem mysterii Dei, Christi,</p>
  <p class="verse" id="Col.2.3"><sup><a href="#Col.2.3" class="verse-number">3</a></sup> in quo sunt omnes thesauri sapientiae et scientiae absconditi.</p>
  <p class="verse" id="Col.2.4"><sup><a href="#Col.2.4" class="verse-number">4</a></sup> Hoc dico, ut nemo vos decipiat in subtilitate sermonum.</p>
  <p class="verse" id="Col.2.5"><sup><a href="#Col.2.5" class="verse-number">5</a></sup> Nam etsi corpore absens sum, sed spiritu vobiscum sum, gaudens et videns ordinem vestrum et firmamentum eius, quae in Christum est, fidei vestrae.</p>
  <p class="verse" id="Col.2.6"><sup><a href="#Col.2.6" class="verse-number">6</a></sup> Sicut ergo accepistis Christum Iesum Dominum, in ipso ambulate,</p>
  <p class="verse" id="Col.2.7"><sup><a href="#Col.2.7" class="verse-number">7</a></sup> radicati et superaedificati in ipso et confirmati fide, sicut didicistis, abundantes in gratiarum actione.</p>
  <p class="verse" id="Col.2.8"><sup><a href="#Col.2.8" class="verse-number">8</a></sup> Videte, ne quis vos depraedetur per philosophiam et inanem fallaciam secundum traditionem hominum, secundum elementa mundi et non secundum Christum;</p>
  <p class="verse" id="Col.2.9"><sup><a href="#Col.2.9" class="verse-number">9</a></sup> quia in ipso inhabitat omnis plenitudo divinitatis corporaliter,</p>
  <p class="verse" id="Col.2.10"><sup><a href="#Col.2.10" class="verse-number">10</a></sup> et estis in illo repleti, qui est caput omnis principatus et potestatis;</p>
  <p class="verse" id="Col.2.11"><sup><a href="#Col.2.11" class="verse-number">11</a></sup> in quo et circumcisi estis circumcisione non manufacta in exspoliatione corporis carnis, in circumcisione Christi;</p>
  <p class="verse" id="Col.2.12"><sup><a href="#Col.2.12" class="verse-number">12</a></sup> consepulti ei in baptismo, in quo et conresuscitati estis per fidem operationis Dei, qui suscitavit illum a mortuis;</p>
  <p class="verse" id="Col.2.13"><sup><a href="#Col.2.13" class="verse-number">13</a></sup> et vos, cum mortui essetis in delictis et praeputio carnis vestrae, convivificavit cum illo, donans nobis omnia delicta,</p>
  <p class="verse" id="Col.2.14"><sup><a href="#Col.2.14" class="verse-number">14</a></sup> delens, quod adversum nos erat, chirographum decretis, quod erat contrarium nobis, et ipsum tulit de medio affigens illud cruci;</p>
  <p class="verse" id="Col.2.15"><sup><a href="#Col.2.15" class="verse-number">15</a></sup> exspolians principatus et potestates traduxit confidenter, triumphans illos in semetipso.</p>
  <p class="verse" id="Col.2.16"><sup><a href="#Col.2.16" class="verse-number">16</a></sup> Nemo ergo vos iudicet in cibo aut in potu aut ex parte diei festi aut neomeniae aut sabbatorum,</p>
  <p class="verse" id="Col.2.17"><sup><a href="#Col.2.17" class="verse-number">17</a></sup> quae sunt umbra futurorum, corpus autem Christi.</p>
  <p class="verse" id="Col.2.18"><sup><a href="#Col.2.18" class="verse-number">18</a></sup> Nemo vos bravio defraudet complacens sibi in humilitate et religione angelorum propter ea, quae vidit, ingrediens, frustra inflatus sensu carnis suae</p>
  <p class="verse" id="Col.2.19"><sup><a href="#Col.2.19" class="verse-number">19</a></sup> et non tenens caput, ex quo totum corpus per nexus et coniunctiones subministratum et compaginatum crescit in augmentum Dei.</p>
  <p class="verse" id="Col.2.20"><sup><a href="#Col.2.20" class="verse-number">20</a></sup> Si mortui estis cum Christo ab elementis mundi, quid tamquam viventes in mundo decretis subicimini:</p>
  <p class="verse" id="Col.2.21"><sup><a href="#Col.2.21" class="verse-number">21</a></sup> " Ne tetigeris neque gustaveris neque contrectaveris ",</p>
  <p class="verse" id="Col.2.22"><sup><a href="#Col.2.22" class="verse-number">22</a></sup> quae sunt omnia in corruptionem ipso usu secundum praecepta et doctrinas hominum?</p>
  <p class="verse" id="Col.2.23"><sup><a href="#Col.2.23" class="verse-number">23</a></sup> Quae sunt rationem quidem habentia sapientiae in superstitione et humilitate, et non parcendo corpori, non in honore aliquo ad saturitatem carnis.</p>
  <h2>Chapter 3</h2>
  <p class="verse" id="Col.3.1"><sup><a href="#Col.3.1" class="verse-number">1</a></sup> Igitur, si conresurrexistis Chri sto, quae sursum sunt quaerite, ubi Christus est in dextera Dei sedens;</p>
  <p class="verse" id="Col.3.2"><sup><a href="#Col.3.2" class="verse-number">2</a></sup> quae sursum sunt sapite, non quae supra terram.</p>
  <p class="verse" id="Col.3.3"><sup><a href="#Col.3.3" class="verse-number">3</a></sup> Mortui enim estis, et vita vestra abscondita est cum Christo in Deo!</p>
  <p class="verse" id="Col.3.4"><sup><a href="#Col.3.4" class="verse-number">4</a></sup> Cum Christus apparuerit, vita vestra, tunc et vos apparebitis cum ipso in gloria.</p>
  <p class="verse" id="Col.3.5"><sup><a href="#Col.3.5" class="verse-number">5</a></sup> Mortificate ergo membra, quae sunt super terram: fornicationem, immunditiam, libidinem, concupiscentiam malam et avaritiam, quae est simulacrorum servitus,</p>
  <p class="verse" id="Col.3.6"><sup><a href="#Col.3.6" class="verse-number">6</a></sup> propter quae venit ira Dei super filios incredulitatis;</p>
  <p class="verse" id="Col.3.7"><sup><a href="#Col.3.7" class="verse-number">7</a></sup> in quibus et vos ambulastis aliquando, cum viveretis in illis.</p>
  <p class="verse" id="Col.3.8"><sup><a href="#Col.3.8" class="verse-number">8</a></sup> Nunc autem deponite et vos omnia: iram, indignationem, malitiam, blasphemiam, turpem sermonem de ore vestro;</p>
  <p class="verse" id="Col.3.9"><sup><a href="#Col.3.9" class="verse-number">9</a></sup> nolite mentiri invicem, qui exuistis vos veterem hominem cum actibus eius</p>
  <p class="verse" id="Col.3.10"><sup><a href="#Col.3.10" class="verse-number">10</a></sup> et induistis novum, eum, qui renovatur in agnitionem secundum imaginem eius, qui creavit eum,</p>
  <p class="verse" id="Col.3.11"><sup><a href="#Col.3.11" class="verse-number">11</a></sup> ubi non est Graecus et Iudaeus, circumcisio et praeputium, barbarus, Scytha, servus, liber, sed omnia et in omnibus Christus.</p>
  <p class="verse" id="Col.3.12"><sup><a href="#Col.3.12" class="verse-number">12</a></sup> Induite vos ergo, sicut electi Dei, sancti et dilecti, viscera misericordiae, benignitatem, humilitatem, mansuetudinem, longanimitatem,</p>
  <p class="verse" id="Col.3.13"><sup><a href="#Col.3.13" class="verse-number">13</a></sup> supportantes invicem et donantes vobis ipsis, si quis adversus aliquem habet querelam; sicut et Dominus donavit vobis, ita et vos;</p>
  <p class="verse" id="Col.3.14"><sup><a href="#Col.3.14" class="verse-number">14</a></sup> super omnia autem haec: caritatem, quod est vinculum perfectionis.</p>
  <p class="verse" id="Col.3.15"><sup><a href="#Col.3.15" class="verse-number">15</a></sup> Et pax Christi dominetur in cordibus vestris, ad quam et vocati estis in uno corpore. Et grati estote.</p>
  <p class="verse" id="Col.3.16"><sup><a href="#Col.3.16" class="verse-number">16</a></sup> Verbum Christi habitet in vobis abundanter, in omni sapientia docentes et commonentes vosmetipsos psalmis, hymnis, canticis spiritalibus, in gratia cantantes in cordibus vestris Deo;</p>
  <p class="verse" id="Col.3.17"><sup><a href="#Col.3.17" class="verse-number">17</a></sup> et omne, quodcumque facitis in verbo aut in opere, omnia in nomine Domini Iesu gratias agentes Deo Patri per ipsum.</p>
  <p class="verse" id="Col.3.18"><sup><a href="#Col.3.18" class="verse-number">18</a></sup> Mulieres, subditae estote viris, sicut oportet in Domino.</p>
  <p class="verse" id="Col.3.19"><sup><a href="#Col.3.19" class="verse-number">19</a></sup> Viri, diligite uxores et nolite amari esse ad illas.</p>
  <p class="verse" id="Col.3.20"><sup><a href="#Col.3.20" class="verse-number">20</a></sup> Filii, oboedite parentibus per omnia; hoc enim placitum est in Domino.</p>
  <p class="verse" id="Col.3.21"><sup><a href="#Col.3.21" class="verse-number">21</a></sup> Patres, nolite ad indignationem provocare filios vestros, ut non pusillo animo fiant.</p>
  <p class="verse" id="Col.3.22"><sup><a href="#Col.3.22" class="verse-number">22</a></sup> Servi, oboedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Dominum.</p>
  <p class="verse" id="Col.3.23"><sup><a href="#Col.3.23" class="verse-number">23</a></sup> Quodcumque facitis, ex animo operamini sicut Domino et non hominibus,</p>
  <p class="verse" id="Col.3.24"><sup><a href="#Col.3.24" class="verse-number">24</a></sup> scientes quod a Domino accipietis retributionem hereditatis. Domino Christo servite;</p>
  <p class="verse" id="Col.3.25"><sup><a href="#Col.3.25" class="verse-number">25</a></sup> qui enim iniuriam facit, recipiet id quod inique gessit, et non est personarum acceptio.</p>
  <h2>Chapter 4</h2>
  <p class="verse" id="Col.4.1"><sup><a href="#Col.4.1" class="verse-number">1</a></sup> Domini, quod iustum est et aequum, servis praestate, scien tes quoniam et vos Dominum habetis in caelo.</p>
  <p class="verse" id="Col.4.2"><sup><a href="#Col.4.2" class="verse-number">2</a></sup> Orationi instate, vigilantes in ea in gratiarum actione,</p>
  <p class="verse" id="Col.4.3"><sup><a href="#Col.4.3" class="verse-number">3</a></sup> orantes simul et pro nobis, ut Deus aperiat nobis ostium sermonis ad loquendum mysterium Christi, propter quod etiam vinctus sum,</p>
  <p class="verse" id="Col.4.4"><sup><a href="#Col.4.4" class="verse-number">4</a></sup> ut manifestem illud, ita ut oportet me loqui.</p>
  <p class="verse" id="Col.4.5"><sup><a href="#Col.4.5" class="verse-number">5</a></sup> In sapientia ambulate ad eos, qui foris sunt, tempus redimentes.</p>
  <p class="verse" id="Col.4.6"><sup><a href="#Col.4.6" class="verse-number">6</a></sup> Sermo vester semper sit in gratia, sale conditus, ut sciatis quomodo oporteat vos unicuique respondere.</p>
  <p class="verse" id="Col.4.7"><sup><a href="#Col.4.7" class="verse-number">7</a></sup> Quae circa me sunt, omnia vobis nota faciet Tychicus, carissimus frater et fidelis minister et conservus in Domino,</p>
  <p class="verse" id="Col.4.8"><sup><a href="#Col.4.8" class="verse-number">8</a></sup> quem misi ad vos ad hoc ipsum, ut cognoscatis, quae circa nos sunt, et consoletur corda vestra,</p>
  <p class="verse" id="Col.4.9"><sup><a href="#Col.4.9" class="verse-number">9</a></sup> cum Onesimo fideli et carissimo fratre, qui est ex vobis; omnia, quae hic aguntur, nota facient vobis.</p>
  <p class="verse" id="Col.4.10"><sup><a href="#Col.4.10" class="verse-number">10</a></sup> Salutat vos Aristarchus concaptivus meus et Marcus consobrinus Barnabae, de quo accepistis mandata - si venerit ad vos, excipite illum -</p>
  <p class="verse" id="Col.4.11"><sup><a href="#Col.4.11" class="verse-number">11</a></sup> et Iesus, qui dicitur Iustus, qui sunt ex circumcisione; hi soli adiutores in regno Dei, qui mihi fuerunt solacio.</p>
  <p class="verse" id="Col.4.12"><sup><a href="#Col.4.12" class="verse-number">12</a></sup> Salutat vos Epaphras, qui ex vobis est, servus Christi Iesu, semper certans pro vobis in orationibus, ut stetis perfecti et impleti in omni voluntate Dei.</p>
  <p class="verse" id="Col.4.13"><sup><a href="#Col.4.13" class="verse-number">13</a></sup> Testimonium enim illi perhibeo, quod habet multum laborem pro vobis et pro his, qui sunt Laodiciae et qui Hierapoli.</p>
  <p class="verse" id="Col.4.14"><sup><a href="#Col.4.14" class="verse-number">14</a></sup> Salutat vos Lucas, medicus carissimus, et Demas.</p>
  <p class="verse" id="Col.4.15"><sup><a href="#Col.4.15" class="verse-number">15</a></sup> Salutate fratres, qui sunt Laodiciae, et Nympham et, quae in domo eius est, ecclesiam.</p>
  <p class="verse" id="Col.4.16"><sup><a href="#Col.4.16" class="verse-number">16</a></sup> Et cum lecta fuerit apud vos epistula, facite ut et in Laodicensium ecclesia legatur, et eam, quae ex Laodicia est, vos quoque legatis.</p>
  <p class="verse" id="Col.4.17"><sup><a href="#Col.4.17" class="verse-number">17</a></sup> Et dicite Archippo: " Vide ministerium, quod accepisti in Domino, ut illud impleas ".</p>
  <p class="verse" id="Col.4.18"><sup><a href="#Col.4.18" class="verse-number">18</a></sup> Salutatio mea manu Pauli. Memores estote vinculorum meorum.Gratia vobiscum.</p>
</body>
</html>
