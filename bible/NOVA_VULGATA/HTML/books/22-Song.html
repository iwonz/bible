<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Canticum Canticorum</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Canticum Canticorum</h1>
  <h2>Chapter 1</h2>
  <p class="verse" id="Song.1.1"><sup><a href="#Song.1.1" class="verse-number">1</a></sup> Canticum Canticorum Salomonis.</p>
  <p class="verse" id="Song.1.2"><sup><a href="#Song.1.2" class="verse-number">2</a></sup> Osculetur me osculo oris sui!Nam meliores sunt amores tui vino:</p>
  <p class="verse" id="Song.1.3"><sup><a href="#Song.1.3" class="verse-number">3</a></sup> in fragrantiam unguentorum tuorum optimorum.Oleum effusum nomen tuum;ideo adulescentulae dilexerunt te.</p>
  <p class="verse" id="Song.1.4"><sup><a href="#Song.1.4" class="verse-number">4</a></sup> Trahe me post te. Curramus!Introducat me rex in cellaria sua;exsultemus et laetemur in tememores amorum tuorum super vinum;recte diligunt te.</p>
  <p class="verse" id="Song.1.5"><sup><a href="#Song.1.5" class="verse-number">5</a></sup> Nigra sum sed formosa,filiae Ierusalem,sicut tabernacula Cedar,sicut pelles Salma.</p>
  <p class="verse" id="Song.1.6"><sup><a href="#Song.1.6" class="verse-number">6</a></sup> Nolite me considerare quod fusca sim,quia decoloravit me sol.Filii matris meae irati sunt mihi;posuerunt me custodem in vineis,vineam meam non custodivi.</p>
  <p class="verse" id="Song.1.7"><sup><a href="#Song.1.7" class="verse-number">7</a></sup> Indica mihi, tu, quem diligit anima mea,ubi pascas,ubi cubes in meridie,ne vagari incipiampost greges sodalium tuorum.</p>
  <p class="verse" id="Song.1.8"><sup><a href="#Song.1.8" class="verse-number">8</a></sup> Si ignoras,o pulcherrima inter mulieres,egredere et abi post vestigia gregumet pasce haedos tuosiuxta tabernacula pastorum.</p>
  <p class="verse" id="Song.1.9"><sup><a href="#Song.1.9" class="verse-number">9</a></sup> Equae in curribus pharaonisassimilavi te, amica mea.</p>
  <p class="verse" id="Song.1.10"><sup><a href="#Song.1.10" class="verse-number">10</a></sup> Pulchrae sunt genae tuae inter inaures,collum tuum inter monilia.</p>
  <p class="verse" id="Song.1.11"><sup><a href="#Song.1.11" class="verse-number">11</a></sup> Inaures aureas faciemus tibivermiculatas argento.</p>
  <p class="verse" id="Song.1.12"><sup><a href="#Song.1.12" class="verse-number">12</a></sup> Dum esset rex in accubitu suo,nardus mea dedit odorem suum.</p>
  <p class="verse" id="Song.1.13"><sup><a href="#Song.1.13" class="verse-number">13</a></sup> Fasciculus myrrhae dilectus meus mihi,qui inter ubera mea commoratur.</p>
  <p class="verse" id="Song.1.14"><sup><a href="#Song.1.14" class="verse-number">14</a></sup> Botrus cypri dilectus meus mihiin vineis Engaddi.</p>
  <p class="verse" id="Song.1.15"><sup><a href="#Song.1.15" class="verse-number">15</a></sup> Ecce tu pulchra es, amica mea,ecce tu pulchra es:oculi tui columbarum.</p>
  <p class="verse" id="Song.1.16"><sup><a href="#Song.1.16" class="verse-number">16</a></sup> Ecce tu pulcher es, dilecte mi,et decorus.Lectulus noster floridus,</p>
  <p class="verse" id="Song.1.17"><sup><a href="#Song.1.17" class="verse-number">17</a></sup> tigna domorum nostrarum cedrina,laquearia nostra cupressina.</p>
  <h2>Chapter 2</h2>
  <p class="verse" id="Song.2.1"><sup><a href="#Song.2.1" class="verse-number">1</a></sup> Ego flos campiet lilium convallium.</p>
  <p class="verse" id="Song.2.2"><sup><a href="#Song.2.2" class="verse-number">2</a></sup> Sicut lilium inter spinas,sic amica mea inter filias.</p>
  <p class="verse" id="Song.2.3"><sup><a href="#Song.2.3" class="verse-number">3</a></sup> Sicut malus inter ligna silvarum,sic dilectus meus inter filios.Sub umbra illius, quem desideraveram, sedi,et fructus eius dulcis gutturi meo.</p>
  <p class="verse" id="Song.2.4"><sup><a href="#Song.2.4" class="verse-number">4</a></sup> Introduxit me in cellam vinariam,et vexillum eius super me est caritas.</p>
  <p class="verse" id="Song.2.5"><sup><a href="#Song.2.5" class="verse-number">5</a></sup> Fulcite me uvarum placentis,stipate me malis,quia amore langueo.</p>
  <p class="verse" id="Song.2.6"><sup><a href="#Song.2.6" class="verse-number">6</a></sup> Laeva eius sub capite meo,et dextera illius amplexatur me.</p>
  <p class="verse" id="Song.2.7"><sup><a href="#Song.2.7" class="verse-number">7</a></sup> Adiuro vos, filiae Ierusalem,per capreas cervasque camporum,ne suscitetis neque evigilare faciatis dilectam,quoadusque ipsa velit.</p>
  <p class="verse" id="Song.2.8"><sup><a href="#Song.2.8" class="verse-number">8</a></sup> Vox dilecti mei!Ecce iste venitsaliens in montibus,transiliens colles.</p>
  <p class="verse" id="Song.2.9"><sup><a href="#Song.2.9" class="verse-number">9</a></sup> Similis est dilectus meus capreaehinnuloque cervorum.En ipse statpost parietem nostrumrespiciens per fenestras,prospiciens per cancellos.</p>
  <p class="verse" id="Song.2.10"><sup><a href="#Song.2.10" class="verse-number">10</a></sup> En dilectus meus loquitur mihi: Surge, amica mea,columba mea, formosa mea, et veni.</p>
  <p class="verse" id="Song.2.11"><sup><a href="#Song.2.11" class="verse-number">11</a></sup> Iam enim hiems transiit,imber abiit et recessit.</p>
  <p class="verse" id="Song.2.12"><sup><a href="#Song.2.12" class="verse-number">12</a></sup> Flores apparuerunt in terra,tempus putationis advenit;vox turturis audita estin terra nostra,</p>
  <p class="verse" id="Song.2.13"><sup><a href="#Song.2.13" class="verse-number">13</a></sup> ficus protulit grossos suos,vineae florentes dederunt odorem suum;surge, amica mea,speciosa mea, et veni,</p>
  <p class="verse" id="Song.2.14"><sup><a href="#Song.2.14" class="verse-number">14</a></sup> columba mea, in foraminibus petrae,in caverna abrupta.Ostende mihi faciem tuam,sonet vox tua in auribus meis;vox enim tua dulcis,et facies tua decora ".</p>
  <p class="verse" id="Song.2.15"><sup><a href="#Song.2.15" class="verse-number">15</a></sup> Capite nobis vulpes, vulpes parvulas,quae demoliuntur vineas,nam vineae nostrae florescunt.</p>
  <p class="verse" id="Song.2.16"><sup><a href="#Song.2.16" class="verse-number">16</a></sup> Dilectus meus mihi, et ego illi,qui pascitur inter lilia,</p>
  <p class="verse" id="Song.2.17"><sup><a href="#Song.2.17" class="verse-number">17</a></sup> antequam aspiret dies,et festinent umbrae.Revertere; similis esto,dilecte mi, capreaehinnuloque cervorum super montes Bether.</p>
  <h2>Chapter 3</h2>
  <p class="verse" id="Song.3.1"><sup><a href="#Song.3.1" class="verse-number">1</a></sup> In lectulo meo per noctesquaesivi, quem diligit anima mea;quaesivi illum et non inveni.</p>
  <p class="verse" id="Song.3.2"><sup><a href="#Song.3.2" class="verse-number">2</a></sup> " Surgam et circuibo civitatem;per vicos et plateasquaeram, quem diligit anima mea".Quaesivi illum et non inveni.</p>
  <p class="verse" id="Song.3.3"><sup><a href="#Song.3.3" class="verse-number">3</a></sup> Invenerunt me vigiles,qui circumeunt civitatem: Num, quem diligit anima mea, vidistis? ".</p>
  <p class="verse" id="Song.3.4"><sup><a href="#Song.3.4" class="verse-number">4</a></sup> Paululum cum pertransissem eos,inveni, quem diligit anima mea;tenui eum nec dimittam,donec introducam illum in domum matris meaeet in cubiculum genetricis meae.</p>
  <p class="verse" id="Song.3.5"><sup><a href="#Song.3.5" class="verse-number">5</a></sup> Adiuro vos, filiae Ierusalem,per capreas cervasque camporum,ne suscitetis neque evigilare faciatis dilectam,donec ipsa velit.</p>
  <p class="verse" id="Song.3.6"><sup><a href="#Song.3.6" class="verse-number">6</a></sup> Quid hoc, quod ascendit per desertumsicut virgula fumi,aromatizans tus et myrrhamet universum pulverem pigmentarii?</p>
  <p class="verse" id="Song.3.7"><sup><a href="#Song.3.7" class="verse-number">7</a></sup> En lectulum Salomonis.Sexaginta fortes ambiunt illumex fortissimis Israel,</p>
  <p class="verse" id="Song.3.8"><sup><a href="#Song.3.8" class="verse-number">8</a></sup> omnes tenentes gladioset ad bella doctissimi,uniuscuiusque ensis super femur suumpropter timores nocturnos.</p>
  <p class="verse" id="Song.3.9"><sup><a href="#Song.3.9" class="verse-number">9</a></sup> Ferculum fecit sibi rex Salomonde lignis Libani;</p>
  <p class="verse" id="Song.3.10"><sup><a href="#Song.3.10" class="verse-number">10</a></sup> columnas eius fecit argenteas,reclinatorium aureum,sedile purpureum:medium eius stratum ebeneum.Filiae Ierusalem,</p>
  <p class="verse" id="Song.3.11"><sup><a href="#Song.3.11" class="verse-number">11</a></sup> egredimini et videte,filiae Sion,regem Salomonemin diademate, quo coronavit illum mater suain die desponsationis illiuset in die laetitiae cordis eius.</p>
  <h2>Chapter 4</h2>
  <p class="verse" id="Song.4.1"><sup><a href="#Song.4.1" class="verse-number">1</a></sup> Quam pulchra es, amica mea,quam pulchra es:oculi tui columbarumper velamen tuum.Capilli tui sicut grex caprarum,quae descenderunt de monte Galaad;</p>
  <p class="verse" id="Song.4.2"><sup><a href="#Song.4.2" class="verse-number">2</a></sup> dentes tui sicut grex tonsarum,quae ascenderunt de lavacro:omnes gemellis fetibus,et sterilis non est inter eas.</p>
  <p class="verse" id="Song.4.3"><sup><a href="#Song.4.3" class="verse-number">3</a></sup> Sicut vitta coccinea labia tua,et eloquium tuum dulce;sicut fragmen mali punici, ita genae tuaeper velamen tuum.</p>
  <p class="verse" id="Song.4.4"><sup><a href="#Song.4.4" class="verse-number">4</a></sup> Sicut turris David collum tuum,quae aedificata est cum propugnaculis:mille clipei pendent ex ea,omnis armatura fortium.</p>
  <p class="verse" id="Song.4.5"><sup><a href="#Song.4.5" class="verse-number">5</a></sup> Duo ubera tua sicut duo hinnuli,capreae gemelli,qui pascuntur in liliis.</p>
  <p class="verse" id="Song.4.6"><sup><a href="#Song.4.6" class="verse-number">6</a></sup> Antequam aspiret dies,et festinent umbrae,vadam ad montem myrrhaeet ad collem turis.</p>
  <p class="verse" id="Song.4.7"><sup><a href="#Song.4.7" class="verse-number">7</a></sup> Tota pulchra es, amica mea,et macula non est in te.</p>
  <p class="verse" id="Song.4.8"><sup><a href="#Song.4.8" class="verse-number">8</a></sup> Veni de Libano, sponsa,veni de Libano,ingredere;respice de capite Amana,de vertice Sanir et Hermon,de cubilibus leonum,de montibus pardorum.</p>
  <p class="verse" id="Song.4.9"><sup><a href="#Song.4.9" class="verse-number">9</a></sup> Vulnerasti cor meum, soror mea, sponsa,vulnerasti cor meum in uno oculorum tuorumet in uno monili torquis tui.</p>
  <p class="verse" id="Song.4.10"><sup><a href="#Song.4.10" class="verse-number">10</a></sup> Quam pulchri sunt amores tui, soror, mea sponsa;meliores sunt amores tui vino,et odor unguentorum tuorum super omnia aromata.</p>
  <p class="verse" id="Song.4.11"><sup><a href="#Song.4.11" class="verse-number">11</a></sup> Favus distillans labia tua, sponsa;mel et lac sub lingua tua,et odor vestimentorum tuorumsicut odor Libani.</p>
  <p class="verse" id="Song.4.12"><sup><a href="#Song.4.12" class="verse-number">12</a></sup> Hortus conclusus, soror mea, sponsa,hortus conclusus, fons signatus;</p>
  <p class="verse" id="Song.4.13"><sup><a href="#Song.4.13" class="verse-number">13</a></sup> propagines tuae paradisus malorum punicorumcum optimis fructibus,cypri cum nardo.</p>
  <p class="verse" id="Song.4.14"><sup><a href="#Song.4.14" class="verse-number">14</a></sup> Nardus et crocus,fistula et cinnamomumcum universis lignis turiferis,myrrha et aloecum omnibus primis unguentis.</p>
  <p class="verse" id="Song.4.15"><sup><a href="#Song.4.15" class="verse-number">15</a></sup> Fons hortorum,puteus aquarum viventium,quae fluunt impetu de Libano.</p>
  <p class="verse" id="Song.4.16"><sup><a href="#Song.4.16" class="verse-number">16</a></sup> Surge, aquilo,et veni, auster;perfla hortum meum,et fluant aromata illius.</p>
  <h2>Chapter 5</h2>
  <p class="verse" id="Song.5.1"><sup><a href="#Song.5.1" class="verse-number">1</a></sup> Veniat dilectus meus in hortum suumet comedat fructus eius optimos.Veni in hortum meum, soror mea, sponsa;messui myrrham meam cum aromatibus meis,comedi favum cum melle,bibi vinum cum lacte meo.Comedite, amici, et bibiteet inebriamini, carissimi.</p>
  <p class="verse" id="Song.5.2"><sup><a href="#Song.5.2" class="verse-number">2</a></sup> Ego dormio, et cor meum vigilat.Vox dilecti mei pulsantis: Aperi mihi, soror mea, amica mea,columba mea, immaculata mea,quia caput meum plenum est rore, et cincinni mei guttis noctium ".</p>
  <p class="verse" id="Song.5.3"><sup><a href="#Song.5.3" class="verse-number">3</a></sup> " Exspoliavi me tunica mea,quomodo induar illa?Lavi pedes meos,quomodo inquinabo illos?".</p>
  <p class="verse" id="Song.5.4"><sup><a href="#Song.5.4" class="verse-number">4</a></sup> Dilectus meus misit manum suam per foramen,et venter meus ilico intremuit.</p>
  <p class="verse" id="Song.5.5"><sup><a href="#Song.5.5" class="verse-number">5</a></sup> Surrexi, ut aperirem dilecto meo;manus meae stillaverunt myrrham,et digiti mei pleni myrrha probatissimasuper ansam pessuli.</p>
  <p class="verse" id="Song.5.6"><sup><a href="#Song.5.6" class="verse-number">6</a></sup> Aperui dilecto meo;at ille declinaverat atque transierat.Anima mea liquefacta est, quia discesserat.Quaesivi et non inveni illum;vocavi, et non respondit mihi.</p>
  <p class="verse" id="Song.5.7"><sup><a href="#Song.5.7" class="verse-number">7</a></sup> Invenerunt me custodes,qui circumeunt civitatem;percusserunt me et vulneraverunt me,tulerunt pallium meum mihicustodes murorum.</p>
  <p class="verse" id="Song.5.8"><sup><a href="#Song.5.8" class="verse-number">8</a></sup> Adiuro vos, filiae Ierusalem:si inveneritis dilectum meum,quid nuntietis ei? Quia amore langueo ".</p>
  <p class="verse" id="Song.5.9"><sup><a href="#Song.5.9" class="verse-number">9</a></sup> Quid est dilecto tuo prae ceteris,o pulcherrima mulierum?Quid est dilecto tuo prae ceteris,quia sic adiurasti nos?</p>
  <p class="verse" id="Song.5.10"><sup><a href="#Song.5.10" class="verse-number">10</a></sup> Dilectus meus candidus et rubicundusdignoscitur ex milibus.</p>
  <p class="verse" id="Song.5.11"><sup><a href="#Song.5.11" class="verse-number">11</a></sup> Caput eius aurum optimum,cincinni eius sicut racemi palmarum,nigri quasi corvus.</p>
  <p class="verse" id="Song.5.12"><sup><a href="#Song.5.12" class="verse-number">12</a></sup> Oculi eius sicut columbaesuper rivulos aquarum,quae lacte sunt lotaeet resident iuxta fluenta plenissima.</p>
  <p class="verse" id="Song.5.13"><sup><a href="#Song.5.13" class="verse-number">13</a></sup> Genae illius sicut areolae aromatum,turriculae unguentorum;labia eius liliadistillantia myrrham primam.</p>
  <p class="verse" id="Song.5.14"><sup><a href="#Song.5.14" class="verse-number">14</a></sup> Manus illius tornatiles aureae,plenae hyacinthis;venter eius opus eburneumdistinctum sapphiris.</p>
  <p class="verse" id="Song.5.15"><sup><a href="#Song.5.15" class="verse-number">15</a></sup> Crura illius columnae marmoreae,quae fundatae sunt super bases aureas;species eius ut Libani,electus ut cedri.</p>
  <p class="verse" id="Song.5.16"><sup><a href="#Song.5.16" class="verse-number">16</a></sup> Guttur illius suavissimum,et totus desiderabilis.Talis est dilectus meus, et ipse est amicus meus,filiae Ierusalem.</p>
  <h2>Chapter 6</h2>
  <p class="verse" id="Song.6.1"><sup><a href="#Song.6.1" class="verse-number">1</a></sup> Quo abiit dilectus tuus,o pulcherrima mulierum?Quo declinavit dilectus tuus,et quaeremus eum tecum?</p>
  <p class="verse" id="Song.6.2"><sup><a href="#Song.6.2" class="verse-number">2</a></sup> Dilectus meus descendit in hortum suumad areolam aromatum,ut pascatur in hortiset lilia colligat.</p>
  <p class="verse" id="Song.6.3"><sup><a href="#Song.6.3" class="verse-number">3</a></sup> Ego dilecto meo, et dilectus meus mihi,qui pascitur inter lilia.</p>
  <p class="verse" id="Song.6.4"><sup><a href="#Song.6.4" class="verse-number">4</a></sup> Pulchra es, amica mea, sicut Thersa,decora sicut Ierusalem,terribilis ut castrorum acies ordinata.</p>
  <p class="verse" id="Song.6.5"><sup><a href="#Song.6.5" class="verse-number">5</a></sup> Averte oculos tuos a me,quia ipsi me conturbant.Capilli tui sicut grex caprarum,quae descenderunt de Galaad.</p>
  <p class="verse" id="Song.6.6"><sup><a href="#Song.6.6" class="verse-number">6</a></sup> Dentes tui sicut grex ovium,quae ascenderunt de lavacro:omnes gemellis fetibus,et sterilis non est in eis.</p>
  <p class="verse" id="Song.6.7"><sup><a href="#Song.6.7" class="verse-number">7</a></sup> Sicut fragmen mali punici, sic genae tuaeper velamen tuum.</p>
  <p class="verse" id="Song.6.8"><sup><a href="#Song.6.8" class="verse-number">8</a></sup> Sexaginta sunt reginae,et octoginta concubinae,et adulescentularum non est numerus;</p>
  <p class="verse" id="Song.6.9"><sup><a href="#Song.6.9" class="verse-number">9</a></sup> una est columba mea, perfecta mea,una est matri suae,electa genetrici suae.Viderunt eam filiae et beatissimam praedicaverunt;reginae et concubinae, et laudaverunt eam:</p>
  <p class="verse" id="Song.6.10"><sup><a href="#Song.6.10" class="verse-number">10</a></sup> " Quae est ista, quae progreditur quasi aurora consurgens,pulchra ut luna,electa ut sol,terribilis ut castrorum acies ordinata? ".</p>
  <p class="verse" id="Song.6.11"><sup><a href="#Song.6.11" class="verse-number">11</a></sup> Descendi in hortum nucum,ut viderem poma convalliumet inspicerem, si floruisset vinea,et germinassent mala punica.</p>
  <p class="verse" id="Song.6.12"><sup><a href="#Song.6.12" class="verse-number">12</a></sup> Non advertit animus meus,cum posuit me in quadrigas principis populi mei.</p>
  <h2>Chapter 7</h2>
  <p class="verse" id="Song.7.1"><sup><a href="#Song.7.1" class="verse-number">1</a></sup> Convertere, convertere, Sula mitis;convertere, convertere, ut intueamur te.Quid aspicitis in Sulamitem,cum saltat inter binos choros?</p>
  <p class="verse" id="Song.7.2"><sup><a href="#Song.7.2" class="verse-number">2</a></sup> Quam pulchri sunt pedes tui in calceamentis,filia principis!Flexurae femorum tuorum sicut monilia,quae fabricata sunt manu artificis.</p>
  <p class="verse" id="Song.7.3"><sup><a href="#Song.7.3" class="verse-number">3</a></sup> Gremium tuum crater tornatilis:numquam indigeat vino mixto;venter tuus sicut acervus triticivallatus liliis.</p>
  <p class="verse" id="Song.7.4"><sup><a href="#Song.7.4" class="verse-number">4</a></sup> Duo ubera tua sicut duo hinnuli,gemelli capreae,</p>
  <p class="verse" id="Song.7.5"><sup><a href="#Song.7.5" class="verse-number">5</a></sup> collum tuum sicut turris eburnea.Oculi tui sicut piscinae in Hesebon,quae sunt ad portam Bathrabbim;nasus tuus sicut turris Libani,quae respicit contra Damascum.</p>
  <p class="verse" id="Song.7.6"><sup><a href="#Song.7.6" class="verse-number">6</a></sup> Caput tuum ut Carmelus,et comae capitis tui sicut purpura;rex vincitur cincinnis.</p>
  <p class="verse" id="Song.7.7"><sup><a href="#Song.7.7" class="verse-number">7</a></sup> Quam pulchra es et quam decora,carissima, in deliciis!</p>
  <p class="verse" id="Song.7.8"><sup><a href="#Song.7.8" class="verse-number">8</a></sup> Statura tua assimilata est palmae,et ubera tua botris.</p>
  <p class="verse" id="Song.7.9"><sup><a href="#Song.7.9" class="verse-number">9</a></sup> Dixi: " Ascendam in palmamet apprehendam fructus eius ".Et erunt ubera tua sicut botri vineae,et odor oris tui sicut malorum.</p>
  <p class="verse" id="Song.7.10"><sup><a href="#Song.7.10" class="verse-number">10</a></sup> Guttur tuum sicut vinum optimum,dignum dilecto meo ad potandum,labiisque et dentibus illius ad ruminandum.</p>
  <p class="verse" id="Song.7.11"><sup><a href="#Song.7.11" class="verse-number">11</a></sup> Ego dilecto meo,et ad me appetitus eius.</p>
  <p class="verse" id="Song.7.12"><sup><a href="#Song.7.12" class="verse-number">12</a></sup> Veni, dilecte mi, egrediamur in agrum,commoremur in villis;</p>
  <p class="verse" id="Song.7.13"><sup><a href="#Song.7.13" class="verse-number">13</a></sup> mane properabimus ad vineas,videbimus; si floruit vinea,si flores aperiuntur,si floruerunt mala punica;ibi dabo tibi amores meos.</p>
  <p class="verse" id="Song.7.14"><sup><a href="#Song.7.14" class="verse-number">14</a></sup> Mandragorae dederunt odorem;in portis nostris omnia poma optima,nova et vetera,dilecte mi, servavi tibi.</p>
  <h2>Chapter 8</h2>
  <p class="verse" id="Song.8.1"><sup><a href="#Song.8.1" class="verse-number">1</a></sup> Quis mihi det te fratrem meum,sugentem ubera matris meae,ut inveniam te foris et deosculer te,et iam me nemo despiciat?</p>
  <p class="verse" id="Song.8.2"><sup><a href="#Song.8.2" class="verse-number">2</a></sup> Apprehenderem te et ducerem in domum matris meae;ibi me doceres,et darem tibi poculum ex vino conditoet mustum malorum granatorum meorum.</p>
  <p class="verse" id="Song.8.3"><sup><a href="#Song.8.3" class="verse-number">3</a></sup> Laeva eius sub capite meo,et dextera illius amplexatur me.</p>
  <p class="verse" id="Song.8.4"><sup><a href="#Song.8.4" class="verse-number">4</a></sup> Adiuro vos, filiae Ierusalem,ne suscitetis neque evigilare faciatis dilectam,donec ipsa velit.</p>
  <p class="verse" id="Song.8.5"><sup><a href="#Song.8.5" class="verse-number">5</a></sup> Quae est ista, quae ascendit de desertoinnixa super dilectum suum?Sub arbore malo suscitavi te;ibi parturivit te mater tua,ibi parturivit te genetrix tua.</p>
  <p class="verse" id="Song.8.6"><sup><a href="#Song.8.6" class="verse-number">6</a></sup> Pone me ut signaculum super cor tuum,ut signaculum super brachium tuum,quia fortis est ut mors dilectio,dura sicut infernus aemulatio;lampades eius lampades ignisatque flammae divinae.</p>
  <p class="verse" id="Song.8.7"><sup><a href="#Song.8.7" class="verse-number">7</a></sup> Aquae multae non potuerunt exstinguere caritatem,nec flumina obruent illam;si dederit homo omnem substantiam domus suae pro dilectione,quasi nihil despicient eum.</p>
  <p class="verse" id="Song.8.8"><sup><a href="#Song.8.8" class="verse-number">8</a></sup> Soror nostra parvaet ubera non habet;quid faciemus sorori nostraein die, quando alloquenda est?</p>
  <p class="verse" id="Song.8.9"><sup><a href="#Song.8.9" class="verse-number">9</a></sup> Si murus est,aedificemus super eum propugnacula argentea;si ostium est,compingamus illud tabulis cedrinis.</p>
  <p class="verse" id="Song.8.10"><sup><a href="#Song.8.10" class="verse-number">10</a></sup> Ego murus,et ubera mea sicut turris;ex quo facta sum coram eoquasi pacem reperiens.</p>
  <p class="verse" id="Song.8.11"><sup><a href="#Song.8.11" class="verse-number">11</a></sup> Vinea fuit Salomoniin Baalhamon.Tradidit eam custodibus;vir affert pro fructu eiusmille argenteos.</p>
  <p class="verse" id="Song.8.12"><sup><a href="#Song.8.12" class="verse-number">12</a></sup> Vinea mea coram me est;mille tibi, Salomon,et ducenti his, qui custodiunt fructus eius.</p>
  <p class="verse" id="Song.8.13"><sup><a href="#Song.8.13" class="verse-number">13</a></sup> Quae habitas in hortis,amici auscultant,fac me audire vocem tuam.</p>
  <p class="verse" id="Song.8.14"><sup><a href="#Song.8.14" class="verse-number">14</a></sup> Fuge, dilecte mi,et assimilare capreaehinnuloque cervorumsuper montes aromatum.</p>
</body>
</html>
