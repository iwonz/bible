<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula III Ioannis</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula III Ioannis</h1>
  <h2>Chapter 1</h2>
  <p class="verse" id="3John.1.1"><sup><a href="#3John.1.1" class="verse-number">1</a></sup> Presbyter Gaio carissimo, quem ego diligo in veritate.</p>
  <p class="verse" id="3John.1.2"><sup><a href="#3John.1.2" class="verse-number">2</a></sup> Carissime, in omnibus exopto prospere te agere et valere, sicut prospere agit anima tua.</p>
  <p class="verse" id="3John.1.3"><sup><a href="#3John.1.3" class="verse-number">3</a></sup> Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.</p>
  <p class="verse" id="3John.1.4"><sup><a href="#3John.1.4" class="verse-number">4</a></sup> Maius horum non habeo gaudium, quam ut audiam filios meos in veritate ambulare.</p>
  <p class="verse" id="3John.1.5"><sup><a href="#3John.1.5" class="verse-number">5</a></sup> Carissime, fideliter facis, quidquid operaris in fratres et hoc in peregrinos,</p>
  <p class="verse" id="3John.1.6"><sup><a href="#3John.1.6" class="verse-number">6</a></sup> qui testimonium reddiderunt caritati tuae in conspectu ecclesiae. Bene facies subveniens illis in via digne Deo;</p>
  <p class="verse" id="3John.1.7"><sup><a href="#3John.1.7" class="verse-number">7</a></sup> pro nomine enim profecti sunt, nihil accipientes a gentilibus.</p>
  <p class="verse" id="3John.1.8"><sup><a href="#3John.1.8" class="verse-number">8</a></sup> Nos ergo debemus sublevare huiusmodi, ut cooperatores simus veritatis.</p>
  <p class="verse" id="3John.1.9"><sup><a href="#3John.1.9" class="verse-number">9</a></sup> Scripsi aliquid ecclesiae; sed is qui amat primatum gerere in eis, Diotrephes, non recipit nos.</p>
  <p class="verse" id="3John.1.10"><sup><a href="#3John.1.10" class="verse-number">10</a></sup> Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.</p>
  <p class="verse" id="3John.1.11"><sup><a href="#3John.1.11" class="verse-number">11</a></sup> Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.</p>
  <p class="verse" id="3John.1.12"><sup><a href="#3John.1.12" class="verse-number">12</a></sup> Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.</p>
  <p class="verse" id="3John.1.13"><sup><a href="#3John.1.13" class="verse-number">13</a></sup> Multa habui scribere tibi, sed nolo per atramentum et calamum scribere tibi;</p>
  <p class="verse" id="3John.1.14"><sup><a href="#3John.1.14" class="verse-number">14</a></sup> spero autem protinus te videre, et os ad os loquemur.</p>
  <p class="verse" id="3John.1.15"><sup><a href="#3John.1.15" class="verse-number">15</a></sup> Pax tibi. Salutant te amici. Saluta amicos nominatim.</p>
</body>
</html>
