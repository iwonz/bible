<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula ad Titum</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula ad Titum</h1>
  <h2>Chapter 1</h2>
  <p class="verse" id="Titus.1.1"><sup><a href="#Titus.1.1" class="verse-number">1</a></sup> Paulus servus Dei, apostolus autem Iesu Christi secundum fi dem electorum Dei et agnitionem veritatis, quae secundum pietatem est</p>
  <p class="verse" id="Titus.1.2"><sup><a href="#Titus.1.2" class="verse-number">2</a></sup> in spem vitae aeternae, quam promisit, qui non mentitur, Deus ante tempora saecularia;</p>
  <p class="verse" id="Titus.1.3"><sup><a href="#Titus.1.3" class="verse-number">3</a></sup> manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,</p>
  <p class="verse" id="Titus.1.4"><sup><a href="#Titus.1.4" class="verse-number">4</a></sup> Tito germano filio secundum communem fidem: gratia et pax a Deo Patre et Christo Iesu salvatore nostro.</p>
  <p class="verse" id="Titus.1.5"><sup><a href="#Titus.1.5" class="verse-number">5</a></sup> Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,</p>
  <p class="verse" id="Titus.1.6"><sup><a href="#Titus.1.6" class="verse-number">6</a></sup> si quis sine crimine est, unius uxoris vir, filios habens fideles, non in accusatione luxuriae aut non subiectos.</p>
  <p class="verse" id="Titus.1.7"><sup><a href="#Titus.1.7" class="verse-number">7</a></sup> Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,</p>
  <p class="verse" id="Titus.1.8"><sup><a href="#Titus.1.8" class="verse-number">8</a></sup> sed hospitalem, benignum, sobrium, iustum, sanctum, continentem,</p>
  <p class="verse" id="Titus.1.9"><sup><a href="#Titus.1.9" class="verse-number">9</a></sup> amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.</p>
  <p class="verse" id="Titus.1.10"><sup><a href="#Titus.1.10" class="verse-number">10</a></sup> Sunt enim multi et non subiecti, vaniloqui et seductores, maxime qui de circumcisione sunt,</p>
  <p class="verse" id="Titus.1.11"><sup><a href="#Titus.1.11" class="verse-number">11</a></sup> quibus oportet silentium imponere, quia universas domos subvertunt docentes, quae non oportet, turpis lucri gratia.</p>
  <p class="verse" id="Titus.1.12"><sup><a href="#Titus.1.12" class="verse-number">12</a></sup> Dixit quidam ex illis, proprius ipsorum propheta: " Cretenses semper mendaces, malae bestiae, ventres pigri ".</p>
  <p class="verse" id="Titus.1.13"><sup><a href="#Titus.1.13" class="verse-number">13</a></sup> Testimonium hoc verum est. Quam ob causam increpa illos dure, ut sani sint in fide,</p>
  <p class="verse" id="Titus.1.14"><sup><a href="#Titus.1.14" class="verse-number">14</a></sup> non intendentes Iudaicis fabulis et mandatis hominum aversantium veritatem.</p>
  <p class="verse" id="Titus.1.15"><sup><a href="#Titus.1.15" class="verse-number">15</a></sup> Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.</p>
  <p class="verse" id="Titus.1.16"><sup><a href="#Titus.1.16" class="verse-number">16</a></sup> Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.</p>
  <h2>Chapter 2</h2>
  <p class="verse" id="Titus.2.1"><sup><a href="#Titus.2.1" class="verse-number">1</a></sup> Tu autem loquere, quae decent sanam doctrinam.</p>
  <p class="verse" id="Titus.2.2"><sup><a href="#Titus.2.2" class="verse-number">2</a></sup> Senes, ut sobrii sint, pudici, prudentes, sani fide, dilectione, patientia.</p>
  <p class="verse" id="Titus.2.3"><sup><a href="#Titus.2.3" class="verse-number">3</a></sup> Anus similiter in habitu sanctae, non criminatrices, non vino multo deditae, bene docentes,</p>
  <p class="verse" id="Titus.2.4"><sup><a href="#Titus.2.4" class="verse-number">4</a></sup> ut prudentiam doceant adulescentulas, ut viros suos ament, filios diligant,</p>
  <p class="verse" id="Titus.2.5"><sup><a href="#Titus.2.5" class="verse-number">5</a></sup> prudentes sint, castae, domus curam habentes, benignae, subditae suis viris, ut non blasphemetur verbum Dei.</p>
  <p class="verse" id="Titus.2.6"><sup><a href="#Titus.2.6" class="verse-number">6</a></sup> Iuvenes similiter hortare, ut sobrii sint.</p>
  <p class="verse" id="Titus.2.7"><sup><a href="#Titus.2.7" class="verse-number">7</a></sup> In omnibus teipsum praebens exemplum bonorum operum, in doctrina integritatem, gravitatem,</p>
  <p class="verse" id="Titus.2.8"><sup><a href="#Titus.2.8" class="verse-number">8</a></sup> in verbo sano irreprehensibilem, ut is, qui ex adverso est, vereatur, nihil habens malum dicere de nobis.</p>
  <p class="verse" id="Titus.2.9"><sup><a href="#Titus.2.9" class="verse-number">9</a></sup> Servos dominis suis subditos esse in omnibus, placentes esse, non contradicentes,</p>
  <p class="verse" id="Titus.2.10"><sup><a href="#Titus.2.10" class="verse-number">10</a></sup> non fraudantes, sed omnem fidem bonam ostendentes, ut doctrinam salutaris nostri Dei ornent in omnibus.</p>
  <p class="verse" id="Titus.2.11"><sup><a href="#Titus.2.11" class="verse-number">11</a></sup> Apparuit enim gratia Dei salutaris omnibus hominibus</p>
  <p class="verse" id="Titus.2.12"><sup><a href="#Titus.2.12" class="verse-number">12</a></sup> erudiens nos, ut abnegantes impietatem et saecularia desideria sobrie et iuste et pie vivamus in hoc saeculo,</p>
  <p class="verse" id="Titus.2.13"><sup><a href="#Titus.2.13" class="verse-number">13</a></sup> exspectantes beatam spem et adventum gloriae magni Dei et salvatoris nostri Iesu Christi;</p>
  <p class="verse" id="Titus.2.14"><sup><a href="#Titus.2.14" class="verse-number">14</a></sup> qui dedit semetipsum pro nobis, ut nos redimeret ab omni iniquitate et mundaret sibi populum peculiarem, sectatorem bonorum operum.</p>
  <p class="verse" id="Titus.2.15"><sup><a href="#Titus.2.15" class="verse-number">15</a></sup> Haec loquere et exhortare et argue cum omni imperio. Nemo te contemnat!</p>
  <h2>Chapter 3</h2>
  <p class="verse" id="Titus.3.1"><sup><a href="#Titus.3.1" class="verse-number">1</a></sup> Admone illos principibus, pote statibus subditos esse, dicto oboedire, ad omne opus bonum paratos esse,</p>
  <p class="verse" id="Titus.3.2"><sup><a href="#Titus.3.2" class="verse-number">2</a></sup> neminem blasphemare, non litigiosos esse, modestos, omnem ostendentes mansuetudinem ad omnes homines.</p>
  <p class="verse" id="Titus.3.3"><sup><a href="#Titus.3.3" class="verse-number">3</a></sup> Eramus enim et nos aliquando insipientes, inoboedientes, errantes, servientes concupiscentiis et voluptatibus variis, in malitia et invidia agentes, odibiles, odientes invicem.</p>
  <p class="verse" id="Titus.3.4"><sup><a href="#Titus.3.4" class="verse-number">4</a></sup> Cum autem benignitas et humanitas apparuit salvatoris nostri Dei,</p>
  <p class="verse" id="Titus.3.5"><sup><a href="#Titus.3.5" class="verse-number">5</a></sup> non ex operibus iustitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,</p>
  <p class="verse" id="Titus.3.6"><sup><a href="#Titus.3.6" class="verse-number">6</a></sup> quem effudit super nos abunde per Iesum Christum salvatorem nostrum,</p>
  <p class="verse" id="Titus.3.7"><sup><a href="#Titus.3.7" class="verse-number">7</a></sup> ut iustificati gratia ipsius heredes simus secundum spem vitae aeternae.</p>
  <p class="verse" id="Titus.3.8"><sup><a href="#Titus.3.8" class="verse-number">8</a></sup> Fidelis sermo, et volo te de his confirmare, ut curent bonis operibus praeesse, qui crediderunt Deo. Haec sunt bona et utilia hominibus;</p>
  <p class="verse" id="Titus.3.9"><sup><a href="#Titus.3.9" class="verse-number">9</a></sup> stultas autem quaestiones et genealogias et contentiones et pugnas circa legem devita, sunt enim inutiles et vanae.</p>
  <p class="verse" id="Titus.3.10"><sup><a href="#Titus.3.10" class="verse-number">10</a></sup> Haereticum hominem post unam et secundam correptionem devita,</p>
  <p class="verse" id="Titus.3.11"><sup><a href="#Titus.3.11" class="verse-number">11</a></sup> sciens quia subversus est, qui eiusmodi est, et delinquit, proprio iudicio condemnatus.</p>
  <p class="verse" id="Titus.3.12"><sup><a href="#Titus.3.12" class="verse-number">12</a></sup> Cum misero ad te Artemam aut Tychicum, festina ad me venire Nicopolim; ibi enim statui hiemare.</p>
  <p class="verse" id="Titus.3.13"><sup><a href="#Titus.3.13" class="verse-number">13</a></sup> Zenam legis peritum et Apollo sollicite instrue, ut nihil illis desit.</p>
  <p class="verse" id="Titus.3.14"><sup><a href="#Titus.3.14" class="verse-number">14</a></sup> Discant autem et nostri bonis operibus praeesse ad usus necessarios, ut non sint infructuosi.</p>
  <p class="verse" id="Titus.3.15"><sup><a href="#Titus.3.15" class="verse-number">15</a></sup> Salutant te, qui mecum sunt, omnes. Saluta, qui nos amant in fide.Gratia cum omnibus vobis.</p>
</body>
</html>
