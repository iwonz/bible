<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Abdias</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Abdias</h1>
  <h2>Chapter 1</h2>
  <p class="verse" id="Obad.1.1"><sup><a href="#Obad.1.1" class="verse-number">1</a></sup> Visio Abdiae.Haec dicit Dominus Deus ad Edom.Auditum audivimus a Domino,et legatus ad gentes missus est: Surgite, et consurgamusadversus eum in proelium! ".</p>
  <p class="verse" id="Obad.1.2"><sup><a href="#Obad.1.2" class="verse-number">2</a></sup> " Ecce parvulum te dabo in gentibus,contemptibilis tu es valde.</p>
  <p class="verse" id="Obad.1.3"><sup><a href="#Obad.1.3" class="verse-number">3</a></sup> Superbia cordis tui decepit tehabitantem in scissuris petrae,exaltantem solium suum;qui dicit in corde suo:Quis detrahet me in terram?".</p>
  <p class="verse" id="Obad.1.4"><sup><a href="#Obad.1.4" class="verse-number">4</a></sup> Si exaltatus fueris ut aquilaet si inter sidera posueris nidum tuum,inde detraham te ",dicit Dominus.</p>
  <p class="verse" id="Obad.1.5"><sup><a href="#Obad.1.5" class="verse-number">5</a></sup> Si fures introissent ad te,si latrones per noctem,quomodo periisses!Nonne furati essent sufficientia sibi?Si vindemiatores introissent ad te,nonne racemos tantum reliquissent?</p>
  <p class="verse" id="Obad.1.6"><sup><a href="#Obad.1.6" class="verse-number">6</a></sup> Quomodo scrutati sunt Esau?Investigaverunt abscondita eius.</p>
  <p class="verse" id="Obad.1.7"><sup><a href="#Obad.1.7" class="verse-number">7</a></sup> Usque ad terminum eiecerunt te,omnes viri foederis tui deceperunt te,invaluerunt adversum te viri pacis tuae;qui comedunt tecum, ponent insidias subter te.Non est prudentia in eo.</p>
  <p class="verse" id="Obad.1.8"><sup><a href="#Obad.1.8" class="verse-number">8</a></sup> " Numquid non in die illa,dicit Dominus,perdam sapientes de Edomet prudentiam de monte Esau?</p>
  <p class="verse" id="Obad.1.9"><sup><a href="#Obad.1.9" class="verse-number">9</a></sup> Et timebunt fortes tui Theman,ut intereat omnis vir de monte Esau.</p>
  <p class="verse" id="Obad.1.10"><sup><a href="#Obad.1.10" class="verse-number">10</a></sup> Propter interfectionemet propter iniquitatemin fratrem tuum Iacoboperiet te confusio,et peribis in aeternum.</p>
  <p class="verse" id="Obad.1.11"><sup><a href="#Obad.1.11" class="verse-number">11</a></sup> In die cum stares ex adverso,quando capiebant alieni exercitum eius,et extranei ingrediebantur portas eiuset super Ierusalem mittebant sortem,tu quoque eras quasi unus ex eis ".</p>
  <p class="verse" id="Obad.1.12"><sup><a href="#Obad.1.12" class="verse-number">12</a></sup> Et non respicies diem fratris tui,diem calamitatis eius;et non laetaberis super filios Iudaein die perditionis eorum;et non magnificabis os tuumin die angustiae.</p>
  <p class="verse" id="Obad.1.13"><sup><a href="#Obad.1.13" class="verse-number">13</a></sup> Neque ingredieris portam populi meiin die ruinae eorum;neque respicies et tu malum eiusin die vastitatis illiuset non mittes manum in opes eiusin die vastitatis illius;</p>
  <p class="verse" id="Obad.1.14"><sup><a href="#Obad.1.14" class="verse-number">14</a></sup> neque stabis in exitibus,ut interficias eos, qui fugerint,et non trades reliquos eiusin die tribulationis.</p>
  <p class="verse" id="Obad.1.15"><sup><a href="#Obad.1.15" class="verse-number">15</a></sup> Quoniam iuxta est dies Dominisuper omnes gentes:sicut fecisti, fiet tibi,retributio tua convertetur in caput tuum.</p>
  <p class="verse" id="Obad.1.16"><sup><a href="#Obad.1.16" class="verse-number">16</a></sup> Quomodo enim bibistis super montem sanctum meum,bibent omnes gentes iugiter;et bibent et absorbebuntet erunt quasi non fuerint.</p>
  <p class="verse" id="Obad.1.17"><sup><a href="#Obad.1.17" class="verse-number">17</a></sup> Et in monte Sion erit salvatio,et erit sanctum;et possidebit domus Iacobeos, qui se possederant.</p>
  <p class="verse" id="Obad.1.18"><sup><a href="#Obad.1.18" class="verse-number">18</a></sup> Et erit domus Iacob ignis,et domus Ioseph flamma,et domus Esau stipula;et succendentur in eis, et devorabunt eos,et non erunt reliquiae domus Esau,quia Dominus locutus est.</p>
  <p class="verse" id="Obad.1.19"><sup><a href="#Obad.1.19" class="verse-number">19</a></sup> Et hereditabunt austrum,montem Esau,et Sephelam Philisthim;et possidebunt regionem Ephraimet regionem Samariae,et Beniamin possidebit Galaad;</p>
  <p class="verse" id="Obad.1.20"><sup><a href="#Obad.1.20" class="verse-number">20</a></sup> et transmigratio prima filiorum Israelpossidebit terram Chananaeorum usque ad Sareptam;et transmigratio Ierusalem, quae in Sapharad est,possidebit civitates austri.</p>
  <p class="verse" id="Obad.1.21"><sup><a href="#Obad.1.21" class="verse-number">21</a></sup> Et ascendent salvatores in montem Sioniudicare montem Esau,et erit Domino regnum.</p>
</body>
</html>
