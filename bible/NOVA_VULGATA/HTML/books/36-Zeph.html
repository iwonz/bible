<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Sophonias</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Sophonias</h1>
  <h2>Chapter 1</h2>
  <p class="verse" id="Zeph.1.1"><sup><a href="#Zeph.1.1" class="verse-number">1</a></sup> Verbum Domini, quod factum est ad Sophoniam filium Chusi filii Godoliae filii Amariae filii Ezechiae, in diebus Iosiae filii Amon regis Iudae.</p>
  <p class="verse" id="Zeph.1.2"><sup><a href="#Zeph.1.2" class="verse-number">2</a></sup> " Auferens auferam omniaa facie terrae,dicit Dominus,</p>
  <p class="verse" id="Zeph.1.3"><sup><a href="#Zeph.1.3" class="verse-number">3</a></sup> auferam hominem et pecus,auferam volatile caeliet pisces maris.Et ruinae impiorum erunt;et disperdam homines a facie terrae,dicit Dominus.</p>
  <p class="verse" id="Zeph.1.4"><sup><a href="#Zeph.1.4" class="verse-number">4</a></sup> Et extendam manum meam super Iudamet super omnes habitantes Ierusalem;et disperdam de loco hoc reliquias Baalet nomina aedituorum cum sacerdotibus</p>
  <p class="verse" id="Zeph.1.5"><sup><a href="#Zeph.1.5" class="verse-number">5</a></sup> et eos, qui adorant super tectamilitiam caeliet adorant et iurant in Dominoet iurant in Melchom,</p>
  <p class="verse" id="Zeph.1.6"><sup><a href="#Zeph.1.6" class="verse-number">6</a></sup> et qui avertuntur de post tergum Domini,et qui non quaerunt Dominum nec investigant eum ".</p>
  <p class="verse" id="Zeph.1.7"><sup><a href="#Zeph.1.7" class="verse-number">7</a></sup> Silete a facie Domini Dei,quia iuxta est dies Domini;quia praeparavit Dominus hostiam,sanctificavit vocatos suos.</p>
  <p class="verse" id="Zeph.1.8"><sup><a href="#Zeph.1.8" class="verse-number">8</a></sup> " Et erit in die hostiae Domini:visitabo super principeset super filios regiset super omnes, qui induti suntveste peregrina;</p>
  <p class="verse" id="Zeph.1.9"><sup><a href="#Zeph.1.9" class="verse-number">9</a></sup> et visitabo super omnem,qui arroganter ingreditur super limen in die illa,qui complent domum domini suiiniquitate et dolo.</p>
  <p class="verse" id="Zeph.1.10"><sup><a href="#Zeph.1.10" class="verse-number">10</a></sup> Et erit in die illa,dicit Dominus,vox clamoris a porta Piscium,et ululatus ab urbe Nova,et contritio magna a collibus.</p>
  <p class="verse" id="Zeph.1.11"><sup><a href="#Zeph.1.11" class="verse-number">11</a></sup> Ululate, habitatores Pilae,quia interiit omnis populus Chanaan,disperierunt omnes involuti argento.</p>
  <p class="verse" id="Zeph.1.12"><sup><a href="#Zeph.1.12" class="verse-number">12</a></sup> Et erit in tempore illo:scrutabor Ierusalem in lucerniset visitabo super virosdefixos in faecibus suis,qui dicunt in cordibus suis:Non faciet bene Dominuset non faciet male".</p>
  <p class="verse" id="Zeph.1.13"><sup><a href="#Zeph.1.13" class="verse-number">13</a></sup> Et erunt opes eorum in direptionem,et domus eorum in desertum;et aedificabunt domoset non habitabunt,et plantabunt vineaset non bibent vinum earum ".</p>
  <p class="verse" id="Zeph.1.14"><sup><a href="#Zeph.1.14" class="verse-number">14</a></sup> Iuxta est dies Domini magnus,iuxta et velox nimis;vox diei Domini amara,tribulabitur ibi fortis.</p>
  <p class="verse" id="Zeph.1.15"><sup><a href="#Zeph.1.15" class="verse-number">15</a></sup> Dies irae dies illa,dies tribulationis et angustiae,dies vastitatis et desolationis,dies tenebrarum et caliginis,dies nebulae et turbinis,</p>
  <p class="verse" id="Zeph.1.16"><sup><a href="#Zeph.1.16" class="verse-number">16</a></sup> dies tubae et clangorissuper civitates munitaset super angulos excelsos.</p>
  <p class="verse" id="Zeph.1.17"><sup><a href="#Zeph.1.17" class="verse-number">17</a></sup> Et tribulabo homines,et ambulabunt ut caeci,quia Domino peccaverunt;et effundetur sanguis eorum sicut humus,et viscera eorum sicut stercora.</p>
  <p class="verse" id="Zeph.1.18"><sup><a href="#Zeph.1.18" class="verse-number">18</a></sup> Sed et argentum eorum et aurum eorumnon poterit liberare eosin die irae Domini;in igne zeli eiusdevorabitur omnis terra,quia consummationem cum festinatione facietcunctis habitantibus terram.</p>
  <h2>Chapter 2</h2>
  <p class="verse" id="Zeph.2.1"><sup><a href="#Zeph.2.1" class="verse-number">1</a></sup> Convenite, congregamini,gens non amabilis,</p>
  <p class="verse" id="Zeph.2.2"><sup><a href="#Zeph.2.2" class="verse-number">2</a></sup> priusquam dispergaminiquasi pulvis transeuntes,antequam veniat super vosira furoris Domini,antequam veniat super vosdies furoris Domini.</p>
  <p class="verse" id="Zeph.2.3"><sup><a href="#Zeph.2.3" class="verse-number">3</a></sup> Quaerite Dominum,omnes mansueti terrae,qui iudicium eius estis operati;quaerite iustitiam, quaerite mansuetudinem,si quomodo abscondaminiin die furoris Domini.</p>
  <p class="verse" id="Zeph.2.4"><sup><a href="#Zeph.2.4" class="verse-number">4</a></sup> Quia Gaza deserta erit,et Ascalon desolata,Azotum in meridie eicient,et Accaron eradicabitur.</p>
  <p class="verse" id="Zeph.2.5"><sup><a href="#Zeph.2.5" class="verse-number">5</a></sup> Vae, qui habitatis funiculum maris, gens Cretensium!Verbum Domini super vos,Chanaan, terra Philisthinorum: Disperdam te,ita ut non sit inhabitator ".</p>
  <p class="verse" id="Zeph.2.6"><sup><a href="#Zeph.2.6" class="verse-number">6</a></sup> Et erit funiculus marisrequies pastorum et caulae pecorum.</p>
  <p class="verse" id="Zeph.2.7"><sup><a href="#Zeph.2.7" class="verse-number">7</a></sup> Et erit funiculus marisreliquiis domus Iudae:ibi pascentur,in domibus Ascalonis ad vesperam requiescent,quia visitabit eos Dominus Deus eorumet convertet sortem eorum.</p>
  <p class="verse" id="Zeph.2.8"><sup><a href="#Zeph.2.8" class="verse-number">8</a></sup> " Audivi opprobrium Moabet blasphemias filiorum Ammon, qui exprobraverunt populo meoet magnificati sunt super terminos eorum.</p>
  <p class="verse" id="Zeph.2.9"><sup><a href="#Zeph.2.9" class="verse-number">9</a></sup> Propterea vivo ego,dicit Dominus exercituum, Deus Israel,quia Moab ut Sodoma erit,et filii Ammon quasi Gomorra,possessio spinarum et acervi saliset desertum usque in aeternum;reliquiae populi mei diripient eos,et residui gentis meae possidebunt illos ".</p>
  <p class="verse" id="Zeph.2.10"><sup><a href="#Zeph.2.10" class="verse-number">10</a></sup> Hoc eis eveniet pro superbia sua, quia blasphemaverunt et magnificati suntsuper populum Domini exercituum.</p>
  <p class="verse" id="Zeph.2.11"><sup><a href="#Zeph.2.11" class="verse-number">11</a></sup> Horribilis Dominus super eos,quia attenuabit omnes deos terrae;et adorabunt eum, singuli de loco suo,omnes insulae gentium.</p>
  <p class="verse" id="Zeph.2.12"><sup><a href="#Zeph.2.12" class="verse-number">12</a></sup> " Sed et vos, Aethiopes,interfecti gladio meo eritis ".</p>
  <p class="verse" id="Zeph.2.13"><sup><a href="#Zeph.2.13" class="verse-number">13</a></sup> Et extendet manum suam super aquilonemet perdet Assyriam;et ponet Nineven in solitudinemet in aridam, quasi desertum.</p>
  <p class="verse" id="Zeph.2.14"><sup><a href="#Zeph.2.14" class="verse-number">14</a></sup> Et accubabunt in medio eius greges,omne genus animalium.Et onocrotalus et ululain capitellis eius morabuntur;vox cantat in fenestra,corvus in limine,quoniam tabulatum cedrinum sublatum est.</p>
  <p class="verse" id="Zeph.2.15"><sup><a href="#Zeph.2.15" class="verse-number">15</a></sup> Haec est civitas exsultans,habitans in confidentia,quae dicebat in corde suo: Ego sum, et extra me non est alia amplius! ".Quomodo facta est in desertum,cubile bestiae?Omnis, qui transit per eam,sibilabit et movebit manum suam.</p>
  <h2>Chapter 3</h2>
  <p class="verse" id="Zeph.3.1"><sup><a href="#Zeph.3.1" class="verse-number">1</a></sup> Vae, provocatrix et inquinata,civitas violenta!</p>
  <p class="verse" id="Zeph.3.2"><sup><a href="#Zeph.3.2" class="verse-number">2</a></sup> Non audivit vocem,non suscepit disciplinam;in Domino non est confisa,ad Deum suum non appropiavit.</p>
  <p class="verse" id="Zeph.3.3"><sup><a href="#Zeph.3.3" class="verse-number">3</a></sup> Principes eius in medio eiusleones rugientes;iudices eius lupi deserti,ossa non relinquunt in mane.</p>
  <p class="verse" id="Zeph.3.4"><sup><a href="#Zeph.3.4" class="verse-number">4</a></sup> Prophetae eius vaniloqui,viri fallaces;sacerdotes eius polluerunt sanctum, iniuste egerunt contra legem.</p>
  <p class="verse" id="Zeph.3.5"><sup><a href="#Zeph.3.5" class="verse-number">5</a></sup> Dominus iustus in medio eiusnon faciet iniquitatem;mane, mane iudicium suum dabit, sicut lucem, quae non deficit;nescivit autem iniquus confusionem.</p>
  <p class="verse" id="Zeph.3.6"><sup><a href="#Zeph.3.6" class="verse-number">6</a></sup> " Disperdidi gentes,dissipati sunt anguli earum;desertas feci vias eorum,dum non est qui transeat;desolatae sunt civitates eorum,non remanente viro nec ullo habitatore.</p>
  <p class="verse" id="Zeph.3.7"><sup><a href="#Zeph.3.7" class="verse-number">7</a></sup> Dixi: Nunc timebis me,suscipies disciplinam!Et non evanescent ab oculis eius omnia, in quibus visitavi eam.Verumtamen acceleraverunt corrumpereomnes actiones suas.</p>
  <p class="verse" id="Zeph.3.8"><sup><a href="#Zeph.3.8" class="verse-number">8</a></sup> Quapropter exspecta me,dicit Dominus,in die qua surgam ut testis;quia iudicium meum, ut congregem genteset colligam regna,ut effundam super eas indignationem meam,omnem iram furoris mei;in igne enim zeli meidevorabitur omnis terra.</p>
  <p class="verse" id="Zeph.3.9"><sup><a href="#Zeph.3.9" class="verse-number">9</a></sup> Quia tunc reddam populislabium purum,ut invocent omnes in nomine Dominiet serviant ei umero uno.</p>
  <p class="verse" id="Zeph.3.10"><sup><a href="#Zeph.3.10" class="verse-number">10</a></sup> Ultra flumina Aethiopiae,inde supplices mei,filii dispersorum meorumdeferent munus mihi.</p>
  <p class="verse" id="Zeph.3.11"><sup><a href="#Zeph.3.11" class="verse-number">11</a></sup> In die illa non confunderissuper cunctis actionibus tuis,quibus praevaricata es in me;quia tunc auferam de medio tuimagniloquos superbos tuos,et non adicies exaltari ampliusin monte sancto meo.</p>
  <p class="verse" id="Zeph.3.12"><sup><a href="#Zeph.3.12" class="verse-number">12</a></sup> Et derelinquam in medio tuipopulum pauperem et egenum ".Et sperabunt in nomine Dominireliquiae Israel.</p>
  <p class="verse" id="Zeph.3.13"><sup><a href="#Zeph.3.13" class="verse-number">13</a></sup> Non facient iniquitatemnec loquentur mendacium;et non invenietur in ore eorumlingua dolosa,quoniam ipsi pascentur et accubabunt,et non erit qui exterreat.</p>
  <p class="verse" id="Zeph.3.14"><sup><a href="#Zeph.3.14" class="verse-number">14</a></sup> Lauda, filia Sion;iubilate, Israel!Laetare et exsulta in omni corde,filia Ierusalem!</p>
  <p class="verse" id="Zeph.3.15"><sup><a href="#Zeph.3.15" class="verse-number">15</a></sup> Abstulit Dominus iudicium tuum,avertit inimicos tuos;rex Israel, Dominus, in medio tui,non timebis malum ultra.</p>
  <p class="verse" id="Zeph.3.16"><sup><a href="#Zeph.3.16" class="verse-number">16</a></sup> In die illa dicetur Ierusalem: Noli timere, Sion;ne dissolvantur manus tuae!</p>
  <p class="verse" id="Zeph.3.17"><sup><a href="#Zeph.3.17" class="verse-number">17</a></sup> Dominus Deus tuus in medio tui,fortis ipse salvabit;gaudebit super te in laetitia,commotus in dilectione sua;exsultabit super te in laude</p>
  <p class="verse" id="Zeph.3.18"><sup><a href="#Zeph.3.18" class="verse-number">18</a></sup> sicut in die conventus ". Auferam a te calamitatem,ut non ultra habeas super ea opprobrium.</p>
  <p class="verse" id="Zeph.3.19"><sup><a href="#Zeph.3.19" class="verse-number">19</a></sup> Ecce ego interficiamomnes, qui afflixerunt tein tempore illo;et salvabo claudicantemet eam, quae eiecta fuerat, congregabo;et ponam eos in laudem et in nomen in omni terra confusionis eorum,</p>
  <p class="verse" id="Zeph.3.20"><sup><a href="#Zeph.3.20" class="verse-number">20</a></sup> in tempore illo, quo adducam vos,et in tempore, quo congregabo vos. Dabo enim vos in nomen et in laudemomnibus populis terrae,cum convertero sortem vestramcoram oculis vestris ",dicit Dominus.</p>
</body>
</html>
