<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Osee</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Osee</h1>
  <h2>Chapter 1</h2>
  <p class="verse" id="Hos.1.1"><sup><a href="#Hos.1.1" class="verse-number">1</a></sup> Verbum Domini, quod factum est ad Osee filium Beeri in die bus Oziae, Ioatham, Achaz, Ezechiae regum Iudae, et in diebus Ieroboam filii Ioas regis Israel.</p>
  <p class="verse" id="Hos.1.2"><sup><a href="#Hos.1.2" class="verse-number">2</a></sup> Principium verbi Domini per Osee. Dixit Dominus ad Osee: Vade, sume tibi mulierem fornicationumet filios fornicationum,quia fornicans fornicatur terra a Domino ".</p>
  <p class="verse" id="Hos.1.3"><sup><a href="#Hos.1.3" class="verse-number">3</a></sup> Et abiit et accepit Gomer filiam Debelaim, quae concepit et peperit ei filium.</p>
  <p class="verse" id="Hos.1.4"><sup><a href="#Hos.1.4" class="verse-number">4</a></sup> Et dixit Dominus ad eum: " Voca nomen eius 'Iezrahel', quoniam adhuc modicum et visitabo sanguinem Iezrahel super domum Iehu et cessare faciam regnum domus Israel;</p>
  <p class="verse" id="Hos.1.5"><sup><a href="#Hos.1.5" class="verse-number">5</a></sup> et in illa die conteram arcum Israel in valle Iezrahel ".</p>
  <p class="verse" id="Hos.1.6"><sup><a href="#Hos.1.6" class="verse-number">6</a></sup> Et concepit adhuc et peperit filiam; et dixit ei: " Voca nomen eius Absque misericordia", quia non addam ultra misereri domui Israel, ut ignoscam eis.</p>
  <p class="verse" id="Hos.1.7"><sup><a href="#Hos.1.7" class="verse-number">7</a></sup> Et domui Iudae miserebor et salvabo eos in Domino Deo suo et non salvabo eos in arcu et gladio et in bello et in equis et in equitibus ".</p>
  <p class="verse" id="Hos.1.8"><sup><a href="#Hos.1.8" class="verse-number">8</a></sup> Et ablactavit eam, quae erat 'Absque misericordia', et concepit et peperit filium.</p>
  <p class="verse" id="Hos.1.9"><sup><a href="#Hos.1.9" class="verse-number">9</a></sup> Et dixit: " Voca nomen eius 'Non populus meus', quia vos non populus meus, et ego 'Non sum' vobis.</p>
  <h2>Chapter 2</h2>
  <p class="verse" id="Hos.2.1"><sup><a href="#Hos.2.1" class="verse-number">1</a></sup> Et erit numerus filiorum Israelquasi arena maris,quae sine mensura est et non numerabitur.Et erit: in loco, ubi dicebatur eis:Non populus meus vos",dicetur eis: "Filii Dei viventis".</p>
  <p class="verse" id="Hos.2.2"><sup><a href="#Hos.2.2" class="verse-number">2</a></sup> Et congregabuntur filii Iudaeet filii Israel pariteret ponent sibimet caput unumet ascendent de terra,quia magnus dies Iezrahel.</p>
  <p class="verse" id="Hos.2.3"><sup><a href="#Hos.2.3" class="verse-number">3</a></sup> Dicite fratribus vestris: "Populus meus"et sororibus vestris: "Misericordiam consecuta".</p>
  <p class="verse" id="Hos.2.4"><sup><a href="#Hos.2.4" class="verse-number">4</a></sup> Contendite adversum matrem vestram; contendite,quoniam ipsa non uxor mea,et ego non vir eius;auferat fornicationes suas a facie suaet adulteria sua de medio uberum suorum,</p>
  <p class="verse" id="Hos.2.5"><sup><a href="#Hos.2.5" class="verse-number">5</a></sup> ne forte exspoliem eam nudamet statuam eam secundum diem nativitatis suaeet ponam eam quasi solitudinemet statuam eam velut terram aridamet interficiam eam siti.</p>
  <p class="verse" id="Hos.2.6"><sup><a href="#Hos.2.6" class="verse-number">6</a></sup> Et filiorum illius non miserebor,quoniam filii fornicationum sunt,</p>
  <p class="verse" id="Hos.2.7"><sup><a href="#Hos.2.7" class="verse-number">7</a></sup> quia fornicata est mater eorum,turpiter egit, quae concepit eos;quia dixit: "Vadam post amatores meos,qui dant panes mihi et aquas meas,lanam meam et linum meum,oleum meum et potum meum".</p>
  <p class="verse" id="Hos.2.8"><sup><a href="#Hos.2.8" class="verse-number">8</a></sup> Propter hoc ecce ego saepiamviam tuam spiniset saepiam eam maceria,et semitas suas non inveniet;</p>
  <p class="verse" id="Hos.2.9"><sup><a href="#Hos.2.9" class="verse-number">9</a></sup> et sequetur amatores suoset non apprehendet eos;et quaeret eos et non invenietet dicet: "Vadam et revertarad virum meum priorem,quia bene mihi erat tunc magis quam nunc".</p>
  <p class="verse" id="Hos.2.10"><sup><a href="#Hos.2.10" class="verse-number">10</a></sup> Et haec nescivit quia egodedi ei frumentum et vinum et oleumet argentum multiplicavi eiet aurum, quae fecerunt Baal.</p>
  <p class="verse" id="Hos.2.11"><sup><a href="#Hos.2.11" class="verse-number">11</a></sup> Idcirco convertar et sumamfrumentum meum in tempore suoet vinum meum in tempore suo;et auferam lanam meam et linum meum,quae operiebant pudenda eius,</p>
  <p class="verse" id="Hos.2.12"><sup><a href="#Hos.2.12" class="verse-number">12</a></sup> et nunc revelabo ignominiam eiusin oculis amatorum eius,et nullus est qui eruat eam de manu mea.</p>
  <p class="verse" id="Hos.2.13"><sup><a href="#Hos.2.13" class="verse-number">13</a></sup> Et cessare faciam omne gaudium eius,sollemnitatem eius, neomeniam eius,sabbatum eius et omnia festa tempora eius;</p>
  <p class="verse" id="Hos.2.14"><sup><a href="#Hos.2.14" class="verse-number">14</a></sup> et corrumpam vineam eius et ficum eius,de quibus dixit: "Mercedes hae meae sunt,quas dederunt mihi amatores mei".Et ponam eas in saltum,et comedet illas bestia agri.</p>
  <p class="verse" id="Hos.2.15"><sup><a href="#Hos.2.15" class="verse-number">15</a></sup> Et visitabo super eam dies Baalim,quibus accendebat incensumet ornabatur inaure sua et monili suoet ibat post amatores suos,sed mei obliviscebatur,dicit Dominus.</p>
  <p class="verse" id="Hos.2.16"><sup><a href="#Hos.2.16" class="verse-number">16</a></sup> Propter hoc ecce ego lactabo eamet ducam eam in solitudinemet loquar ad cor eius;</p>
  <p class="verse" id="Hos.2.17"><sup><a href="#Hos.2.17" class="verse-number">17</a></sup> et dabo ei vineas eius ex eodem locoet vallem Achor, portam spei,et respondebit ibiiuxta dies iuventutis suaeet iuxta dies ascensionis suae de terra Aegypti.</p>
  <p class="verse" id="Hos.2.18"><sup><a href="#Hos.2.18" class="verse-number">18</a></sup> Et erit: in die illa,ait Dominus,vocabis me: "Vir meus"et non vocabis me ultra: "Baal meus".</p>
  <p class="verse" id="Hos.2.19"><sup><a href="#Hos.2.19" class="verse-number">19</a></sup> Et auferam nomina Baalim de ore eius,et non recordabitur ultra nominis eorum.</p>
  <p class="verse" id="Hos.2.20"><sup><a href="#Hos.2.20" class="verse-number">20</a></sup> Et percutiam eis foedus in die illacum bestia agri et cum volucre caeli et cum reptili terrae;et arcum et gladium et bellumconteram de terraet cubare eos faciam confidenter.</p>
  <p class="verse" id="Hos.2.21"><sup><a href="#Hos.2.21" class="verse-number">21</a></sup> Et sponsabo te mihi in sempiternum;et sponsabo te mihi in iustitia et iudicioet in misericordia et miserationibus.</p>
  <p class="verse" id="Hos.2.22"><sup><a href="#Hos.2.22" class="verse-number">22</a></sup> Et sponsabo te mihi in fide,et cognosces Dominum.</p>
  <p class="verse" id="Hos.2.23"><sup><a href="#Hos.2.23" class="verse-number">23</a></sup> Et erit: in illa die exaudiam,dicit Dominus,exaudiam caelos,et illi exaudient terram;</p>
  <p class="verse" id="Hos.2.24"><sup><a href="#Hos.2.24" class="verse-number">24</a></sup> et terra exaudiettriticum et vinum et oleum,et haec exaudient Iezrahel.</p>
  <p class="verse" id="Hos.2.25"><sup><a href="#Hos.2.25" class="verse-number">25</a></sup> Et seminabo eam mihi in terramet miserebor eius, quae fuit "Absque misericordia";</p>
  <p class="verse" id="Hos.2.26"><sup><a href="#Hos.2.26" class="verse-number">26</a></sup> et dicam "Non populo meo": "Populus meus tu";et ipse dicet: "Deus meus es tu" ".</p>
  <h2>Chapter 3</h2>
  <p class="verse" id="Hos.3.1"><sup><a href="#Hos.3.1" class="verse-number">1</a></sup> Et dixit Dominus ad me: " Adhuc vade, dilige mulierem dilectam amico et adulteram, sicut diligit Dominus filios Israel, et ipsi respectant ad deos alienos et diligunt placentas uvarum ".</p>
  <p class="verse" id="Hos.3.2"><sup><a href="#Hos.3.2" class="verse-number">2</a></sup> Et emi eam mihi quindecim argenteis et choro hordei et dimidio choro hordei.</p>
  <p class="verse" id="Hos.3.3"><sup><a href="#Hos.3.3" class="verse-number">3</a></sup> Et dixi ad eam: " Dies multos exspectabis me; non fornicaberis et non eris viro, neque ibo ego ad te ".</p>
  <p class="verse" id="Hos.3.4"><sup><a href="#Hos.3.4" class="verse-number">4</a></sup> Quia dies multos sedebunt filii Israel sine rege et sine principe et sine sacrificio et sine lapide et sine ephod et sine theraphim.</p>
  <p class="verse" id="Hos.3.5"><sup><a href="#Hos.3.5" class="verse-number">5</a></sup> Et post haec revertentur filii Israel et quaerent Dominum Deum suum et David regem suum et pavebunt ad Dominum et ad bonum eius in fine dierum.</p>
  <h2>Chapter 4</h2>
  <p class="verse" id="Hos.4.1"><sup><a href="#Hos.4.1" class="verse-number">1</a></sup> " Audite verbum Domini,filii Israel,quia iudicium Dominocum habitatoribus terrae:non est enim veritas, et non est benignitas,et non est scientia Dei in terra;</p>
  <p class="verse" id="Hos.4.2"><sup><a href="#Hos.4.2" class="verse-number">2</a></sup> maledictum et mendaciumet homicidium et furtum et adulterium inundaverunt,et sanguis sanguinem tetigit.</p>
  <p class="verse" id="Hos.4.3"><sup><a href="#Hos.4.3" class="verse-number">3</a></sup> Propter hoc lugebit terra,et infirmabitur omnis, qui habitat in ea,cum bestia agri et volucre caeli,sed et pisces maris auferentur.</p>
  <p class="verse" id="Hos.4.4"><sup><a href="#Hos.4.4" class="verse-number">4</a></sup> Verumtamen non sit qui contendatnec qui arguat,sed tecum iudicium meum, sacerdos.</p>
  <p class="verse" id="Hos.4.5"><sup><a href="#Hos.4.5" class="verse-number">5</a></sup> Et corrues plena die,et corruet etiam propheta tecum nocte;et perdam matrem tuam.</p>
  <p class="verse" id="Hos.4.6"><sup><a href="#Hos.4.6" class="verse-number">6</a></sup> Perit populus meus,eo quod non habuerit scientiam.Quia tu scientiam reppulisti,repellam te, ne sacerdotio fungaris mihi;et quia oblitus es legis Dei tui,obliviscar filiorum tuorum et ego.</p>
  <p class="verse" id="Hos.4.7"><sup><a href="#Hos.4.7" class="verse-number">7</a></sup> Secundum multitudinem eorum, sic peccaverunt mihi;gloriam eorum in ignominiam commutabo.</p>
  <p class="verse" id="Hos.4.8"><sup><a href="#Hos.4.8" class="verse-number">8</a></sup> Peccatum populi mei comeduntet ad iniquitatem eorum sublevabunt animas eorum.</p>
  <p class="verse" id="Hos.4.9"><sup><a href="#Hos.4.9" class="verse-number">9</a></sup> Et erit sicut populus sic sacerdos;et visitabo super eum vias eiuset opera eius reddam ei.</p>
  <p class="verse" id="Hos.4.10"><sup><a href="#Hos.4.10" class="verse-number">10</a></sup> Et comedent et non saturabuntur;fornicabuntur et non multiplicabuntur,quoniam Dominum reliqueruntin non custodiendo.</p>
  <p class="verse" id="Hos.4.11"><sup><a href="#Hos.4.11" class="verse-number">11</a></sup> Fornicatio et vinum et ebrietas auferunt cor.</p>
  <p class="verse" id="Hos.4.12"><sup><a href="#Hos.4.12" class="verse-number">12</a></sup> Populus meus in ligno suo interrogat,et baculus eius annuntiat ei;spiritus enim fornicationum decepit eos,et fornicantur a Deo suo.</p>
  <p class="verse" id="Hos.4.13"><sup><a href="#Hos.4.13" class="verse-number">13</a></sup> Super capita montium sacrificantet super colles accendunt thymiama,subtus quercum et populum et terebinthum,quia bona est umbra eius;ideo fornicantur filiae vestrae,et sponsae vestrae adulterae sunt.</p>
  <p class="verse" id="Hos.4.14"><sup><a href="#Hos.4.14" class="verse-number">14</a></sup> Non visitabo super filias vestras,cum fuerint fornicatae,et super sponsas vestras,cum adulteraverint,quoniam hi ipsi cum meretricibus seceduntet cum prostibulis delubrorum sacrificant,et populus non intellegens corruet.</p>
  <p class="verse" id="Hos.4.15"><sup><a href="#Hos.4.15" class="verse-number">15</a></sup> Si fornicaris tu, Israel,non delinquat saltem Iuda;et nolite ingredi in Galgalaet ne ascenderitis in Bethavenneque iuraveritis: "Vivit Dominus".</p>
  <p class="verse" id="Hos.4.16"><sup><a href="#Hos.4.16" class="verse-number">16</a></sup> Quoniam sicut vacca lasciviensIsrael contumax est;nunc pascet eos Dominusquasi agnum in latitudine?</p>
  <p class="verse" id="Hos.4.17"><sup><a href="#Hos.4.17" class="verse-number">17</a></sup> Particeps idolorum Ephraim,dimitte eum.</p>
  <p class="verse" id="Hos.4.18"><sup><a href="#Hos.4.18" class="verse-number">18</a></sup> Transiit convivium eorum,fornicatione fornicati sunt,diligunt vehementerignominiam impudicitiae.</p>
  <p class="verse" id="Hos.4.19"><sup><a href="#Hos.4.19" class="verse-number">19</a></sup> Ligabit spiritus eos in alis suis,et confundentur a sacrificiis suis.</p>
  <h2>Chapter 5</h2>
  <p class="verse" id="Hos.5.1"><sup><a href="#Hos.5.1" class="verse-number">1</a></sup> Audite hoc, sacerdotes,et attendite, domus Israel;et domus regis, auscultate,quia vobis iudicium est;quoniam laqueus facti estis pro Masphaet rete expansum super Thabor.</p>
  <p class="verse" id="Hos.5.2"><sup><a href="#Hos.5.2" class="verse-number">2</a></sup> Et foveam Settim profundam fecerunt;ego autem castigabo vos omnes.</p>
  <p class="verse" id="Hos.5.3"><sup><a href="#Hos.5.3" class="verse-number">3</a></sup> Ego scio Ephraim,et Israel non est absconditus a me;quia nunc fornicatus es, Ephraim,contaminatus est Israel.</p>
  <p class="verse" id="Hos.5.4"><sup><a href="#Hos.5.4" class="verse-number">4</a></sup> Non dabunt opera sua,ut revertantur ad Deum suum,quia spiritus fornicationis in medio eorum,et Dominum non cognoverunt.</p>
  <p class="verse" id="Hos.5.5"><sup><a href="#Hos.5.5" class="verse-number">5</a></sup> Et testatur arrogantia Israel in faciem suam,et Israel et Ephraim ruent in iniquitate sua:ruet etiam Iudas cum eis.</p>
  <p class="verse" id="Hos.5.6"><sup><a href="#Hos.5.6" class="verse-number">6</a></sup> In gregibus suis et in armentis suisvadent ad quaerendum Dominumet non invenient;subtraxit se ab eis.</p>
  <p class="verse" id="Hos.5.7"><sup><a href="#Hos.5.7" class="verse-number">7</a></sup> In Dominum praevaricati sunt,quia filios alienos genuerunt;nunc devorabit eos uno mense cum partibus suis.</p>
  <p class="verse" id="Hos.5.8"><sup><a href="#Hos.5.8" class="verse-number">8</a></sup> Clangite bucina in Gabaa,tuba in Rama,conclamate in Bethaven,exterrete Beniamin.</p>
  <p class="verse" id="Hos.5.9"><sup><a href="#Hos.5.9" class="verse-number">9</a></sup> Ephraim vastabitur in die correptionis;in tribubus Israel annuntio rem certam.</p>
  <p class="verse" id="Hos.5.10"><sup><a href="#Hos.5.10" class="verse-number">10</a></sup> Facti sunt principes Iudaequasi transferentes terminos;super eos effundamquasi aquam iram meam.</p>
  <p class="verse" id="Hos.5.11"><sup><a href="#Hos.5.11" class="verse-number">11</a></sup> Oppressus est Ephraim,fractum est ius,quoniam voluit abire post sordem.</p>
  <p class="verse" id="Hos.5.12"><sup><a href="#Hos.5.12" class="verse-number">12</a></sup> Et ego quasi sanies Ephraim,et quasi putredo domui Iudae.</p>
  <p class="verse" id="Hos.5.13"><sup><a href="#Hos.5.13" class="verse-number">13</a></sup> Et vidit Ephraim languorem suum,et Iuda ulcus suum;et abiit Ephraim ad Assyriamet misit ad regem magnum;sed et ipse non poterit sanare vosnec solvere poterit vos ab ulcere.</p>
  <p class="verse" id="Hos.5.14"><sup><a href="#Hos.5.14" class="verse-number">14</a></sup> Quoniam ego quasi leaena Ephraimet quasi catulus leonis domui Iudae;ego, ego capiam et vadam,tollam, et non est qui eruat.</p>
  <p class="verse" id="Hos.5.15"><sup><a href="#Hos.5.15" class="verse-number">15</a></sup> Vadens revertar ad locum meum,donec poenas solvantet quaerant faciem meam,in tribulatione sua me desiderent.</p>
  <h2>Chapter 6</h2>
  <p class="verse" id="Hos.6.1"><sup><a href="#Hos.6.1" class="verse-number">1</a></sup> "Venite, et revertamur ad Do minum,quia ipse laceravit et sanabit nos,percussit et curabit nos.</p>
  <p class="verse" id="Hos.6.2"><sup><a href="#Hos.6.2" class="verse-number">2</a></sup> Vivificabit nos post duos dies,in die tertia suscitabit nos,et vivemus in conspectu eius.</p>
  <p class="verse" id="Hos.6.3"><sup><a href="#Hos.6.3" class="verse-number">3</a></sup> Sciamus sequamurque,ut cognoscamus Dominum.Quasi diluculum praeparatus est egressus eius,et veniet quasi imber nobis temporaneus,quasi imber serotinus irrigans terram".</p>
  <p class="verse" id="Hos.6.4"><sup><a href="#Hos.6.4" class="verse-number">4</a></sup> Quid faciam tibi, Ephraim?Quid faciam tibi, Iuda?Caritas vestra quasi nubes matutinaet quasi ros mane pertransiens.</p>
  <p class="verse" id="Hos.6.5"><sup><a href="#Hos.6.5" class="verse-number">5</a></sup> Propter hoc dolavi per prophetas,occidi eos in verbis oris mei,sed ius meum quasi lux egredietur;</p>
  <p class="verse" id="Hos.6.6"><sup><a href="#Hos.6.6" class="verse-number">6</a></sup> quia caritatem volo et non sacrificium,et scientiam Dei plus quam holocausta.</p>
  <p class="verse" id="Hos.6.7"><sup><a href="#Hos.6.7" class="verse-number">7</a></sup> Ipsi autem in Adam transgressi sunt pactum;ibi praevaricati sunt in me.</p>
  <p class="verse" id="Hos.6.8"><sup><a href="#Hos.6.8" class="verse-number">8</a></sup> Galaad civitas operantium iniquitatemmaculata sanguine.</p>
  <p class="verse" id="Hos.6.9"><sup><a href="#Hos.6.9" class="verse-number">9</a></sup> Et quasi insidiantes virum latronescaterva sacerdotum;in via interficiunt pergentes Sichem,vere scelus operantur.</p>
  <p class="verse" id="Hos.6.10"><sup><a href="#Hos.6.10" class="verse-number">10</a></sup> In domo Israel vidi horrendum:ibi fornicationes Ephraim,contaminatus est Israel.</p>
  <p class="verse" id="Hos.6.11"><sup><a href="#Hos.6.11" class="verse-number">11</a></sup> Sed et tibi, Iuda, parata est messis,cum convertero sortem populi mei.</p>
  <h2>Chapter 7</h2>
  <p class="verse" id="Hos.7.1"><sup><a href="#Hos.7.1" class="verse-number">1</a></sup> Cum sanare vellem Israel,revelata est iniquitas Ephraimet malitia Samariae,quia operati sunt mendacium;et fur ingressus est,foris autem spoliat turma latronum.</p>
  <p class="verse" id="Hos.7.2"><sup><a href="#Hos.7.2" class="verse-number">2</a></sup> Et non dicunt in cordibus suisomnem malitiam eorum me recordari.Nunc circumdederunt eos opera sua,coram facie mea facta sunt.</p>
  <p class="verse" id="Hos.7.3"><sup><a href="#Hos.7.3" class="verse-number">3</a></sup> In malitia sua laetificaverunt regem et in mendaciis suis principes.</p>
  <p class="verse" id="Hos.7.4"><sup><a href="#Hos.7.4" class="verse-number">4</a></sup> Omnes adulterantes;quasi clibanus succensus illi,pistor cessat excitare ignema commixtione fermenti, donec fermentetur totum.</p>
  <p class="verse" id="Hos.7.5"><sup><a href="#Hos.7.5" class="verse-number">5</a></sup> Die regis nostriinfirmi facti sunt principes ardore vini,quod apprehendit protervos.</p>
  <p class="verse" id="Hos.7.6"><sup><a href="#Hos.7.6" class="verse-number">6</a></sup> Quia applicuerunt quasi clibanum cor suumin insidiando;tota nocte dormivit ira eorum,mane ipsa ardet quasi ignis flammae.</p>
  <p class="verse" id="Hos.7.7"><sup><a href="#Hos.7.7" class="verse-number">7</a></sup> Omnes calefacti sunt quasi clibanuset devorant iudices suos.Omnes reges eorum ceciderunt;non est qui clamet in eis ad me.</p>
  <p class="verse" id="Hos.7.8"><sup><a href="#Hos.7.8" class="verse-number">8</a></sup> Ephraim in populis ipse commiscebatur;Ephraim factus est subcinericius panis, qui non reversatur.</p>
  <p class="verse" id="Hos.7.9"><sup><a href="#Hos.7.9" class="verse-number">9</a></sup> Comederunt alieni robur eius,et ipse nescit;sed et cani effusi sunt in eo,et ipse ignorat.</p>
  <p class="verse" id="Hos.7.10"><sup><a href="#Hos.7.10" class="verse-number">10</a></sup> Et testatur superbia Israel in faciem suam,nec reversi sunt ad Dominum Deum suumet non quaesierunt eum in omnibus his.</p>
  <p class="verse" id="Hos.7.11"><sup><a href="#Hos.7.11" class="verse-number">11</a></sup> Et factus est Ephraim quasi columbainsipiens non habens sensum:Aegyptum invocabant,ad Assyrios abierunt.</p>
  <p class="verse" id="Hos.7.12"><sup><a href="#Hos.7.12" class="verse-number">12</a></sup> Et cum profecti fuerint,expandam super eos rete meum;quasi volucrem caeli detraham eos, corripiam eos secundum auditionem coetus eorum.</p>
  <p class="verse" id="Hos.7.13"><sup><a href="#Hos.7.13" class="verse-number">13</a></sup> Vae eis, quoniam recesserunt a me!Vastabuntur, quia praevaricati sunt in me.Et ego redimam eos,cum ipsi locuti sint contra me mendacia?</p>
  <p class="verse" id="Hos.7.14"><sup><a href="#Hos.7.14" class="verse-number">14</a></sup> Et non clamaverunt ad me in corde suo,sed ululabant in cubilibus suis;super triticum et vinum se incidebant,contumaces sunt adversum me.</p>
  <p class="verse" id="Hos.7.15"><sup><a href="#Hos.7.15" class="verse-number">15</a></sup> Et ego erudivi eos et confortavi brachia eorum,et in me cogitaverunt malitiam.</p>
  <p class="verse" id="Hos.7.16"><sup><a href="#Hos.7.16" class="verse-number">16</a></sup> Convertuntur ad eum, qui non prodest,facti sunt quasi arcus dolosus;cadent in gladio principes eorumpropter execrationem linguae suae: ista subsannatio eorum in terra Aegypti.</p>
  <h2>Chapter 8</h2>
  <p class="verse" id="Hos.8.1"><sup><a href="#Hos.8.1" class="verse-number">1</a></sup> In gutture tuo sit tuba!Quasi aquila super domum Do minipro eo quod transgressi sunt foedus meumet legem meam praevaricati sunt.</p>
  <p class="verse" id="Hos.8.2"><sup><a href="#Hos.8.2" class="verse-number">2</a></sup> Me invocant: "Deus meus";cognovimus te, Israel.</p>
  <p class="verse" id="Hos.8.3"><sup><a href="#Hos.8.3" class="verse-number">3</a></sup> Proiecit Israel bonum;inimicus persequetur eum.</p>
  <p class="verse" id="Hos.8.4"><sup><a href="#Hos.8.4" class="verse-number">4</a></sup> Ipsi constituerunt reges, et non ex me;principes constituerunt, et non cognovi:argentum suum et aurum suumfecerunt sibi idola,ut interirent.</p>
  <p class="verse" id="Hos.8.5"><sup><a href="#Hos.8.5" class="verse-number">5</a></sup> Proiectus est vitulus tuus, Samaria;iratus est furor meus in eos.Usquequo non poterunt emundari?</p>
  <p class="verse" id="Hos.8.6"><sup><a href="#Hos.8.6" class="verse-number">6</a></sup> Quia ex Israel et ipse est:artifex fecit illum,et non est Deus;quoniam in scintillas eritvitulus Samariae.</p>
  <p class="verse" id="Hos.8.7"><sup><a href="#Hos.8.7" class="verse-number">7</a></sup> Quia ventum seminabuntet turbinem metent;cum culmus non sit in eo,germen non faciet farinam:quod et si fecerit,alieni comedent eam.</p>
  <p class="verse" id="Hos.8.8"><sup><a href="#Hos.8.8" class="verse-number">8</a></sup> Devoratus est Israel,nunc factus est in nationibusquasi vas immundum.</p>
  <p class="verse" id="Hos.8.9"><sup><a href="#Hos.8.9" class="verse-number">9</a></sup> Quia ipsi ascenderunt ad Assyriam, onager est solitarius sibi;Ephraim autem munera dederunt amatoribus.</p>
  <p class="verse" id="Hos.8.10"><sup><a href="#Hos.8.10" class="verse-number">10</a></sup> Sed et cum mercede conduxerint nationes,nunc compellam eos,et trement paulisper sub onere regis principum.</p>
  <p class="verse" id="Hos.8.11"><sup><a href="#Hos.8.11" class="verse-number">11</a></sup> Cum multiplicaret Ephraim altaria pro peccato,factae sunt ei arae in peccatum.</p>
  <p class="verse" id="Hos.8.12"><sup><a href="#Hos.8.12" class="verse-number">12</a></sup> Scribebam ei multiplices leges meas;velut alienae computatae sunt.</p>
  <p class="verse" id="Hos.8.13"><sup><a href="#Hos.8.13" class="verse-number">13</a></sup> Hostias amant,immolant carnes et comedunt;sed Dominus non suscipiet eas.Nunc recordabitur iniquitatis eorumet visitabit peccata eorum:ipsi in Aegyptum convertentur.</p>
  <p class="verse" id="Hos.8.14"><sup><a href="#Hos.8.14" class="verse-number">14</a></sup> Et oblitus est Israel factoris suiet aedificavit delubra;et Iudas multiplicavit urbes munitas.Et mittam ignem in civitates eius,et devorabit aedes illius.</p>
  <h2>Chapter 9</h2>
  <p class="verse" id="Hos.9.1"><sup><a href="#Hos.9.1" class="verse-number">1</a></sup> Noli laetari, Israel;noli exsultare sicut populi,quia fornicatus es a Deo tuo,dilexisti mercedem super omnes areas tritici.</p>
  <p class="verse" id="Hos.9.2"><sup><a href="#Hos.9.2" class="verse-number">2</a></sup> Area et torcular non pascet eos,et vinum mentietur eis.</p>
  <p class="verse" id="Hos.9.3"><sup><a href="#Hos.9.3" class="verse-number">3</a></sup> Non manebunt in terra Domini:revertetur Ephraim in Aegyptum,et in Assyria pollutum comedent.</p>
  <p class="verse" id="Hos.9.4"><sup><a href="#Hos.9.4" class="verse-number">4</a></sup> Non libabunt Domino vinum,et non placebunt ei sacrificia eorum;quasi panis lugentium erunt eis:omnes, qui comedent eum, contaminabuntur,quia panis eorum erit tantummodo pro vita ipsorum;non intrabit in domum Domini.</p>
  <p class="verse" id="Hos.9.5"><sup><a href="#Hos.9.5" class="verse-number">5</a></sup> Quid facietis in die sollemni,in die festivitatis Domini?</p>
  <p class="verse" id="Hos.9.6"><sup><a href="#Hos.9.6" class="verse-number">6</a></sup> Ecce enim profecti sunt a vastitate;Aegyptus congregabit eos,Memphis sepeliet eos:desiderabile argentum eorumurtica hereditabit,spina in tabernaculis eorum.</p>
  <p class="verse" id="Hos.9.7"><sup><a href="#Hos.9.7" class="verse-number">7</a></sup> Venerunt dies visitationis,venerunt dies retributionis:sciat Israel!Stultus - clamet - est propheta;insanus vir spiritalis".Secundum multitudinem iniquitatis tuaemultae sunt inimicitiae tuae.</p>
  <p class="verse" id="Hos.9.8"><sup><a href="#Hos.9.8" class="verse-number">8</a></sup> Speculatur Ephraim, populus Dei mei, prophetam;laqueus aucupis super omnes vias eius,inimicitiae in ipsa domo Dei eius.</p>
  <p class="verse" id="Hos.9.9"><sup><a href="#Hos.9.9" class="verse-number">9</a></sup> Profunde peccaveruntsicut in diebus Gabaa;recordabitur iniquitatis eorumet visitabit peccata eorum.</p>
  <p class="verse" id="Hos.9.10"><sup><a href="#Hos.9.10" class="verse-number">10</a></sup> Quasi uvas in desertoinveni Israel,quasi prima poma ficulneae in initio eiusvidi patres vestros;ipsi autem intraverunt ad Baalphegoret se consecraverunt Confusioniet facti sunt abominabilessicut id, quod dilexerunt.</p>
  <p class="verse" id="Hos.9.11"><sup><a href="#Hos.9.11" class="verse-number">11</a></sup> Ephraim quasi avis avolabit gloria eorum,a partu et ab utero et a conceptu.</p>
  <p class="verse" id="Hos.9.12"><sup><a href="#Hos.9.12" class="verse-number">12</a></sup> Quod si et enutrierint filios suos,absque liberis eos faciam, absque hominibus;sed et vae eis,cum recessero ab eis!</p>
  <p class="verse" id="Hos.9.13"><sup><a href="#Hos.9.13" class="verse-number">13</a></sup> Ephraim, ut vidi, in venationem posuit sibi filios suos,et Ephraim educit ad interfectorem filios suos.</p>
  <p class="verse" id="Hos.9.14"><sup><a href="#Hos.9.14" class="verse-number">14</a></sup> "Da eis, Domine! Quid dabis eis?Da eis vulvam sine liberis et ubera arentia!".</p>
  <p class="verse" id="Hos.9.15"><sup><a href="#Hos.9.15" class="verse-number">15</a></sup> Omnes nequitiae eorum in Galgala,profecto ibi exosos habui eos.Propter malitiam operum eorumde domo mea eiciam eos.Non addam ut diligam eos;omnes principes eorum rebelles.</p>
  <p class="verse" id="Hos.9.16"><sup><a href="#Hos.9.16" class="verse-number">16</a></sup> Percussus est Ephraim,radix eorum exsiccata est,fructum nequaquam facient;quod si et genuerint,interficiam amantissima uteri eorum ".</p>
  <p class="verse" id="Hos.9.17"><sup><a href="#Hos.9.17" class="verse-number">17</a></sup> Abiciet eos Deus meus,quia non audierunt eum;et erunt vagi in nationibus.</p>
  <h2>Chapter 10</h2>
  <p class="verse" id="Hos.10.1"><sup><a href="#Hos.10.1" class="verse-number">1</a></sup> Vitis frondosa Israel,fructum producens sibi;secundum multitudinem fructus sui multiplicavit altaria,iuxta ubertatem terrae suaedecoravit simulacra.</p>
  <p class="verse" id="Hos.10.2"><sup><a href="#Hos.10.2" class="verse-number">2</a></sup> Divisum est cor eorum,nunc poenas solvent;ipse confringet aras eorum,depopulabitur simulacra eorum.</p>
  <p class="verse" id="Hos.10.3"><sup><a href="#Hos.10.3" class="verse-number">3</a></sup> Profecto nunc dicent: Non est rex nobis;non enim timemus Dominum,et rex quid faciet nobis? ".</p>
  <p class="verse" id="Hos.10.4"><sup><a href="#Hos.10.4" class="verse-number">4</a></sup> Loqui verba, iurare in vanum,ferire foedus;et germinabit quasi venenum iussuper sulcos agri.</p>
  <p class="verse" id="Hos.10.5"><sup><a href="#Hos.10.5" class="verse-number">5</a></sup> De vitulo Bethaventrement habitatores Samariae;quia luget super eum populus eius;dum sacerdotes eius super eumexsultant in gloria eius;vere migrabit ab eo.</p>
  <p class="verse" id="Hos.10.6"><sup><a href="#Hos.10.6" class="verse-number">6</a></sup> Siquidem et ipse in Assyriam delatus est,munus regi magno;confusio Ephraim capiet,et confundetur Israel in consilio suo.</p>
  <p class="verse" id="Hos.10.7"><sup><a href="#Hos.10.7" class="verse-number">7</a></sup> Perit Samaria,rex eius quasi festuca super faciem aquae.</p>
  <p class="verse" id="Hos.10.8"><sup><a href="#Hos.10.8" class="verse-number">8</a></sup> Et disperdentur excelsa impietatis,peccatum Israel;spina et tribulus ascendetsuper aras eorum,et dicent montibus: " Operite nos! "et collibus: " Cadite super nos! ".</p>
  <p class="verse" id="Hos.10.9"><sup><a href="#Hos.10.9" class="verse-number">9</a></sup> Ex diebus Gabaa peccavit Israel;ibi perstiterunt.Non comprehendet eos in Gabaaproelium super filios iniquitatis?</p>
  <p class="verse" id="Hos.10.10"><sup><a href="#Hos.10.10" class="verse-number">10</a></sup> " Iuxta desiderium meum corripiam eos;congregabuntur super eos populi,cum corripientur propter duas iniquitates suas.</p>
  <p class="verse" id="Hos.10.11"><sup><a href="#Hos.10.11" class="verse-number">11</a></sup> Ephraim vitula docta,diligens trituram.Et ego transivi super pulchritudinem colli eius;iunxi Ephraim aratro,arabit Iudas,sarriet sibi Iacob.</p>
  <p class="verse" id="Hos.10.12"><sup><a href="#Hos.10.12" class="verse-number">12</a></sup> Seminate vobis in iustitia,metite secundum caritatem;innovate vobis novale.Tempus est requirendi Dominum,donec veniat, ut pluat vobis iustitiam.</p>
  <p class="verse" id="Hos.10.13"><sup><a href="#Hos.10.13" class="verse-number">13</a></sup> Arastis impietatem,iniquitatem messuistis,comedistis frugem mendacii,quia confisus es in curribus tuis,in multitudine fortium tuorum.</p>
  <p class="verse" id="Hos.10.14"><sup><a href="#Hos.10.14" class="verse-number">14</a></sup> Consurget tumultus in populo tuo,et omnes munitiones tuae vastabuntur,sicut vastavit Salman Betharbeelin die proelii,matre super filios allisa.</p>
  <p class="verse" id="Hos.10.15"><sup><a href="#Hos.10.15" class="verse-number">15</a></sup> Sic faciet vobis Bethelpropter maximam nequitiam vestram.Mane interibit rex Israel.</p>
  <h2>Chapter 11</h2>
  <p class="verse" id="Hos.11.1"><sup><a href="#Hos.11.1" class="verse-number">1</a></sup> Cum puer esset Israel, dilexi eumet ex Aegypto vocavi filium meum.</p>
  <p class="verse" id="Hos.11.2"><sup><a href="#Hos.11.2" class="verse-number">2</a></sup> Quanto magis vocabam eos,tanto recesserunt a facie mea;ipsi Baalim immolabantet simulacris sacrificabant.</p>
  <p class="verse" id="Hos.11.3"><sup><a href="#Hos.11.3" class="verse-number">3</a></sup> Et ego dirigebam gressus Ephraim,portabam eos in brachiis meis,et nescierunt quod curarem eos.</p>
  <p class="verse" id="Hos.11.4"><sup><a href="#Hos.11.4" class="verse-number">4</a></sup> In funiculis humanitatis trahebam eos,in vinculis caritatis;et fui eis, quasi qui elevant infantem ad maxillas suas,et declinavi ad eum, ut vesceretur.</p>
  <p class="verse" id="Hos.11.5"><sup><a href="#Hos.11.5" class="verse-number">5</a></sup> Revertetur in terram Aegypti,et Assur ipse rex eius,quoniam noluerunt converti.</p>
  <p class="verse" id="Hos.11.6"><sup><a href="#Hos.11.6" class="verse-number">6</a></sup> Saeviet gladius in civitatibus eiuset consumet garrulos eiuset comedet eos propter consilia eorum.</p>
  <p class="verse" id="Hos.11.7"><sup><a href="#Hos.11.7" class="verse-number">7</a></sup> Populus meus pendet ad praevaricandum contra me;vocant eum ad altum, sed simul non erigunt eum.</p>
  <p class="verse" id="Hos.11.8"><sup><a href="#Hos.11.8" class="verse-number">8</a></sup> Quomodo dabo te, Ephraim,tradam te, Israel?Quomodo dabo te sicut Adama,ponam te ut Seboim?Convertitur in me cor meum,simul exardescit miseratio mea.</p>
  <p class="verse" id="Hos.11.9"><sup><a href="#Hos.11.9" class="verse-number">9</a></sup> Non faciam furorem irae meae,non convertar, ut disperdam Ephraim,quoniam Deus egoet non homo,in medio tui Sanctuset non veniam in terrore.</p>
  <p class="verse" id="Hos.11.10"><sup><a href="#Hos.11.10" class="verse-number">10</a></sup> Post Dominum ambulabunt;quasi leo rugiet,quia ipse rugiet,et in tremore accurrent filii ab occidente.</p>
  <p class="verse" id="Hos.11.11"><sup><a href="#Hos.11.11" class="verse-number">11</a></sup> Et avolabunt quasi avis ex Aegyptoet quasi columba de terra Assyriae;et collocabo eos in domibus suis,dicit Dominus.</p>
  <h2>Chapter 12</h2>
  <p class="verse" id="Hos.12.1"><sup><a href="#Hos.12.1" class="verse-number">1</a></sup> Circumdedit me in fraude Ephraim,et in dolo domus Israel;C Iudas autem, dum adhuc vagatur, est cum Deoet cum Sancto fidelis " C.</p>
  <p class="verse" id="Hos.12.2"><sup><a href="#Hos.12.2" class="verse-number">2</a></sup> Ephraim pascit ventumet sequitur aestum;tota die mendacium et violentiam multiplicatet foedus cum Assyriis initet oleum in Aegyptum fert.</p>
  <p class="verse" id="Hos.12.3"><sup><a href="#Hos.12.3" class="verse-number">3</a></sup> Iudicium ergo Domini cum Iuda,et visitatio super Iacob;iuxta vias eius et iuxta opera eius reddet ei.</p>
  <p class="verse" id="Hos.12.4"><sup><a href="#Hos.12.4" class="verse-number">4</a></sup> In utero supplantavit fratrem suumet in robore suo luctatus est cum Deo.</p>
  <p class="verse" id="Hos.12.5"><sup><a href="#Hos.12.5" class="verse-number">5</a></sup> Et luctatus est cum angelo et praevaluit;flevit et deprecatus est eum.In Bethel invenit eumet ibi locutus est nobiscum</p>
  <p class="verse" id="Hos.12.6"><sup><a href="#Hos.12.6" class="verse-number">6</a></sup> Dominus, Deus exercituum:Dominus memoriale eius.</p>
  <p class="verse" id="Hos.12.7"><sup><a href="#Hos.12.7" class="verse-number">7</a></sup> " Et tu ad Deum tuum converteris;caritatem et iudicium custodiet spera in Deo tuo semper ".</p>
  <p class="verse" id="Hos.12.8"><sup><a href="#Hos.12.8" class="verse-number">8</a></sup> Chanaan, in manu eius statera dolosa,fraudem diligit.</p>
  <p class="verse" id="Hos.12.9"><sup><a href="#Hos.12.9" class="verse-number">9</a></sup> Et dixit Ephraim: " Verumtamen dives effectus sum,inveni opes mihi,omnes labores mei non invenient mihiiniquitatem, quam peccavi ".</p>
  <p class="verse" id="Hos.12.10"><sup><a href="#Hos.12.10" class="verse-number">10</a></sup> " Ego autem Dominus, Deus tuusex terra Aegypti;adhuc sedere te faciam in tabernaculis,sicut in diebus conventus.</p>
  <p class="verse" id="Hos.12.11"><sup><a href="#Hos.12.11" class="verse-number">11</a></sup> Et loquar ad prophetaset ego visionem multiplicaboet in manu prophetarum proponam similitudines ".</p>
  <p class="verse" id="Hos.12.12"><sup><a href="#Hos.12.12" class="verse-number">12</a></sup> Si Galaad iniquitas fuerat,prorsus inanes facti sunt;in Galgala bobus immolantes,etiam altaria eorum erunt quasi acervisuper sulcos agri.</p>
  <p class="verse" id="Hos.12.13"><sup><a href="#Hos.12.13" class="verse-number">13</a></sup> Fugit Iacob in regionem Aram;et servivit Israel pro uxoreet pro uxore custos fuit.</p>
  <p class="verse" id="Hos.12.14"><sup><a href="#Hos.12.14" class="verse-number">14</a></sup> Per prophetam autem eduxit DominusIsrael de Aegypto,et per prophetam custoditus est.</p>
  <p class="verse" id="Hos.12.15"><sup><a href="#Hos.12.15" class="verse-number">15</a></sup> Ad iracundiam provocavit Ephraim amarissime,sed sanguinem eius super eum relinquetet opprobrium eius retribuet ei Dominus suus.</p>
  <h2>Chapter 13</h2>
  <p class="verse" id="Hos.13.1"><sup><a href="#Hos.13.1" class="verse-number">1</a></sup> Loquente Ephraim, horror factus est;dux erat in Israel.Et deliquit in Baalet mortuus est.</p>
  <p class="verse" id="Hos.13.2"><sup><a href="#Hos.13.2" class="verse-number">2</a></sup> Et nunc addunt ad peccandumfaciuntque sibi conflatile de argento suo,secundum intellegentiam suam simulacra;factura artificum totum est. His - ipsi dicunt - immolate! ".Homines vitulos osculantur.</p>
  <p class="verse" id="Hos.13.3"><sup><a href="#Hos.13.3" class="verse-number">3</a></sup> Idcirco erunt quasi nubes matutinaet sicut ros matutinus praeteriens,sicut palea turbine rapta ex areaet sicut fumus de fumario.</p>
  <p class="verse" id="Hos.13.4"><sup><a href="#Hos.13.4" class="verse-number">4</a></sup> " Ego autem Dominus, Deus tuusex terra Aegypti;et Deum absque me nescies,et salvator non est praeter me.</p>
  <p class="verse" id="Hos.13.5"><sup><a href="#Hos.13.5" class="verse-number">5</a></sup> Ego pavi te in deserto,in terra ardenti solitudinis.</p>
  <p class="verse" id="Hos.13.6"><sup><a href="#Hos.13.6" class="verse-number">6</a></sup> Iuxta pascua sua saturati suntet saturati elevaverunt cor suum,propterea obliti sunt mei.</p>
  <p class="verse" id="Hos.13.7"><sup><a href="#Hos.13.7" class="verse-number">7</a></sup> Et ego ero eis quasi leaena,sicut pardus iuxta viam insidiabor.</p>
  <p class="verse" id="Hos.13.8"><sup><a href="#Hos.13.8" class="verse-number">8</a></sup> Occurram eis quasi ursa, raptis catulis,et dirumpam claustrum cordis eorum:et consumam eos ibi quasi leo;bestia agri scindet eos.</p>
  <p class="verse" id="Hos.13.9"><sup><a href="#Hos.13.9" class="verse-number">9</a></sup> Perdo te, Israel;quis est auxiliator tuus?</p>
  <p class="verse" id="Hos.13.10"><sup><a href="#Hos.13.10" class="verse-number">10</a></sup> Ubinam est rex tuus,ut salvet te in omnibus urbibus tuis,et iudices tui, de quibus dixisti:Da mihi regem et principes"?</p>
  <p class="verse" id="Hos.13.11"><sup><a href="#Hos.13.11" class="verse-number">11</a></sup> Do tibi regem in furore meoet aufero in indignatione mea.</p>
  <p class="verse" id="Hos.13.12"><sup><a href="#Hos.13.12" class="verse-number">12</a></sup> Colligata est iniquitas Ephraim,absconditum peccatum eius.</p>
  <p class="verse" id="Hos.13.13"><sup><a href="#Hos.13.13" class="verse-number">13</a></sup> Dolores parturientis venient ei;erit filius non sapiens:suo enim tempore non stabitin ore vulvae.</p>
  <p class="verse" id="Hos.13.14"><sup><a href="#Hos.13.14" class="verse-number">14</a></sup> De manu inferni liberabo eos,de morte redimam eos?Ubi pestilentiae tuae, o mors?Ubi pestis tua, inferne?Consolatio abscondita est ab oculis meis ".</p>
  <p class="verse" id="Hos.13.15"><sup><a href="#Hos.13.15" class="verse-number">15</a></sup> Dum ipse inter fratres fructificat,veniet ventus urens, ventus Dominide deserto ascendens,et siccabit venas eiuset desolabit fontem eius.Ipse diripiet thesaurum,omne vas desiderabile.</p>
  <h2>Chapter 14</h2>
  <p class="verse" id="Hos.14.1"><sup><a href="#Hos.14.1" class="verse-number">1</a></sup> Poenas solvet Samaria,quoniam rebellavit contra Deum suum:in gladio peribunt,parvuli eorum elidentur,et praegnantes discindentur.</p>
  <p class="verse" id="Hos.14.2"><sup><a href="#Hos.14.2" class="verse-number">2</a></sup> Convertere, Israel, ad Dominum Deum tuum,quoniam corruisti in iniquitate tua.</p>
  <p class="verse" id="Hos.14.3"><sup><a href="#Hos.14.3" class="verse-number">3</a></sup> Tollite vobiscum verbaet convertimini ad Dominum;dicite ei: " Omnem aufer iniquitatemet accipe bonum,et reddemus fructum labiorum nostrorum.</p>
  <p class="verse" id="Hos.14.4"><sup><a href="#Hos.14.4" class="verse-number">4</a></sup> Assyria non salvabit nos;super equum non ascendemusnec vocabimus ultra: "Deos nostros!"opera manuum nostrarum,quia in te misericordiam consequetur pupillus ".</p>
  <p class="verse" id="Hos.14.5"><sup><a href="#Hos.14.5" class="verse-number">5</a></sup> " Sanabo praevaricationem eorum,diligam eos spontanee,quia aversus est furor meus ab eis.</p>
  <p class="verse" id="Hos.14.6"><sup><a href="#Hos.14.6" class="verse-number">6</a></sup> Ero quasi ros pro Israel;germinabit quasi liliumet mittet radices suas ut Libanus.</p>
  <p class="verse" id="Hos.14.7"><sup><a href="#Hos.14.7" class="verse-number">7</a></sup> Expandentur rami eius;et erit quasi oliva gloria eius,et odor eius ut Libani.</p>
  <p class="verse" id="Hos.14.8"><sup><a href="#Hos.14.8" class="verse-number">8</a></sup> Convertentur sedentes in umbra mea,colent triticumet germinabunt quasi vinea;memoriale eius sicut vinum Libani.</p>
  <p class="verse" id="Hos.14.9"><sup><a href="#Hos.14.9" class="verse-number">9</a></sup> Ephraim, quid ei ultra idola?Ego exaudio et respicio in eum.Ego ut abies virens:ex me fructus tuus invenitur ".</p>
  <p class="verse" id="Hos.14.10"><sup><a href="#Hos.14.10" class="verse-number">10</a></sup> Qui sapiens est, intellegat ista;intellegens sciat haec!Quia rectae viae Domini,et iusti ambulabunt in eis;praevaricatores vero corruent in eis.</p>
</body>
</html>
