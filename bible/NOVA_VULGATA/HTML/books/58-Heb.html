<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula ad Hebraeos</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula ad Hebraeos</h1>
  <h2>Chapter 1</h2>
  <p class="verse" id="Heb.1.1"><sup><a href="#Heb.1.1" class="verse-number">1</a></sup> Multifariam et multis modis olim Deus locutus patribus in prophetis,</p>
  <p class="verse" id="Heb.1.2"><sup><a href="#Heb.1.2" class="verse-number">2</a></sup> in novissimis his diebus locutus est nobis in Filio, quem constituit heredem universorum, per quem fecit et saecula;</p>
  <p class="verse" id="Heb.1.3"><sup><a href="#Heb.1.3" class="verse-number">3</a></sup> qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,</p>
  <p class="verse" id="Heb.1.4"><sup><a href="#Heb.1.4" class="verse-number">4</a></sup> tanto melior angelis effectus, quanto differentius prae illis nomen hereditavit.</p>
  <p class="verse" id="Heb.1.5"><sup><a href="#Heb.1.5" class="verse-number">5</a></sup> Cui enim dixit aliquando angelorum: Filius meus es tu;ego hodie genui te "et rursum: " Ego ero illi in patrem, et ipse erit mihi in filium "?</p>
  <p class="verse" id="Heb.1.6"><sup><a href="#Heb.1.6" class="verse-number">6</a></sup> Cum autem iterum introducit primogenitum in orbem terrae, dicit: Et adorent eum omnes angeli Dei ".</p>
  <p class="verse" id="Heb.1.7"><sup><a href="#Heb.1.7" class="verse-number">7</a></sup> Et ad angelos quidem dicit: Qui facit angelos suos spirituset ministros suos flammam ignis ";</p>
  <p class="verse" id="Heb.1.8"><sup><a href="#Heb.1.8" class="verse-number">8</a></sup> ad Filium autem: Thronus tuus, Deus, in saeculum saeculi,et virga aequitatis virga regni tui.</p>
  <p class="verse" id="Heb.1.9"><sup><a href="#Heb.1.9" class="verse-number">9</a></sup> Dilexisti iustitiam et odisti iniquitatem,propterea unxit te Deus, Deus tuus,oleo exsultationis prae participibus tuis "</p>
  <p class="verse" id="Heb.1.10"><sup><a href="#Heb.1.10" class="verse-number">10</a></sup> et: Tu in principio, Domine, terram fundasti;et opera manuum tuarum sunt caeli.</p>
  <p class="verse" id="Heb.1.11"><sup><a href="#Heb.1.11" class="verse-number">11</a></sup> Ipsi peribunt, tu autem permanes;et omnes ut vestimentum veterascent,</p>
  <p class="verse" id="Heb.1.12"><sup><a href="#Heb.1.12" class="verse-number">12</a></sup> et velut amictum involves eos,sicut vestimentum et mutabuntur.Tu autem idem es, et anni tui non deficient ".</p>
  <p class="verse" id="Heb.1.13"><sup><a href="#Heb.1.13" class="verse-number">13</a></sup> Ad quem autem angelorum dixit aliquando: Sede a dextris meis,donec ponam inimicos tuos scabellum pedum tuorum "?</p>
  <p class="verse" id="Heb.1.14"><sup><a href="#Heb.1.14" class="verse-number">14</a></sup> Nonne omnes sunt administratorii spiritus, qui in ministerium mittuntur propter eos, qui hereditatem capient salutis?</p>
  <h2>Chapter 2</h2>
  <p class="verse" id="Heb.2.1"><sup><a href="#Heb.2.1" class="verse-number">1</a></sup> Propterea abundantius oportet observare nos ea, quae audivi mus, ne forte praeterfluamus.</p>
  <p class="verse" id="Heb.2.2"><sup><a href="#Heb.2.2" class="verse-number">2</a></sup> Si enim, qui per angelos dictus est, sermo factus est firmus, et omnis praevaricatio et inoboedientia accepit iustam mercedis retributionem,</p>
  <p class="verse" id="Heb.2.3"><sup><a href="#Heb.2.3" class="verse-number">3</a></sup> quomodo nos effugiemus, si tantam neglexerimus salutem? Quae, cum initium accepisset enarrari per Dominum, ab eis, qui audierunt, in nos confirmata est,</p>
  <p class="verse" id="Heb.2.4"><sup><a href="#Heb.2.4" class="verse-number">4</a></sup> contestante Deo signis et portentis et variis virtutibus et Spiritus Sancti distributionibus secundum suam voluntatem.</p>
  <p class="verse" id="Heb.2.5"><sup><a href="#Heb.2.5" class="verse-number">5</a></sup> Non enim angelis subiecit orbem terrae futurum, de quo loquimur.</p>
  <p class="verse" id="Heb.2.6"><sup><a href="#Heb.2.6" class="verse-number">6</a></sup> Testatus est autem in quodam loco quis dicens: Quid est homo, quod memor es eius,aut filius hominis, quoniam visitas eum?</p>
  <p class="verse" id="Heb.2.7"><sup><a href="#Heb.2.7" class="verse-number">7</a></sup> Minuisti eum paulo minus ab angelis,gloria et honore coronasti eum,</p>
  <p class="verse" id="Heb.2.8"><sup><a href="#Heb.2.8" class="verse-number">8</a></sup> omnia subiecisti sub pedibus eius ".In eo enim quod ei omnia subiecit, nihil dimisit non subiectibile ei. Nunc autem necdum videmus omnia subiecta ei;</p>
  <p class="verse" id="Heb.2.9"><sup><a href="#Heb.2.9" class="verse-number">9</a></sup> eum autem, qui paulo minus ab angelis minoratus est, videmus Iesum propter passionem mortis gloria et honore coronatum, ut gratia Dei pro omnibus gustaverit mortem.</p>
  <p class="verse" id="Heb.2.10"><sup><a href="#Heb.2.10" class="verse-number">10</a></sup> Decebat enim eum, propter quem omnia et per quem omnia, qui multos filios in gloriam adduxit, ducem salutis eorum per passiones consummare.</p>
  <p class="verse" id="Heb.2.11"><sup><a href="#Heb.2.11" class="verse-number">11</a></sup> Qui enim sanctificat et qui sanctificantur, ex uno omnes; propter quam causam non erubescit fratres eos vocare</p>
  <p class="verse" id="Heb.2.12"><sup><a href="#Heb.2.12" class="verse-number">12</a></sup> dicens: Nuntiabo nomen tuum fratribus meis,in medio ecclesiae laudabo te";</p>
  <p class="verse" id="Heb.2.13"><sup><a href="#Heb.2.13" class="verse-number">13</a></sup> et iterum: " Ego ero fidens in eum ";et iterum: " Ecce ego et pueri, quos mihi dedit Deus ".</p>
  <p class="verse" id="Heb.2.14"><sup><a href="#Heb.2.14" class="verse-number">14</a></sup> Quia ergo pueri communicaverunt sanguini et carni, et ipse similiter participavit iisdem, ut per mortem destrueret eum, qui habebat mortis imperium, id est Diabolum,</p>
  <p class="verse" id="Heb.2.15"><sup><a href="#Heb.2.15" class="verse-number">15</a></sup> et liberaret eos, qui timore mortis per totam vitam obnoxii erant servituti.</p>
  <p class="verse" id="Heb.2.16"><sup><a href="#Heb.2.16" class="verse-number">16</a></sup> Nusquam enim angelos apprehendit, sed semen Abrahae apprehendit.</p>
  <p class="verse" id="Heb.2.17"><sup><a href="#Heb.2.17" class="verse-number">17</a></sup> Unde debuit per omnia fratribus similari, ut misericors fieret et fidelis pontifex in iis,quae sunt ad Deum, ut repropitiaret delicta populi;</p>
  <p class="verse" id="Heb.2.18"><sup><a href="#Heb.2.18" class="verse-number">18</a></sup> in quo enim passus est ipse tentatus, po tens est eis, qui tentantur, auxiliari.</p>
  <h2>Chapter 3</h2>
  <p class="verse" id="Heb.3.1"><sup><a href="#Heb.3.1" class="verse-number">1</a></sup> Unde, fratres sancti, vocationis caelestis participes, considerate apostolum et pontificem confessionis nostrae Iesum,</p>
  <p class="verse" id="Heb.3.2"><sup><a href="#Heb.3.2" class="verse-number">2</a></sup> qui fidelis est ei, qui fecit illum, sicut et Moyses in tota domo illius.</p>
  <p class="verse" id="Heb.3.3"><sup><a href="#Heb.3.3" class="verse-number">3</a></sup> Amplioris enim gloriae iste prae Moyse dignus est habitus, quanto ampliorem honorem habet quam domus, qui fabricavit illam.</p>
  <p class="verse" id="Heb.3.4"><sup><a href="#Heb.3.4" class="verse-number">4</a></sup> Omnis namque domus fabricatur ab aliquo; qui autem omnia fabricavit, Deus est.</p>
  <p class="verse" id="Heb.3.5"><sup><a href="#Heb.3.5" class="verse-number">5</a></sup> Et Moyses quidem fidelis erat in tota domo eius tamquam famulus in testimonium eorum, quae dicenda erant,</p>
  <p class="verse" id="Heb.3.6"><sup><a href="#Heb.3.6" class="verse-number">6</a></sup> Christus vero tamquam Filius super domum illius; cuius domus sumus nos, si fiduciam et gloriationem spei retineamus.</p>
  <p class="verse" id="Heb.3.7"><sup><a href="#Heb.3.7" class="verse-number">7</a></sup> Quapropter, sicut dicit Spiritus Sanctus: Hodie, si vocem eius audieritis,</p>
  <p class="verse" id="Heb.3.8"><sup><a href="#Heb.3.8" class="verse-number">8</a></sup> nolite obdurare corda vestra sicut in exacerbatione,secundum diem tentationis in deserto,</p>
  <p class="verse" id="Heb.3.9"><sup><a href="#Heb.3.9" class="verse-number">9</a></sup> ubi tentaverunt me patres vestri in probationeet viderunt opera mea</p>
  <p class="verse" id="Heb.3.10"><sup><a href="#Heb.3.10" class="verse-number">10</a></sup> quadraginta annos. Propter quod infensus fui generationi huic et dixi: Semper errant corde.Ipsi autem non cognoverunt vias meas;</p>
  <p class="verse" id="Heb.3.11"><sup><a href="#Heb.3.11" class="verse-number">11</a></sup> sicut icut iuravi in ira mea:Non introibunt in requiem meam ".</p>
  <p class="verse" id="Heb.3.12"><sup><a href="#Heb.3.12" class="verse-number">12</a></sup> Videte, fratres, ne forte sit in aliquo vestrum cor malum incredulitatis discedendi a Deo vivo,</p>
  <p class="verse" id="Heb.3.13"><sup><a href="#Heb.3.13" class="verse-number">13</a></sup> sed adhortamini vosmetipsos per singulos dies, donec illud " hodie " vocatur, ut non obduretur quis ex vobis fallacia peccati;</p>
  <p class="verse" id="Heb.3.14"><sup><a href="#Heb.3.14" class="verse-number">14</a></sup> participes enim Christi effecti sumus, si tamen initium substantiae usque ad finem firmum retineamus,</p>
  <p class="verse" id="Heb.3.15"><sup><a href="#Heb.3.15" class="verse-number">15</a></sup> dum dicitur: Hodie, si vocem eius audieritis,nolite obdurare corda vestra quemadmodum in illa exacerbatione ".</p>
  <p class="verse" id="Heb.3.16"><sup><a href="#Heb.3.16" class="verse-number">16</a></sup> Qui sunt enim qui audientes exacerbaverunt? Nonne universi, qui profecti sunt ab Aegypto per Moysen?</p>
  <p class="verse" id="Heb.3.17"><sup><a href="#Heb.3.17" class="verse-number">17</a></sup> Quibus autem infensus fuit quadraginta annos? Nonne illis, qui peccaverunt, quorum membra ceciderunt in deserto?</p>
  <p class="verse" id="Heb.3.18"><sup><a href="#Heb.3.18" class="verse-number">18</a></sup> Quibus autem iuravit non introire in requiem ipsius, nisi illis, qui increduli fuerunt?</p>
  <p class="verse" id="Heb.3.19"><sup><a href="#Heb.3.19" class="verse-number">19</a></sup> Et videmus quia non potuerunt introire propter incredulitatem.</p>
  <h2>Chapter 4</h2>
  <p class="verse" id="Heb.4.1"><sup><a href="#Heb.4.1" class="verse-number">1</a></sup> Timeamus ergo, ne forte, relicta pollicitatione introeundi in re quiem eius, existimetur aliquis ex vobis deesse;</p>
  <p class="verse" id="Heb.4.2"><sup><a href="#Heb.4.2" class="verse-number">2</a></sup> etenim et nobis evangelizatum est quemadmodum et illis, sed non profuit illis sermo auditus, non commixtis fide cum iis, qui audierant.</p>
  <p class="verse" id="Heb.4.3"><sup><a href="#Heb.4.3" class="verse-number">3</a></sup> Ingredimur enim in requiem, qui credidimus, quemadmodum dixit: Sicut iuravi in ira mea:Non introibunt in requiem meam ",et quidem operibus ab institutione mundi factis.</p>
  <p class="verse" id="Heb.4.4"><sup><a href="#Heb.4.4" class="verse-number">4</a></sup> Dixit enim quodam loco de die septima sic: "Et requievit Deus die septima ab omnibus operibus suis ";</p>
  <p class="verse" id="Heb.4.5"><sup><a href="#Heb.4.5" class="verse-number">5</a></sup> et in isto rursum: " Non introibunt in requiem meam ".</p>
  <p class="verse" id="Heb.4.6"><sup><a href="#Heb.4.6" class="verse-number">6</a></sup> Quoniam ergo superest quosdam introire in illam, et hi, quibus prioribus evangelizatum est, non introierunt propter inoboedientiam,</p>
  <p class="verse" id="Heb.4.7"><sup><a href="#Heb.4.7" class="verse-number">7</a></sup> iterum terminat diem quendam, " Hodie ", in David dicendo post tantum temporis, sicut supra dictum est: Hodie, si vocem eius audieritis,nolite obdurare corda vestra ".</p>
  <p class="verse" id="Heb.4.8"><sup><a href="#Heb.4.8" class="verse-number">8</a></sup> Nam, si eis Iesus requiem praestitisset, non de alio loqueretur posthac die.</p>
  <p class="verse" id="Heb.4.9"><sup><a href="#Heb.4.9" class="verse-number">9</a></sup> Itaque relinquitur sabbatismus populo Dei;</p>
  <p class="verse" id="Heb.4.10"><sup><a href="#Heb.4.10" class="verse-number">10</a></sup> qui enim ingressus est in requiem eius, etiam ipse requievit ab operibus suis, sicut a suis Deus.</p>
  <p class="verse" id="Heb.4.11"><sup><a href="#Heb.4.11" class="verse-number">11</a></sup> Festinemus ergo ingredi in illam requiem, ut ne in idipsum quis incidat inoboedientiae exemplum.</p>
  <p class="verse" id="Heb.4.12"><sup><a href="#Heb.4.12" class="verse-number">12</a></sup> Vivus est enim Dei sermo et efficax et penetrabilior omni gladio ancipiti et pertingens usque ad divisionem animae ac spiritus, compagum quoque et medullarum, et discretor cogitationum et intentionum cordis;</p>
  <p class="verse" id="Heb.4.13"><sup><a href="#Heb.4.13" class="verse-number">13</a></sup> et non est creatura invisibilis in conspectu eius, omnia autem nuda et aperta sunt oculis eius, ad quem nobis sermo.</p>
  <p class="verse" id="Heb.4.14"><sup><a href="#Heb.4.14" class="verse-number">14</a></sup> Habentes ergo pontificem magnum, qui penetravit caelos, Iesum Filium Dei, teneamus confessionem.</p>
  <p class="verse" id="Heb.4.15"><sup><a href="#Heb.4.15" class="verse-number">15</a></sup> Non enim habemus pontificem, qui non possit compati infirmitatibus nostris, tentatum autem per omnia secundum similitudinem absque peccato;</p>
  <p class="verse" id="Heb.4.16"><sup><a href="#Heb.4.16" class="verse-number">16</a></sup> adeamus ergo cum fiducia ad thronum gratiae, ut misericordiam consequamur et gratiam inveniamus in auxilium opportunum.</p>
  <h2>Chapter 5</h2>
  <p class="verse" id="Heb.5.1"><sup><a href="#Heb.5.1" class="verse-number">1</a></sup> Omnis namque pontifex ex hominibus assumptus pro homi nibus constituitur in his, quae sunt ad Deum, ut offerat dona et sacrificia pro peccatis;</p>
  <p class="verse" id="Heb.5.2"><sup><a href="#Heb.5.2" class="verse-number">2</a></sup> qui aeque condolere possit his, qui ignorant et errant, quoniam et ipse circumdatus est infirmitate</p>
  <p class="verse" id="Heb.5.3"><sup><a href="#Heb.5.3" class="verse-number">3</a></sup> et propter eam debet, quemadmodum et pro populo, ita etiam pro semetipso offerre pro peccatis.</p>
  <p class="verse" id="Heb.5.4"><sup><a href="#Heb.5.4" class="verse-number">4</a></sup> Nec quisquam sumit sibi illum honorem, sed qui vocatur a Deo tamquam et Aaron.</p>
  <p class="verse" id="Heb.5.5"><sup><a href="#Heb.5.5" class="verse-number">5</a></sup> Sic et Christus non semetipsum glorificavit, ut pontifex fieret, sed qui locutus est ad eum: Filius meus es tu;ego hodie genui te ";</p>
  <p class="verse" id="Heb.5.6"><sup><a href="#Heb.5.6" class="verse-number">6</a></sup> quemadmodum et in alio dicit: Tu es sacerdos in aeternum secundum ordinem Melchisedech ".</p>
  <p class="verse" id="Heb.5.7"><sup><a href="#Heb.5.7" class="verse-number">7</a></sup> Qui in diebus carnis suae, preces supplicationesque ad eum, qui possit salvum illum a morte facere, cum clamore valido et lacrimis offerens et exauditus pro sua reverentia,</p>
  <p class="verse" id="Heb.5.8"><sup><a href="#Heb.5.8" class="verse-number">8</a></sup> et quidem cum esset Filius, didicit ex his, quae passus est, oboedientiam;</p>
  <p class="verse" id="Heb.5.9"><sup><a href="#Heb.5.9" class="verse-number">9</a></sup> et, consummatus, factus est omnibus oboedientibus sibi auctor salutis aeternae,</p>
  <p class="verse" id="Heb.5.10"><sup><a href="#Heb.5.10" class="verse-number">10</a></sup> appellatus a Deo pontifex iuxta ordinem Melchisedech.</p>
  <p class="verse" id="Heb.5.11"><sup><a href="#Heb.5.11" class="verse-number">11</a></sup> De quo grandis nobis sermo et ininterpretabilis ad dicendum, quoniam segnes facti estis ad audiendum.</p>
  <p class="verse" id="Heb.5.12"><sup><a href="#Heb.5.12" class="verse-number">12</a></sup> Etenim cum deberetis magistri esse propter tempus, rursum indigetis, ut vos doceat aliquis elementa exordii sermonum Dei, et facti estis, quibus lacte opus sit, non solido cibo.</p>
  <p class="verse" id="Heb.5.13"><sup><a href="#Heb.5.13" class="verse-number">13</a></sup> Omnis enim, qui lactis est particeps, expers est sermonis iustitiae, parvulus enim est;</p>
  <p class="verse" id="Heb.5.14"><sup><a href="#Heb.5.14" class="verse-number">14</a></sup> perfectorum autem est solidus cibus, eorum, qui pro consuetudine exercitatos habent sensus ad discretionem boni ac mali.</p>
  <h2>Chapter 6</h2>
  <p class="verse" id="Heb.6.1"><sup><a href="#Heb.6.1" class="verse-number">1</a></sup> Quapropter praetermittentes inchoationis Christi sermonem ad perfectionem feramur, non rursum iacientes fundamentum paenitentiae ab operibus mortuis et fidei ad Deum,</p>
  <p class="verse" id="Heb.6.2"><sup><a href="#Heb.6.2" class="verse-number">2</a></sup> baptismatum doctrinae, impositionis quoque manuum, ac resurrectionis mortuorum et iudicii aeterni.</p>
  <p class="verse" id="Heb.6.3"><sup><a href="#Heb.6.3" class="verse-number">3</a></sup> Et hoc faciemus, si quidem permiserit Deus.</p>
  <p class="verse" id="Heb.6.4"><sup><a href="#Heb.6.4" class="verse-number">4</a></sup> Impossibile est enim eos, qui semel sunt illuminati, gustaverunt etiam donum caeleste et participes sunt facti Spiritus Sancti</p>
  <p class="verse" id="Heb.6.5"><sup><a href="#Heb.6.5" class="verse-number">5</a></sup> et bonum gustaverunt Dei verbum virtutesque saeculi venturi</p>
  <p class="verse" id="Heb.6.6"><sup><a href="#Heb.6.6" class="verse-number">6</a></sup> et prolapsi sunt, rursus renovari ad paenitentiam, rursum crucifigentes sibimetipsis Filium Dei et ostentui habentes.</p>
  <p class="verse" id="Heb.6.7"><sup><a href="#Heb.6.7" class="verse-number">7</a></sup> Terra enim saepe venientem super se bibens imbrem et generans herbam opportunam illis, propter quos et colitur, accipit benedictionem a Deo;</p>
  <p class="verse" id="Heb.6.8"><sup><a href="#Heb.6.8" class="verse-number">8</a></sup> proferens autem spinas ac tribulos reproba est et maledicto proxima, cuius finis in combustionem.</p>
  <p class="verse" id="Heb.6.9"><sup><a href="#Heb.6.9" class="verse-number">9</a></sup> Confidimus autem de vobis, dilectissimi, meliora et viciniora saluti, tametsi ita loquimur;</p>
  <p class="verse" id="Heb.6.10"><sup><a href="#Heb.6.10" class="verse-number">10</a></sup> non enim iniustus Deus, ut obliviscatur operis vestri et dilectionis, quam ostendistis nomini ipsius, qui ministrastis sanctis et ministratis.</p>
  <p class="verse" id="Heb.6.11"><sup><a href="#Heb.6.11" class="verse-number">11</a></sup> Cupimus autem unumquemque vestrum eandem ostentare sollicitudinem ad expletionem spei usque in finem,</p>
  <p class="verse" id="Heb.6.12"><sup><a href="#Heb.6.12" class="verse-number">12</a></sup> ut non segnes efficiamini, verum imitatores eorum, qui fide et patientia hereditant promissiones.</p>
  <p class="verse" id="Heb.6.13"><sup><a href="#Heb.6.13" class="verse-number">13</a></sup> Abrahae namque promittens Deus, quoniam neminem habuit, per quem iuraret maiorem, iuravit per semetipsum</p>
  <p class="verse" id="Heb.6.14"><sup><a href="#Heb.6.14" class="verse-number">14</a></sup> dicens: " Utique benedicens benedicam te et multiplicans multiplicabo te ";</p>
  <p class="verse" id="Heb.6.15"><sup><a href="#Heb.6.15" class="verse-number">15</a></sup> et sic longanimiter ferens adeptus est repromissionem.</p>
  <p class="verse" id="Heb.6.16"><sup><a href="#Heb.6.16" class="verse-number">16</a></sup> Homines enim per maiorem sui iurant, et omnis controversiae eorum finis ad confirmationem est iuramentum;</p>
  <p class="verse" id="Heb.6.17"><sup><a href="#Heb.6.17" class="verse-number">17</a></sup> in quo abundantius volens Deus ostendere pollicitationis heredibus immobilitatem consilii sui, se interposuit iure iurando,</p>
  <p class="verse" id="Heb.6.18"><sup><a href="#Heb.6.18" class="verse-number">18</a></sup> ut per duas res immobiles, in quibus impossibile est mentiri Deum, fortissimum solacium habeamus, qui confugimus ad tenendam propositam spem;</p>
  <p class="verse" id="Heb.6.19"><sup><a href="#Heb.6.19" class="verse-number">19</a></sup> quam sicut ancoram habemus animae, tutam ac firmam et incedentem usque in interiora velaminis,</p>
  <p class="verse" id="Heb.6.20"><sup><a href="#Heb.6.20" class="verse-number">20</a></sup> ubi praecursor pro nobis introivit Iesus, secundum ordinem Melchisedech pontifex factus in aeternum.</p>
  <h2>Chapter 7</h2>
  <p class="verse" id="Heb.7.1"><sup><a href="#Heb.7.1" class="verse-number">1</a></sup> Hic enim Melchisedech, rex Salem, sacerdos Dei summi, qui ob viavit Abrahae regresso a caede regum et benedixit ei,</p>
  <p class="verse" id="Heb.7.2"><sup><a href="#Heb.7.2" class="verse-number">2</a></sup> cui et decimam omnium divisit Abraham, primum quidem, qui interpretatur rex iustitiae, deinde autem et rex Salem, quod est rex Pacis,</p>
  <p class="verse" id="Heb.7.3"><sup><a href="#Heb.7.3" class="verse-number">3</a></sup> sine patre, sine matre, sine genealogia, neque initium dierum neque finem vitae habens, assimilatus autem Filio Dei, manet sacerdos in perpetuum.</p>
  <p class="verse" id="Heb.7.4"><sup><a href="#Heb.7.4" class="verse-number">4</a></sup> Intuemini autem quantus sit hic, cui et decimam dedit de praecipuis Abraham patriarcha.</p>
  <p class="verse" id="Heb.7.5"><sup><a href="#Heb.7.5" class="verse-number">5</a></sup> Et illi quidem, qui de filiis Levi sacerdotium accipiunt, mandatum habent decimas sumere a populo secundum legem, id est a fratribus suis, quamquam et ipsi exierunt de lumbis Abrahae;</p>
  <p class="verse" id="Heb.7.6"><sup><a href="#Heb.7.6" class="verse-number">6</a></sup> hic autem, cuius generatio non annumeratur in eis, decimam sumpsit ab Abraham et eum, qui habebat repromissiones, benedixit.</p>
  <p class="verse" id="Heb.7.7"><sup><a href="#Heb.7.7" class="verse-number">7</a></sup> Sine ulla autem contradictione, quod minus est, a meliore benedicitur.</p>
  <p class="verse" id="Heb.7.8"><sup><a href="#Heb.7.8" class="verse-number">8</a></sup> Et hic quidem decimas morientes homines sumunt; ibi autem testimonium accipiens quia vivit.</p>
  <p class="verse" id="Heb.7.9"><sup><a href="#Heb.7.9" class="verse-number">9</a></sup> Et, ut ita dictum sit, per Abraham et Levi, qui decimas accipit, decimatus est;</p>
  <p class="verse" id="Heb.7.10"><sup><a href="#Heb.7.10" class="verse-number">10</a></sup> adhuc enim in lumbis patris erat, quando obviavit ei Melchisedech.</p>
  <p class="verse" id="Heb.7.11"><sup><a href="#Heb.7.11" class="verse-number">11</a></sup> Si ergo consummatio per sacerdotium leviticum erat, populus enim sub ipso legem accepit, quid adhuc necessarium secundum ordinem Melchisedech alium surgere sacerdotem et non secundum ordinem Aaron dici?</p>
  <p class="verse" id="Heb.7.12"><sup><a href="#Heb.7.12" class="verse-number">12</a></sup> Translato enim sacerdotio, necesse est, ut et legis translatio fiat.</p>
  <p class="verse" id="Heb.7.13"><sup><a href="#Heb.7.13" class="verse-number">13</a></sup> De quo enim haec dicuntur, ex alia tribu est, ex qua nullus altari praesto fuit;</p>
  <p class="verse" id="Heb.7.14"><sup><a href="#Heb.7.14" class="verse-number">14</a></sup> manifestum enim quod ex Iuda ortus sit Dominus noster, in quam tribum nihil de sacerdotibus Moyses locutus est.</p>
  <p class="verse" id="Heb.7.15"><sup><a href="#Heb.7.15" class="verse-number">15</a></sup> Et amplius adhuc manifestum est, si secundum similitudinem Melchisedech exsurgit alius sacerdos,</p>
  <p class="verse" id="Heb.7.16"><sup><a href="#Heb.7.16" class="verse-number">16</a></sup> qui non secundum legem mandati carnalis factus est sed secundum virtutem vitae insolubilis,</p>
  <p class="verse" id="Heb.7.17"><sup><a href="#Heb.7.17" class="verse-number">17</a></sup> testimonium enim accipit: Tu es sacerdos in aeternum secundum ordinem Melchisedech ".</p>
  <p class="verse" id="Heb.7.18"><sup><a href="#Heb.7.18" class="verse-number">18</a></sup> Reprobatio quidem fit praecedentis mandati propter infirmitatem eius et inutilitatem,</p>
  <p class="verse" id="Heb.7.19"><sup><a href="#Heb.7.19" class="verse-number">19</a></sup> nihil enim ad perfectum adduxit lex; introductio vero melioris spei, per quam proximamus ad Deum.</p>
  <p class="verse" id="Heb.7.20"><sup><a href="#Heb.7.20" class="verse-number">20</a></sup> Et quantum non est sine iure iurando; illi quidem sine iure iurando sacerdotes facti sunt,</p>
  <p class="verse" id="Heb.7.21"><sup><a href="#Heb.7.21" class="verse-number">21</a></sup> hic autem cum iure iurando per eum, qui dicit ad illum: Iuravit Dominus et non paenitebit eum: Tu es sacerdos in aeternum ",</p>
  <p class="verse" id="Heb.7.22"><sup><a href="#Heb.7.22" class="verse-number">22</a></sup> in tantum et melioris testamenti sponsor factus est Iesus.</p>
  <p class="verse" id="Heb.7.23"><sup><a href="#Heb.7.23" class="verse-number">23</a></sup> Et illi quidem plures facti sunt sacerdotes, idcirco quod morte prohibebantur permanere;</p>
  <p class="verse" id="Heb.7.24"><sup><a href="#Heb.7.24" class="verse-number">24</a></sup> hic autem eo quod manet in aeternum, intransgressibile habet sacerdotium;</p>
  <p class="verse" id="Heb.7.25"><sup><a href="#Heb.7.25" class="verse-number">25</a></sup> unde et salvare in perpetuum potest accedentes per semetipsum ad Deum, semper vivens ad interpellandum pro eis.</p>
  <p class="verse" id="Heb.7.26"><sup><a href="#Heb.7.26" class="verse-number">26</a></sup> Talis enim et decebat ut nobis esset pontifex, sanctus, innocens, impollutus, segregatus a peccatoribus et excelsior caelis factus;</p>
  <p class="verse" id="Heb.7.27"><sup><a href="#Heb.7.27" class="verse-number">27</a></sup> qui non habet necessitatem cotidie, quemadmodum pontifices, prius pro suis delictis hostias offerre, deinde pro populi; hoc enim fecit semel semetipsum offerendo.</p>
  <p class="verse" id="Heb.7.28"><sup><a href="#Heb.7.28" class="verse-number">28</a></sup> Lex enim homines constituit pontifices infirmitatem habentes; sermo autem iuris iurandi, quod post legem est, Filium in aeternum consummatum.</p>
  <h2>Chapter 8</h2>
  <p class="verse" id="Heb.8.1"><sup><a href="#Heb.8.1" class="verse-number">1</a></sup> Caput autem super ea, quae dicuntur: talem habemus ponti ficem, qui consedit in dextera throni Maiestatis in caelis,</p>
  <p class="verse" id="Heb.8.2"><sup><a href="#Heb.8.2" class="verse-number">2</a></sup> sanctorum minister et tabernaculi veri, quod fixit Dominus, non homo.</p>
  <p class="verse" id="Heb.8.3"><sup><a href="#Heb.8.3" class="verse-number">3</a></sup> Omnis enim pontifex ad offerenda munera et hostias constituitur; unde necesse erat et hunc habere aliquid, quod offerret.</p>
  <p class="verse" id="Heb.8.4"><sup><a href="#Heb.8.4" class="verse-number">4</a></sup> Si ergo esset super terram, nec esset sacerdos, cum sint qui offerant secundum legem munera;</p>
  <p class="verse" id="Heb.8.5"><sup><a href="#Heb.8.5" class="verse-number">5</a></sup> qui figurae et umbrae deserviunt caelestium, sicut responsum est Moysi, cum consummaturus esset tabernaculum: " Vide enim, inquit, omnia facies secundum exemplar, quod tibi ostensum est in monte ".</p>
  <p class="verse" id="Heb.8.6"><sup><a href="#Heb.8.6" class="verse-number">6</a></sup> Nunc autem differentius sortitus est ministerium, quanto et melioris testamenti mediator est, quod in melioribus repromissionibus sancitum est.</p>
  <p class="verse" id="Heb.8.7"><sup><a href="#Heb.8.7" class="verse-number">7</a></sup> Nam si illud prius culpa vacasset, non secundi locus inquireretur;</p>
  <p class="verse" id="Heb.8.8"><sup><a href="#Heb.8.8" class="verse-number">8</a></sup> vituperans enim eos dicit: " Ecce dies veniunt, dicit Dominus, et consummabo super domum Israel et super domum Iudae testamentum novum;</p>
  <p class="verse" id="Heb.8.9"><sup><a href="#Heb.8.9" class="verse-number">9</a></sup> non secundum testamentum, quod feci patribus eorum in die, qua apprehendi manum illorum, ut educerem illos de terra Aegypti; quoniam ipsi non permanserunt in testamento meo, et ego neglexi eos, dicit Dominus.</p>
  <p class="verse" id="Heb.8.10"><sup><a href="#Heb.8.10" class="verse-number">10</a></sup> Quia hoc est testamentum, quod testabor domui Israel post dies illos, dicit Dominus, dando leges meas in mentem eorum, et in corde eorum superscribam eas; et ero eis in Deum, et ipsi erunt mihi in populum.</p>
  <p class="verse" id="Heb.8.11"><sup><a href="#Heb.8.11" class="verse-number">11</a></sup> Et non docebit unusquisque civem suum, et unusquisque fratrem suum dicens: "Cognosce Dominum"; quoniam omnes scient me, a minore usque ad maiorem eorum,</p>
  <p class="verse" id="Heb.8.12"><sup><a href="#Heb.8.12" class="verse-number">12</a></sup> quia propitius ero iniquitatibus eorum et peccatorum illorum iam non memorabor ".</p>
  <p class="verse" id="Heb.8.13"><sup><a href="#Heb.8.13" class="verse-number">13</a></sup> Dicendo " novum " veteravit prius; quod autem antiquatur et senescit, prope interitum est.</p>
  <h2>Chapter 9</h2>
  <p class="verse" id="Heb.9.1"><sup><a href="#Heb.9.1" class="verse-number">1</a></sup> Habuit ergo et prius praecepta cultus et Sanctum huius saeculi.</p>
  <p class="verse" id="Heb.9.2"><sup><a href="#Heb.9.2" class="verse-number">2</a></sup> Tabernaculum enim praeparatum est primum, in quo inerat candelabrum et mensa et propositio panum, quod dicitur Sancta;</p>
  <p class="verse" id="Heb.9.3"><sup><a href="#Heb.9.3" class="verse-number">3</a></sup> post secundum autem velamentum, tabernaculum, quod dicitur Sancta Sanctorum,</p>
  <p class="verse" id="Heb.9.4"><sup><a href="#Heb.9.4" class="verse-number">4</a></sup> aureum habens turibulum et arcam testamenti circumtectam ex omni parte auro, in qua urna aurea habens manna et virga Aaron, quae fronduerat, et tabulae testamenti,</p>
  <p class="verse" id="Heb.9.5"><sup><a href="#Heb.9.5" class="verse-number">5</a></sup> superque eam cherubim gloriae obumbrantia propitiatorium; de quibus non est modo dicendum per singula.</p>
  <p class="verse" id="Heb.9.6"><sup><a href="#Heb.9.6" class="verse-number">6</a></sup> His vero ita praeparatis, in prius quidem tabernaculum semper intrant sacerdotes sacrorum officia consummantes;</p>
  <p class="verse" id="Heb.9.7"><sup><a href="#Heb.9.7" class="verse-number">7</a></sup> in secundum autem semel in anno solus pontifex, non sine sanguine, quem offert pro suis et populi ignorantiis;</p>
  <p class="verse" id="Heb.9.8"><sup><a href="#Heb.9.8" class="verse-number">8</a></sup> hoc significante Spiritu Sancto, nondum propalatam esse sanctorum viam, adhuc priore tabernaculo habente statum;</p>
  <p class="verse" id="Heb.9.9"><sup><a href="#Heb.9.9" class="verse-number">9</a></sup> quae parabola est temporis instantis, iuxta quam munera et hostiae offeruntur, quae non possunt iuxta conscientiam perfectum facere servientem,</p>
  <p class="verse" id="Heb.9.10"><sup><a href="#Heb.9.10" class="verse-number">10</a></sup> solummodo in cibis et in potibus et variis baptismis, quae sunt praecepta carnis usque ad tempus correctionis imposita.</p>
  <p class="verse" id="Heb.9.11"><sup><a href="#Heb.9.11" class="verse-number">11</a></sup> Christus autem cum advenit pontifex futurorum bonorum, per amplius et perfectius tabernaculum, non manufactum, id est non huius creationis,</p>
  <p class="verse" id="Heb.9.12"><sup><a href="#Heb.9.12" class="verse-number">12</a></sup> neque per sanguinem hircorum et vitulorum sed per proprium sanguinem introivit semel in Sancta, aeterna redemptione inventa.</p>
  <p class="verse" id="Heb.9.13"><sup><a href="#Heb.9.13" class="verse-number">13</a></sup> Si enim sanguis hircorum et taurorum et cinis vitulae aspersus inquinatos sanctificat ad emundationem carnis,</p>
  <p class="verse" id="Heb.9.14"><sup><a href="#Heb.9.14" class="verse-number">14</a></sup> quanto magis sanguis Christi, qui per Spiritum aeternum semetipsum obtulit immaculatum Deo, emundabit conscientiam nostram ab operibus mortuis ad serviendum Deo viventi.</p>
  <p class="verse" id="Heb.9.15"><sup><a href="#Heb.9.15" class="verse-number">15</a></sup> Et ideo novi testamenti mediator est, ut, morte intercedente in redemptionem earum praevaricationum, quae erant sub priore testamento, repromissionem accipiant, qui vocati sunt aeternae hereditatis.</p>
  <p class="verse" id="Heb.9.16"><sup><a href="#Heb.9.16" class="verse-number">16</a></sup> Ubi enim testamentum, mors necesse est afferatur testatoris;</p>
  <p class="verse" id="Heb.9.17"><sup><a href="#Heb.9.17" class="verse-number">17</a></sup> testamentum autem in mortuis est confirmatum, nondum enim valet, dum vivit, qui testatus est.</p>
  <p class="verse" id="Heb.9.18"><sup><a href="#Heb.9.18" class="verse-number">18</a></sup> Unde ne prius quidem sine sanguine dedicatum est;</p>
  <p class="verse" id="Heb.9.19"><sup><a href="#Heb.9.19" class="verse-number">19</a></sup> enuntiato enim omni mandato secundum legem a Moyse universo populo, accipiens sanguinem vitulorum et hircorum cum aqua et lana coccinea et hyssopo, ipsum librum et omnem populum aspersit</p>
  <p class="verse" id="Heb.9.20"><sup><a href="#Heb.9.20" class="verse-number">20</a></sup> dicens: " Hic sanguis testamenti, quod mandavit ad vos Deus ";</p>
  <p class="verse" id="Heb.9.21"><sup><a href="#Heb.9.21" class="verse-number">21</a></sup> etiam tabernaculum et omnia vasa ministerii sanguine similiter aspersit.</p>
  <p class="verse" id="Heb.9.22"><sup><a href="#Heb.9.22" class="verse-number">22</a></sup> Et omnia paene in sanguine mundantur secundum legem, et sine sanguinis effusione non fit remissio.</p>
  <p class="verse" id="Heb.9.23"><sup><a href="#Heb.9.23" class="verse-number">23</a></sup> Necesse erat ergo figuras quidem caelestium his mundari, ipsa autem caelestia melioribus hostiis quam istis.</p>
  <p class="verse" id="Heb.9.24"><sup><a href="#Heb.9.24" class="verse-number">24</a></sup> Non enim in manufacta Sancta Christus introivit, quae sunt similitudo verorum, sed in ipsum caelum, ut appareat nunc vultui Dei pro nobis;</p>
  <p class="verse" id="Heb.9.25"><sup><a href="#Heb.9.25" class="verse-number">25</a></sup> neque ut saepe offerat semetipsum, quemadmodum pontifex intrat in Sancta per singulos annos in sanguine alieno.</p>
  <p class="verse" id="Heb.9.26"><sup><a href="#Heb.9.26" class="verse-number">26</a></sup> Alioquin oportebat eum frequenter pati ab origine mundi; nunc autem semel in consummatione saeculorum ad destitutionem peccati per sacrificium sui manifestatus est.</p>
  <p class="verse" id="Heb.9.27"><sup><a href="#Heb.9.27" class="verse-number">27</a></sup> Et quemadmodum statutum est hominibus semel mori, post hoc autem iudicium,</p>
  <p class="verse" id="Heb.9.28"><sup><a href="#Heb.9.28" class="verse-number">28</a></sup> sic et Christus, semel oblatus ad multorum auferenda peccata, secundo sine peccato apparebit exspectantibus se in salutem.</p>
  <h2>Chapter 10</h2>
  <p class="verse" id="Heb.10.1"><sup><a href="#Heb.10.1" class="verse-number">1</a></sup> Umbram enim habens lex bonorum futurorum, non ip sam imaginem rerum, per singulos annos iisdem ipsis hostiis, quas offerunt indesinenter, numquam potest accedentes perfectos facere.</p>
  <p class="verse" id="Heb.10.2"><sup><a href="#Heb.10.2" class="verse-number">2</a></sup> Alioquin nonne cessassent offerri, ideo quod nullam haberent ultra conscientiam peccatorum cultores semel mundati?</p>
  <p class="verse" id="Heb.10.3"><sup><a href="#Heb.10.3" class="verse-number">3</a></sup> Sed in ipsis commemoratio peccatorum per singulos annos fit.</p>
  <p class="verse" id="Heb.10.4"><sup><a href="#Heb.10.4" class="verse-number">4</a></sup> Impossibile enim est sanguinem taurorum et hircorum auferre peccata.</p>
  <p class="verse" id="Heb.10.5"><sup><a href="#Heb.10.5" class="verse-number">5</a></sup> Ideo ingrediens mundum dicit: Hostiam et oblationem noluisti,corpus autem aptasti mihi;</p>
  <p class="verse" id="Heb.10.6"><sup><a href="#Heb.10.6" class="verse-number">6</a></sup> holocautomata et sacrificia pro peccatonon tibi placuerunt.</p>
  <p class="verse" id="Heb.10.7"><sup><a href="#Heb.10.7" class="verse-number">7</a></sup> Tunc dixi: Ecce venio,in capitulo libri scriptum est de me,ut faciam, Deus, voluntatem tuam ".</p>
  <p class="verse" id="Heb.10.8"><sup><a href="#Heb.10.8" class="verse-number">8</a></sup> Superius dicens: " Hostias et oblationes et holocautomata et sacrificia pro peccato noluisti, nec placuerunt tibi ", quae secundum legem offeruntur,</p>
  <p class="verse" id="Heb.10.9"><sup><a href="#Heb.10.9" class="verse-number">9</a></sup> tunc dixit: " Ecce venio, ut faciam voluntatem tuam ". Aufert primum, ut secundum statuat;</p>
  <p class="verse" id="Heb.10.10"><sup><a href="#Heb.10.10" class="verse-number">10</a></sup> in qua voluntate sanctificati sumus per oblationem corporis Christi Iesu in semel.</p>
  <p class="verse" id="Heb.10.11"><sup><a href="#Heb.10.11" class="verse-number">11</a></sup> Et omnis quidem sacerdos stat cotidie ministrans et easdem saepe offerens hostias, quae numquam possunt auferre peccata.</p>
  <p class="verse" id="Heb.10.12"><sup><a href="#Heb.10.12" class="verse-number">12</a></sup> Hic autem, una pro peccatis oblata hostia, in sempiternum consedit in dextera Dei,</p>
  <p class="verse" id="Heb.10.13"><sup><a href="#Heb.10.13" class="verse-number">13</a></sup> de cetero exspectans, donec ponantur inimici eius scabellum pedum eius;</p>
  <p class="verse" id="Heb.10.14"><sup><a href="#Heb.10.14" class="verse-number">14</a></sup> una enim oblatione consummavit in sempiternum eos, qui sanctificantur.</p>
  <p class="verse" id="Heb.10.15"><sup><a href="#Heb.10.15" class="verse-number">15</a></sup> Testificatur autem nobis et Spiritus Sanctus; postquam enim dixit:</p>
  <p class="verse" id="Heb.10.16"><sup><a href="#Heb.10.16" class="verse-number">16</a></sup> " Hoc est testamentum, quod testabor ad illos post dies illos, dicit Dominus, dando leges meas in cordibus eorum, et in mente eorum superscribam eas;</p>
  <p class="verse" id="Heb.10.17"><sup><a href="#Heb.10.17" class="verse-number">17</a></sup> et peccatorum eorum et iniquitatum eorum iam non recordabor amplius ".</p>
  <p class="verse" id="Heb.10.18"><sup><a href="#Heb.10.18" class="verse-number">18</a></sup> Ubi autem horum remissio, iam non oblatio pro peccato.</p>
  <p class="verse" id="Heb.10.19"><sup><a href="#Heb.10.19" class="verse-number">19</a></sup> Habentes itaque, fratres, fiduciam in introitum Sanctorum in sanguine Iesu,</p>
  <p class="verse" id="Heb.10.20"><sup><a href="#Heb.10.20" class="verse-number">20</a></sup> quam initiavit nobis viam novam et viventem per velamen, id est carnem suam,</p>
  <p class="verse" id="Heb.10.21"><sup><a href="#Heb.10.21" class="verse-number">21</a></sup> et sacerdotem magnum super domum Dei,</p>
  <p class="verse" id="Heb.10.22"><sup><a href="#Heb.10.22" class="verse-number">22</a></sup> accedamus cum vero corde in plenitudine fidei, aspersi corda a conscientia mala et abluti corpus aqua munda;</p>
  <p class="verse" id="Heb.10.23"><sup><a href="#Heb.10.23" class="verse-number">23</a></sup> teneamus spei confessionem indeclinabilem, fidelis enim est, qui repromisit;</p>
  <p class="verse" id="Heb.10.24"><sup><a href="#Heb.10.24" class="verse-number">24</a></sup> et consideremus invicem in provocationem caritatis et bonorum operum,</p>
  <p class="verse" id="Heb.10.25"><sup><a href="#Heb.10.25" class="verse-number">25</a></sup> non deserentes congregationem nostram, sicut est consuetudinis quibusdam, sed exhortantes, et tanto magis quanto videtis appropinquantem diem.</p>
  <p class="verse" id="Heb.10.26"><sup><a href="#Heb.10.26" class="verse-number">26</a></sup> Voluntarie enim peccantibus nobis, post acceptam notitiam veritatis, iam non relinquitur pro peccatis hostia,</p>
  <p class="verse" id="Heb.10.27"><sup><a href="#Heb.10.27" class="verse-number">27</a></sup> terribilis autem quaedam exspectatio iudicii, et ignis aemulatio, quae consumptura est adversarios.</p>
  <p class="verse" id="Heb.10.28"><sup><a href="#Heb.10.28" class="verse-number">28</a></sup> Irritam quis faciens legem Moysis, sine ulla miseratione duobus vel tribus testibus moritur;</p>
  <p class="verse" id="Heb.10.29"><sup><a href="#Heb.10.29" class="verse-number">29</a></sup> quanto deteriora putatis merebitur supplicia, qui Filium Dei conculcaverit et sanguinem testamenti communem duxerit, in quo sanctificatus est, et Spiritui gratiae contumeliam fecerit?</p>
  <p class="verse" id="Heb.10.30"><sup><a href="#Heb.10.30" class="verse-number">30</a></sup> Scimus enim eum, qui dixit: " Mihi vindicta, ego retribuam "; et iterum: " Iudicabit Dominus populum suum ".</p>
  <p class="verse" id="Heb.10.31"><sup><a href="#Heb.10.31" class="verse-number">31</a></sup> Horrendum est incidere in manus Dei viventis.</p>
  <p class="verse" id="Heb.10.32"><sup><a href="#Heb.10.32" class="verse-number">32</a></sup> Rememoramini autem pristinos dies, in quibus illuminati magnum certamen sustinuistis passionum,</p>
  <p class="verse" id="Heb.10.33"><sup><a href="#Heb.10.33" class="verse-number">33</a></sup> in altero quidem opprobriis et tribulationibus spectaculum facti, in altero autem socii taliter conversantium effecti;</p>
  <p class="verse" id="Heb.10.34"><sup><a href="#Heb.10.34" class="verse-number">34</a></sup> nam et vinctis compassi estis et rapinam bonorum vestrorum cum gaudio suscepistis, cognoscentes vos habere meliorem substantiam et manentem.</p>
  <p class="verse" id="Heb.10.35"><sup><a href="#Heb.10.35" class="verse-number">35</a></sup> Nolite itaque abicere confidentiam vestram, quae magnam habet remunerationem;</p>
  <p class="verse" id="Heb.10.36"><sup><a href="#Heb.10.36" class="verse-number">36</a></sup> patientia enim vobis necessaria est, ut voluntatem Dei facientes reportetis promissionem.</p>
  <p class="verse" id="Heb.10.37"><sup><a href="#Heb.10.37" class="verse-number">37</a></sup> Adhuc enim modicum quantulum,qui venturus est, veniet et non tardabit.</p>
  <p class="verse" id="Heb.10.38"><sup><a href="#Heb.10.38" class="verse-number">38</a></sup> Iustus autem meus ex fide vivet;quod si subtraxerit se,non sibi complacet in eo anima mea.</p>
  <p class="verse" id="Heb.10.39"><sup><a href="#Heb.10.39" class="verse-number">39</a></sup> Nos autem non sumus subtractionis in perditionem, sed fidei in acquisitionem animae.</p>
  <h2>Chapter 11</h2>
  <p class="verse" id="Heb.11.1"><sup><a href="#Heb.11.1" class="verse-number">1</a></sup> Est autem fides sperando rum substantia, rerum argu mentum non apparentium.</p>
  <p class="verse" id="Heb.11.2"><sup><a href="#Heb.11.2" class="verse-number">2</a></sup> In hac enim testimonium consecuti sunt seniores.</p>
  <p class="verse" id="Heb.11.3"><sup><a href="#Heb.11.3" class="verse-number">3</a></sup> Fide intellegimus aptata esse saecula verbo Dei, ut ex invisibilibus visibilia facta sint.</p>
  <p class="verse" id="Heb.11.4"><sup><a href="#Heb.11.4" class="verse-number">4</a></sup> Fide ampliorem hostiam Abel quam Cain obtulit Deo, per quam testimonium consecutus est esse iustus, testimonium perhibente muneribus eius Deo; et per illam defunctus adhuc loquitur.</p>
  <p class="verse" id="Heb.11.5"><sup><a href="#Heb.11.5" class="verse-number">5</a></sup> Fide Henoch translatus est, ne videret mortem, et non inveniebatur, quia transtulit illum Deus; ante translationem enim testimonium accepit placuisse Deo.</p>
  <p class="verse" id="Heb.11.6"><sup><a href="#Heb.11.6" class="verse-number">6</a></sup> Sine fide autem impossibile placere; credere enim oportet accedentem ad Deum quia est et inquirentibus se remunerator fit.</p>
  <p class="verse" id="Heb.11.7"><sup><a href="#Heb.11.7" class="verse-number">7</a></sup> Fide Noe, responso accepto de his, quae adhuc non videbantur, reveritus aptavit arcam in salutem domus suae; per quam damnavit mundum, et iustitiae, quae secundum fidem est, heres est institutus.</p>
  <p class="verse" id="Heb.11.8"><sup><a href="#Heb.11.8" class="verse-number">8</a></sup> Fide vocatus Abraham oboedivit in locum exire, quem accepturus erat in hereditatem; et exivit nesciens quo iret.</p>
  <p class="verse" id="Heb.11.9"><sup><a href="#Heb.11.9" class="verse-number">9</a></sup> Fide peregrinatus est in terra promissionis tamquam in aliena, in casulis habitando cum Isaac et Iacob, coheredibus promissionis eiusdem;</p>
  <p class="verse" id="Heb.11.10"><sup><a href="#Heb.11.10" class="verse-number">10</a></sup> exspectabat enim fundamenta habentem civitatem, cuius artifex et conditor Deus.</p>
  <p class="verse" id="Heb.11.11"><sup><a href="#Heb.11.11" class="verse-number">11</a></sup> Fide - et ipsa Sara sterilis - virtutem in conceptionem seminis accepit etiam praeter tempus aetatis, quoniam fidelem credidit esse, qui promiserat;</p>
  <p class="verse" id="Heb.11.12"><sup><a href="#Heb.11.12" class="verse-number">12</a></sup> propter quod et ab uno orti sunt, et hoc emortuo, tamquam sidera caeli in multitudine, et sicut arena, quae est ad oram maris, innumerabilis.</p>
  <p class="verse" id="Heb.11.13"><sup><a href="#Heb.11.13" class="verse-number">13</a></sup> Iuxta fidem defuncti sunt omnes isti, non acceptis promissionibus, sed a longe eas aspicientes et salutantes, et confitentes quia peregrini et hospites sunt supra terram;</p>
  <p class="verse" id="Heb.11.14"><sup><a href="#Heb.11.14" class="verse-number">14</a></sup> qui enim haec dicunt, significant se patriam inquirere.</p>
  <p class="verse" id="Heb.11.15"><sup><a href="#Heb.11.15" class="verse-number">15</a></sup> Et si quidem illius meminissent, de qua exierant, habebant utique tempus revertendi;</p>
  <p class="verse" id="Heb.11.16"><sup><a href="#Heb.11.16" class="verse-number">16</a></sup> nunc autem meliorem appetunt, id est caelestem. Ideo non confunditur Deus vocari Deus eorum, paravit enim illis civitatem.</p>
  <p class="verse" id="Heb.11.17"><sup><a href="#Heb.11.17" class="verse-number">17</a></sup> Fide obtulit Abraham Isaac, cum tentaretur; et unigenitum offerebat ille, qui susceperat promissiones,</p>
  <p class="verse" id="Heb.11.18"><sup><a href="#Heb.11.18" class="verse-number">18</a></sup> ad quem dictum erat: " In Isaac vocabitur tibi semen ",</p>
  <p class="verse" id="Heb.11.19"><sup><a href="#Heb.11.19" class="verse-number">19</a></sup> arbitratus quia et a mortuis suscitare potens est Deus; unde eum et in parabola reportavit.</p>
  <p class="verse" id="Heb.11.20"><sup><a href="#Heb.11.20" class="verse-number">20</a></sup> Fide et de futuris benedixit Isaac Iacob et Esau.</p>
  <p class="verse" id="Heb.11.21"><sup><a href="#Heb.11.21" class="verse-number">21</a></sup> Fide Iacob moriens singulis filiorum Ioseph benedixit et adoravit super fastigium virgae suae.</p>
  <p class="verse" id="Heb.11.22"><sup><a href="#Heb.11.22" class="verse-number">22</a></sup> Fide Ioseph moriens de profectione filiorum Israel memoratus est et de ossibus suis mandavit.</p>
  <p class="verse" id="Heb.11.23"><sup><a href="#Heb.11.23" class="verse-number">23</a></sup> Fide Moyses natus occultatus est mensibus tribus a parentibus suis, eo quod vidissent formosum infantem et non timuerunt regis edictum.</p>
  <p class="verse" id="Heb.11.24"><sup><a href="#Heb.11.24" class="verse-number">24</a></sup> Fide Moyses grandis factus negavit se dici filium filiae pharaonis,</p>
  <p class="verse" id="Heb.11.25"><sup><a href="#Heb.11.25" class="verse-number">25</a></sup> magis eligens affligi cum populo Dei quam temporalem peccati habere iucunditatem,</p>
  <p class="verse" id="Heb.11.26"><sup><a href="#Heb.11.26" class="verse-number">26</a></sup> maiores divitias aestimans thesauris Aegypti improperium Christi; aspiciebat enim in remunerationem.</p>
  <p class="verse" id="Heb.11.27"><sup><a href="#Heb.11.27" class="verse-number">27</a></sup> Fide reliquit Aegyptum non veritus animositatem regis, invisibilem enim tamquam videns sustinuit.</p>
  <p class="verse" id="Heb.11.28"><sup><a href="#Heb.11.28" class="verse-number">28</a></sup> Fide celebravit Pascha et sanguinis effusionem, ne, qui vastabat primogenita, tangeret ea.</p>
  <p class="verse" id="Heb.11.29"><sup><a href="#Heb.11.29" class="verse-number">29</a></sup> Fide transierunt mare Rubrum tamquam per aridam terram, quod experti Aegyptii devorati sunt.</p>
  <p class="verse" id="Heb.11.30"><sup><a href="#Heb.11.30" class="verse-number">30</a></sup> Fide muri Iericho ruerunt circuiti diebus septem.</p>
  <p class="verse" id="Heb.11.31"><sup><a href="#Heb.11.31" class="verse-number">31</a></sup> Fide Rahab meretrix non periit cum incredulis, quia exceperat exploratores cum pace.</p>
  <p class="verse" id="Heb.11.32"><sup><a href="#Heb.11.32" class="verse-number">32</a></sup> Et quid adhuc dicam? Deficiet enim me tempus enarrantem de Gedeon, Barac, Samson, Iephte, David et Samuel atque prophetis,</p>
  <p class="verse" id="Heb.11.33"><sup><a href="#Heb.11.33" class="verse-number">33</a></sup> qui per fidem devicerunt regna, operati sunt iustitiam, adepti sunt repromissiones, obturaverunt ora leonum,</p>
  <p class="verse" id="Heb.11.34"><sup><a href="#Heb.11.34" class="verse-number">34</a></sup> exstinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum;</p>
  <p class="verse" id="Heb.11.35"><sup><a href="#Heb.11.35" class="verse-number">35</a></sup> acceperunt mulieres de resurrectione mortuos suos; alii autem distenti sunt, non suscipientes redemptionem, ut meliorem invenirent resurrectionem;</p>
  <p class="verse" id="Heb.11.36"><sup><a href="#Heb.11.36" class="verse-number">36</a></sup> alii vero ludibria et verbera experti sunt, insuper et vincula et carcerem;</p>
  <p class="verse" id="Heb.11.37"><sup><a href="#Heb.11.37" class="verse-number">37</a></sup> lapidati sunt, secti sunt, in occisione gladii mortui sunt, circumierunt in melotis, in pellibus caprinis, egentes, angustiati, afflicti,</p>
  <p class="verse" id="Heb.11.38"><sup><a href="#Heb.11.38" class="verse-number">38</a></sup> quibus dignus non erat mundus, in solitudinibus errantes et montibus et speluncis et in cavernis terrae.</p>
  <p class="verse" id="Heb.11.39"><sup><a href="#Heb.11.39" class="verse-number">39</a></sup> Et hi omnes testimonium per fidem consecuti non reportaverunt promissionem,</p>
  <p class="verse" id="Heb.11.40"><sup><a href="#Heb.11.40" class="verse-number">40</a></sup> Deo pro nobis melius aliquid providente, ut ne sine nobis consummarentur.</p>
  <h2>Chapter 12</h2>
  <p class="verse" id="Heb.12.1"><sup><a href="#Heb.12.1" class="verse-number">1</a></sup> Ideoque et nos tantam ha bentes circumpositam nobis nubem testium, deponentes omne pondus et circumstans nos peccatum, per patientiam curramus propositum nobis certamen,</p>
  <p class="verse" id="Heb.12.2"><sup><a href="#Heb.12.2" class="verse-number">2</a></sup> aspicientes in ducem fidei et consummatorem Iesum, qui pro gaudio sibi proposito sustinuit crucem, confusione contempta, atque in dextera throni Dei sedet.</p>
  <p class="verse" id="Heb.12.3"><sup><a href="#Heb.12.3" class="verse-number">3</a></sup> Recogitate enim eum, qui talem sustinuit a peccatoribus adversum semetipsum contradictionem, ut ne fatigemini animis vestris deficientes.</p>
  <p class="verse" id="Heb.12.4"><sup><a href="#Heb.12.4" class="verse-number">4</a></sup> Nondum usque ad sanguinem restitistis adversus peccatum repugnantes;</p>
  <p class="verse" id="Heb.12.5"><sup><a href="#Heb.12.5" class="verse-number">5</a></sup> et obliti estis exhortationis, quae vobis tamquam filiis loquitur: Fili mi, noli neglegere disciplinam Dominineque deficias, dum ab eo argueris:</p>
  <p class="verse" id="Heb.12.6"><sup><a href="#Heb.12.6" class="verse-number">6</a></sup> quem enim diligit, Dominus castigat,flagellat autem omnem filium, quem recipit ".</p>
  <p class="verse" id="Heb.12.7"><sup><a href="#Heb.12.7" class="verse-number">7</a></sup> Ad disciplinam suffertis; tamquam filios vos tractat Deus. Quis enim filius, quem non corripit pater?</p>
  <p class="verse" id="Heb.12.8"><sup><a href="#Heb.12.8" class="verse-number">8</a></sup> Quod si extra disciplinam estis, cuius participes facti sunt omnes, ergo adulterini et non filii estis!</p>
  <p class="verse" id="Heb.12.9"><sup><a href="#Heb.12.9" class="verse-number">9</a></sup> Deinde patres quidem carnis nostrae habebamus eruditores et reverebamur; non multo magis obtemperabimus Patri spirituum et vivemus?</p>
  <p class="verse" id="Heb.12.10"><sup><a href="#Heb.12.10" class="verse-number">10</a></sup> Et illi quidem ad tempus paucorum dierum, secundum quod videbatur illis, castigabant; hic autem ad id, quod utile est ad participandam sanctitatem eius.</p>
  <p class="verse" id="Heb.12.11"><sup><a href="#Heb.12.11" class="verse-number">11</a></sup> Omnis autem disciplina in praesenti quidem videtur non esse gaudii sed maeroris; postea autem fructum pacificum exercitatis per eam reddit iustitiae.</p>
  <p class="verse" id="Heb.12.12"><sup><a href="#Heb.12.12" class="verse-number">12</a></sup> Propter quod remissas manus et soluta genua erigite</p>
  <p class="verse" id="Heb.12.13"><sup><a href="#Heb.12.13" class="verse-number">13</a></sup> et gressus rectos facite pedibus vestris, ut, quod claudum est, non extorqueatur, magis autem sanetur.</p>
  <p class="verse" id="Heb.12.14"><sup><a href="#Heb.12.14" class="verse-number">14</a></sup> Pacem sectamini cum omnibus et sanctificationem, sine qua nemo videbit Dominum,</p>
  <p class="verse" id="Heb.12.15"><sup><a href="#Heb.12.15" class="verse-number">15</a></sup> providentes, ne quis desit gratiae Dei, ne qua radix amaritudinis sursum germinans perturbet, et per illam inquinentur multi;</p>
  <p class="verse" id="Heb.12.16"><sup><a href="#Heb.12.16" class="verse-number">16</a></sup> ne quis fornicator aut profanus ut Esau, qui propter unam escam vendidit primogenita sua.</p>
  <p class="verse" id="Heb.12.17"><sup><a href="#Heb.12.17" class="verse-number">17</a></sup> Scitis enim quoniam et postea cupiens hereditare benedictionem reprobatus est; non enim invenit paenitentiae locum, quamquam cum lacrimis inquisisset eam.</p>
  <p class="verse" id="Heb.12.18"><sup><a href="#Heb.12.18" class="verse-number">18</a></sup> Non enim accessistis ad tractabilem et ardentem ignem et turbinem et caliginem et procellam</p>
  <p class="verse" id="Heb.12.19"><sup><a href="#Heb.12.19" class="verse-number">19</a></sup> et tubae sonum et vocem verborum, quam qui audierunt, recusaverunt, ne ultra eis fieret verbum;</p>
  <p class="verse" id="Heb.12.20"><sup><a href="#Heb.12.20" class="verse-number">20</a></sup> non enim portabant mandatum: " Et si bestia tetigerit montem, lapidabitur";</p>
  <p class="verse" id="Heb.12.21"><sup><a href="#Heb.12.21" class="verse-number">21</a></sup> et ita terribile erat, quod videbatur, Moyses dixit: " Exterritus sum et tremebundus ".</p>
  <p class="verse" id="Heb.12.22"><sup><a href="#Heb.12.22" class="verse-number">22</a></sup> Sed accessistis ad Sion montem et civitatem Dei viventis, Ierusalem caelestem, et multa milia angelorum, frequentiam</p>
  <p class="verse" id="Heb.12.23"><sup><a href="#Heb.12.23" class="verse-number">23</a></sup> et ecclesiam primogenitorum, qui conscripti sunt in caelis, et iudicem Deum omnium et spiritus iustorum, qui consummati sunt,</p>
  <p class="verse" id="Heb.12.24"><sup><a href="#Heb.12.24" class="verse-number">24</a></sup> et testamenti novi mediatorem Iesum et sanguinem aspersionis, melius loquentem quam Abel.</p>
  <p class="verse" id="Heb.12.25"><sup><a href="#Heb.12.25" class="verse-number">25</a></sup> Videte, ne recusetis loquentem; si enim illi non effugerunt recusantes eum, qui super terram loquebatur, multo magis nos, qui de caelis loquentem avertimus;</p>
  <p class="verse" id="Heb.12.26"><sup><a href="#Heb.12.26" class="verse-number">26</a></sup> cuius vox movit terram tunc, modo autem pronuntiavit dicens: " Adhuc semel ego movebo non solum terram sed et caelum ".</p>
  <p class="verse" id="Heb.12.27"><sup><a href="#Heb.12.27" class="verse-number">27</a></sup> Hoc autem " adhuc semel " declarat mobilium translationem tamquam factorum, ut maneant ea, quae sunt immobilia.</p>
  <p class="verse" id="Heb.12.28"><sup><a href="#Heb.12.28" class="verse-number">28</a></sup> Itaque, regnum immobile suscipientes, habeamus gratiam, per quam serviamus placentes Deo cum reverentia et metu;</p>
  <p class="verse" id="Heb.12.29"><sup><a href="#Heb.12.29" class="verse-number">29</a></sup> etenim Deus noster ignis consumens est.</p>
  <h2>Chapter 13</h2>
  <p class="verse" id="Heb.13.1"><sup><a href="#Heb.13.1" class="verse-number">1</a></sup> Caritas fraternitatis maneat.</p>
  <p class="verse" id="Heb.13.2"><sup><a href="#Heb.13.2" class="verse-number">2</a></sup> Hospitalitatem nolite obli visci; per hanc enim quidam nescientes hospitio receperunt angelos.</p>
  <p class="verse" id="Heb.13.3"><sup><a href="#Heb.13.3" class="verse-number">3</a></sup> Mementote vinctorum tamquam simul vincti, laborantium tamquam et ipsi in corpore morantes.</p>
  <p class="verse" id="Heb.13.4"><sup><a href="#Heb.13.4" class="verse-number">4</a></sup> Honorabile conubium in omnibus, et torus immaculatus; fornicatores enim et adulteros iudicabit Deus.</p>
  <p class="verse" id="Heb.13.5"><sup><a href="#Heb.13.5" class="verse-number">5</a></sup> Sint mores sine avaritia; contenti praesentibus. Ipse enim dixit: " Non te deseram neque derelinquam ",</p>
  <p class="verse" id="Heb.13.6"><sup><a href="#Heb.13.6" class="verse-number">6</a></sup> ita ut confidenter dicamus: Dominus mihi adiutor est, non timebo; quid faciet mihi homo? ".</p>
  <p class="verse" id="Heb.13.7"><sup><a href="#Heb.13.7" class="verse-number">7</a></sup> Mementote praepositorum vestrorum, qui vobis locuti sunt verbum Dei; quorum intuentes exitum conversationis, imitamini fidem.</p>
  <p class="verse" id="Heb.13.8"><sup><a href="#Heb.13.8" class="verse-number">8</a></sup> Iesus Christus heri et hodie idem, et in saecula!</p>
  <p class="verse" id="Heb.13.9"><sup><a href="#Heb.13.9" class="verse-number">9</a></sup> Doctrinis variis et peregrinis nolite abduci; optimum enim est gratia stabiliri cor, non escis, quae non profuerunt ambulantibus in eis.</p>
  <p class="verse" id="Heb.13.10"><sup><a href="#Heb.13.10" class="verse-number">10</a></sup> Habemus altare, de quo edere non habent potestatem, qui tabernaculo deserviunt.</p>
  <p class="verse" id="Heb.13.11"><sup><a href="#Heb.13.11" class="verse-number">11</a></sup> Quorum enim animalium infertur sanguis pro peccato in Sancta per pontificem, horum corpora cremantur extra castra.</p>
  <p class="verse" id="Heb.13.12"><sup><a href="#Heb.13.12" class="verse-number">12</a></sup> Propter quod et Iesus, ut sanctificaret per suum sanguinem populum, extra portam passus est.</p>
  <p class="verse" id="Heb.13.13"><sup><a href="#Heb.13.13" class="verse-number">13</a></sup> Exeamus igitur ad eum extra castra, improperium eius portantes;</p>
  <p class="verse" id="Heb.13.14"><sup><a href="#Heb.13.14" class="verse-number">14</a></sup> non enim habemus hic manentem civitatem, sed futuram inquirimus.</p>
  <p class="verse" id="Heb.13.15"><sup><a href="#Heb.13.15" class="verse-number">15</a></sup> Per ipsum ergo offeramus hostiam laudis semper Deo, id est fructum labiorum confitentium nomini eius.</p>
  <p class="verse" id="Heb.13.16"><sup><a href="#Heb.13.16" class="verse-number">16</a></sup> Beneficientiae autem et communionis nolite oblivisci; talibus enim hostiis oblectatur Deus.</p>
  <p class="verse" id="Heb.13.17"><sup><a href="#Heb.13.17" class="verse-number">17</a></sup> Oboedite praepositis vestris et subiacete eis; ipsi enim pervigilant pro animabus vestris quasi rationem reddituri, ut cum gaudio hoc faciant et non gementes; hoc enim non expedit vobis.</p>
  <p class="verse" id="Heb.13.18"><sup><a href="#Heb.13.18" class="verse-number">18</a></sup> Orate pro nobis; confidimus enim quia bonam conscientiam habemus, in omnibus bene volentes conversari.</p>
  <p class="verse" id="Heb.13.19"><sup><a href="#Heb.13.19" class="verse-number">19</a></sup> Amplius autem deprecor vos hoc facere, ut quo celerius restituar vobis.</p>
  <p class="verse" id="Heb.13.20"><sup><a href="#Heb.13.20" class="verse-number">20</a></sup> Deus autem pacis, qui eduxit de mortuis pastorem magnum ovium in sanguine testamenti aeterni, Dominum nostrum Iesum,</p>
  <p class="verse" id="Heb.13.21"><sup><a href="#Heb.13.21" class="verse-number">21</a></sup> aptet vos in omni bono, ut faciatis voluntatem eius, faciens in nobis, quod placeat coram se per Iesum Christum, cui gloria in saecula saeculorum. Amen.</p>
  <p class="verse" id="Heb.13.22"><sup><a href="#Heb.13.22" class="verse-number">22</a></sup> Rogo autem vos, fratres, sufferte sermonem exhortationis; etenim perpaucis scripsi vobis.</p>
  <p class="verse" id="Heb.13.23"><sup><a href="#Heb.13.23" class="verse-number">23</a></sup> Cognoscite fratrem nostrum Timotheum dimissum esse; cum quo, si celerius venerit, videbo vos.</p>
  <p class="verse" id="Heb.13.24"><sup><a href="#Heb.13.24" class="verse-number">24</a></sup> Salutate omnes praepositos vestros et omnes sanctos. Salutant vos, qui de Italia sunt.</p>
  <p class="verse" id="Heb.13.25"><sup><a href="#Heb.13.25" class="verse-number">25</a></sup> Gratia cum omnibus vobis.</p>
</body>
</html>
