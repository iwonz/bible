<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula Iudae</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula Iudae</h1>
  <h2>Chapter 1</h2>
  <p class="verse" id="Jude.1.1"><sup><a href="#Jude.1.1" class="verse-number">1</a></sup> Iudas Iesu Christi servus, frater autem Iacobi, his qui sunt vocati, in Deo Patre dilecti et Christo Iesu conservati:</p>
  <p class="verse" id="Jude.1.2"><sup><a href="#Jude.1.2" class="verse-number">2</a></sup> misericordia vobis et pax et caritas adimpleatur.</p>
  <p class="verse" id="Jude.1.3"><sup><a href="#Jude.1.3" class="verse-number">3</a></sup> Carissimi, omnem sollicitudinem faciens scribendi vobis de communi nostra salute, necesse habui scribere vobis, deprecans certare pro semel tradita sanctis fide.</p>
  <p class="verse" id="Jude.1.4"><sup><a href="#Jude.1.4" class="verse-number">4</a></sup> Subintroierunt enim quidam homines, qui olim praescripti sunt in hoc iudicium, impii, Dei nostri gratiam transferentes in luxuriam, et solum Dominatorem et Dominum nostrum Iesum Christum negantes.</p>
  <p class="verse" id="Jude.1.5"><sup><a href="#Jude.1.5" class="verse-number">5</a></sup> Commonere autem vos volo, scientes vos omnia, quoniam Dominus semel populum de terra Aegypti salvans, secundo eos, qui non crediderunt, perdidit;</p>
  <p class="verse" id="Jude.1.6"><sup><a href="#Jude.1.6" class="verse-number">6</a></sup> angelos vero, qui non servaverunt suum principatum, sed dereliquerunt suum domicilium, in iudicium magni diei vinculis aeternis sub caligine reservavit.</p>
  <p class="verse" id="Jude.1.7"><sup><a href="#Jude.1.7" class="verse-number">7</a></sup> Sicut Sodoma et Gomorra et finitimae civitates, simili modo exfornicatae et abeuntes post carnem alteram, factae sunt exemplum, ignis aeterni poenam sustinentes.</p>
  <p class="verse" id="Jude.1.8"><sup><a href="#Jude.1.8" class="verse-number">8</a></sup> Similiter vero et hi somniantes carnem quidem maculant, dominationem autem spernunt, glorias autem blasphemant.</p>
  <p class="verse" id="Jude.1.9"><sup><a href="#Jude.1.9" class="verse-number">9</a></sup> Cum Michael archangelus cum Diabolo disputans altercaretur de Moysis corpore, non est ausus iudicium inferre blasphemiae, sed dixit: " Increpet te Dominus! ".</p>
  <p class="verse" id="Jude.1.10"><sup><a href="#Jude.1.10" class="verse-number">10</a></sup> Hi autem, quaecumque quidem ignorant, blasphemant; quaecumque autem naturaliter tamquam muta animalia norunt, in his corrumpuntur.</p>
  <p class="verse" id="Jude.1.11"><sup><a href="#Jude.1.11" class="verse-number">11</a></sup> Vae illis, quia via Cain abierunt et errore Balaam mercede effusi sunt et contradictione Core perierunt!</p>
  <p class="verse" id="Jude.1.12"><sup><a href="#Jude.1.12" class="verse-number">12</a></sup> Hi sunt in agapis vestris maculae, convivantes sine timore, semetipsos pascentes; nubes sine aqua, quae a ventis circumferuntur; arbores autumnales infructuosae bis mortuae, eradicatae;</p>
  <p class="verse" id="Jude.1.13"><sup><a href="#Jude.1.13" class="verse-number">13</a></sup> fluctus feri maris despumantes suas confusiones; sidera errantia, quibus procella tenebrarum in aeternum servata est.</p>
  <p class="verse" id="Jude.1.14"><sup><a href="#Jude.1.14" class="verse-number">14</a></sup> Prophetavit autem et his septimus ab Adam Henoch dicens: " Ecce venit Dominus in sanctis milibus suis</p>
  <p class="verse" id="Jude.1.15"><sup><a href="#Jude.1.15" class="verse-number">15</a></sup> facere iudicium contra omnes et arguere omnem animam de omnibus operibus impietatis eorum, quibus impie egerunt, et de omnibus duris, quae locuti sunt contra eum peccatores impii ".</p>
  <p class="verse" id="Jude.1.16"><sup><a href="#Jude.1.16" class="verse-number">16</a></sup> Hi sunt murmuratores, querelosi, secundum concupiscentias suas ambulantes, et os illorum loquitur superba, mirantes personas quaestus causa.</p>
  <p class="verse" id="Jude.1.17"><sup><a href="#Jude.1.17" class="verse-number">17</a></sup> Vos autem, carissimi, memores estote verborum, quae praedicta sunt ab apostolis Domini nostri Iesu Christi,</p>
  <p class="verse" id="Jude.1.18"><sup><a href="#Jude.1.18" class="verse-number">18</a></sup> quoniam dicebant vobis: " In novissimo tempore venient illusores, secundum suas concupiscentias ambulantes impietatum".</p>
  <p class="verse" id="Jude.1.19"><sup><a href="#Jude.1.19" class="verse-number">19</a></sup> Hi sunt qui segregant, animales, Spiritum non habentes.</p>
  <p class="verse" id="Jude.1.20"><sup><a href="#Jude.1.20" class="verse-number">20</a></sup> Vos autem, carissimi, superaedificantes vosmetipsos sanctissimae vestrae fidei, in Spiritu Sancto orantes,</p>
  <p class="verse" id="Jude.1.21"><sup><a href="#Jude.1.21" class="verse-number">21</a></sup> ipsos vos in dilectione Dei servate, exspectantes misericordiam Domini nostri Iesu Christi in vitam aeternam.</p>
  <p class="verse" id="Jude.1.22"><sup><a href="#Jude.1.22" class="verse-number">22</a></sup> Et his quidem miseremini disputantibus;</p>
  <p class="verse" id="Jude.1.23"><sup><a href="#Jude.1.23" class="verse-number">23</a></sup> illos vero salvate de igne rapientes; aliis autem miseremini in timore, odientes et eam, quae carnalis est, maculatam tunicam.</p>
  <p class="verse" id="Jude.1.24"><sup><a href="#Jude.1.24" class="verse-number">24</a></sup> Ei autem, qui potest vos conservare sine peccato et constituere ante conspectum gloriae suae immaculatos in exsultatione,</p>
  <p class="verse" id="Jude.1.25"><sup><a href="#Jude.1.25" class="verse-number">25</a></sup> soli Deo salvatori nostro per Iesum Christum Dominum nostrum gloria, magnificentia, imperium et potestas ante omne saeculum et nunc et in omnia saecula. Amen.</p>
</body>
</html>
