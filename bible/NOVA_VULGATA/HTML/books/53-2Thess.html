<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula II ad Thessalonicenses</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula II ad Thessalonicenses</h1>
  <h2>Chapter 1</h2>
  <p class="verse" id="2Thess.1.1"><sup><a href="#2Thess.1.1" class="verse-number">1</a></sup> Paulus et Silvanus et Timo theus ecclesiae Thessalonicen sium in Deo Patre nostro et Domino Iesu Christo:</p>
  <p class="verse" id="2Thess.1.2"><sup><a href="#2Thess.1.2" class="verse-number">2</a></sup> gratia vobis et pax a Deo Patre nostro et Domino Iesu Christo.</p>
  <p class="verse" id="2Thess.1.3"><sup><a href="#2Thess.1.3" class="verse-number">3</a></sup> Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem,</p>
  <p class="verse" id="2Thess.1.4"><sup><a href="#2Thess.1.4" class="verse-number">4</a></sup> ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis,</p>
  <p class="verse" id="2Thess.1.5"><sup><a href="#2Thess.1.5" class="verse-number">5</a></sup> indicium iusti iudicii Dei, ut digni habeamini regno Dei, pro quo et patimini;</p>
  <p class="verse" id="2Thess.1.6"><sup><a href="#2Thess.1.6" class="verse-number">6</a></sup> si quidem iustum est apud Deum retribuere tribulationem his, qui vos tribulant,</p>
  <p class="verse" id="2Thess.1.7"><sup><a href="#2Thess.1.7" class="verse-number">7</a></sup> et vobis, qui tribulamini, requiem nobiscum in revelatione Domini Iesu de caelo cum angelis virtutis eius,</p>
  <p class="verse" id="2Thess.1.8"><sup><a href="#2Thess.1.8" class="verse-number">8</a></sup> in igne flammae, dantis vindictam his, qui non noverunt Deum et qui non oboediunt evangelio Domini nostri Iesu;</p>
  <p class="verse" id="2Thess.1.9"><sup><a href="#2Thess.1.9" class="verse-number">9</a></sup> qui poenas dabunt interitu aeterno a facie Domini et a gloria virtutis eius,</p>
  <p class="verse" id="2Thess.1.10"><sup><a href="#2Thess.1.10" class="verse-number">10</a></sup> cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.</p>
  <p class="verse" id="2Thess.1.11"><sup><a href="#2Thess.1.11" class="verse-number">11</a></sup> Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute;</p>
  <p class="verse" id="2Thess.1.12"><sup><a href="#2Thess.1.12" class="verse-number">12</a></sup> ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.</p>
  <h2>Chapter 2</h2>
  <p class="verse" id="2Thess.2.1"><sup><a href="#2Thess.2.1" class="verse-number">1</a></sup> Rogamus autem vos, fratres, circa adventum Domini nostri Iesu Christi et nostram congregationem in ipsum,</p>
  <p class="verse" id="2Thess.2.2"><sup><a href="#2Thess.2.2" class="verse-number">2</a></sup> ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.</p>
  <p class="verse" id="2Thess.2.3"><sup><a href="#2Thess.2.3" class="verse-number">3</a></sup> Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis,</p>
  <p class="verse" id="2Thess.2.4"><sup><a href="#2Thess.2.4" class="verse-number">4</a></sup> qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.</p>
  <p class="verse" id="2Thess.2.5"><sup><a href="#2Thess.2.5" class="verse-number">5</a></sup> Non retinetis quod, cum adhuc essem apud vos, haec dicebam vobis?</p>
  <p class="verse" id="2Thess.2.6"><sup><a href="#2Thess.2.6" class="verse-number">6</a></sup> Et nunc quid detineat scitis, ut ipse reveletur in suo tempore.</p>
  <p class="verse" id="2Thess.2.7"><sup><a href="#2Thess.2.7" class="verse-number">7</a></sup> Nam mysterium iam operatur iniquitatis; tantum qui tenet nunc, donec de medio fiat.</p>
  <p class="verse" id="2Thess.2.8"><sup><a href="#2Thess.2.8" class="verse-number">8</a></sup> Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui,</p>
  <p class="verse" id="2Thess.2.9"><sup><a href="#2Thess.2.9" class="verse-number">9</a></sup> eum, cuius est adventus secundum operationem Satanae in omni virtute et signis et prodigiis mendacibus</p>
  <p class="verse" id="2Thess.2.10"><sup><a href="#2Thess.2.10" class="verse-number">10</a></sup> et in omni seductione iniquitatis his, qui pereunt, eo quod caritatem veritatis non receperunt, ut salvi fierent.</p>
  <p class="verse" id="2Thess.2.11"><sup><a href="#2Thess.2.11" class="verse-number">11</a></sup> Et ideo mittit illis Deus operationem erroris, ut credant mendacio,</p>
  <p class="verse" id="2Thess.2.12"><sup><a href="#2Thess.2.12" class="verse-number">12</a></sup> ut iudicentur omnes, qui non crediderunt veritati, sed consenserunt iniquitati.</p>
  <p class="verse" id="2Thess.2.13"><sup><a href="#2Thess.2.13" class="verse-number">13</a></sup> Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis;</p>
  <p class="verse" id="2Thess.2.14"><sup><a href="#2Thess.2.14" class="verse-number">14</a></sup> ad quod et vocavit vos per evangelium nostrum in acquisitionem gloriae Domini nostri Iesu Christi.</p>
  <p class="verse" id="2Thess.2.15"><sup><a href="#2Thess.2.15" class="verse-number">15</a></sup> Itaque, fratres, state et tenete traditiones, quas didicistis sive per sermonem sive per epistulam nostram.</p>
  <p class="verse" id="2Thess.2.16"><sup><a href="#2Thess.2.16" class="verse-number">16</a></sup> Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia,</p>
  <p class="verse" id="2Thess.2.17"><sup><a href="#2Thess.2.17" class="verse-number">17</a></sup> consoletur corda vestra et confirmet in omni opere et sermone bono.</p>
  <h2>Chapter 3</h2>
  <p class="verse" id="2Thess.3.1"><sup><a href="#2Thess.3.1" class="verse-number">1</a></sup> De cetero, fratres, orate pro nobis, ut sermo Domini currat et glorificetur sicut et apud vos,</p>
  <p class="verse" id="2Thess.3.2"><sup><a href="#2Thess.3.2" class="verse-number">2</a></sup> et ut liberemur ab importunis et malis hominibus; non enim omnium est fides.</p>
  <p class="verse" id="2Thess.3.3"><sup><a href="#2Thess.3.3" class="verse-number">3</a></sup> Fidelis autem Dominus est, qui confirmabit vos et custodiet a Malo.</p>
  <p class="verse" id="2Thess.3.4"><sup><a href="#2Thess.3.4" class="verse-number">4</a></sup> Confidimus autem de vobis in Domino, quoniam, quae praecipimus, et facitis et facietis.</p>
  <p class="verse" id="2Thess.3.5"><sup><a href="#2Thess.3.5" class="verse-number">5</a></sup> Dominus autem dirigat corda vestra in caritatem Dei et patientiam Christi.</p>
  <p class="verse" id="2Thess.3.6"><sup><a href="#2Thess.3.6" class="verse-number">6</a></sup> Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis.</p>
  <p class="verse" id="2Thess.3.7"><sup><a href="#2Thess.3.7" class="verse-number">7</a></sup> Ipsi enim scitis quemadmodum oporteat imitari nos, quoniam non inordinati fuimus inter vos</p>
  <p class="verse" id="2Thess.3.8"><sup><a href="#2Thess.3.8" class="verse-number">8</a></sup> neque grat√¨s panem manducavimus ab aliquo sed in labore et fatigatione, nocte et die operantes, ne quem vestrum gravaremus;</p>
  <p class="verse" id="2Thess.3.9"><sup><a href="#2Thess.3.9" class="verse-number">9</a></sup> non quasi non habuerimus potestatem, sed ut nosmetipsos formam daremus vobis ad imitandum nos.</p>
  <p class="verse" id="2Thess.3.10"><sup><a href="#2Thess.3.10" class="verse-number">10</a></sup> Nam et cum essemus apud vos, hoc praecipiebamus vobis: Si quis non vult operari, nec manducet.</p>
  <p class="verse" id="2Thess.3.11"><sup><a href="#2Thess.3.11" class="verse-number">11</a></sup> Audimus enim inter vos quosdam ambulare inordinate, nihil operantes sed curiose agentes;</p>
  <p class="verse" id="2Thess.3.12"><sup><a href="#2Thess.3.12" class="verse-number">12</a></sup> his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent.</p>
  <p class="verse" id="2Thess.3.13"><sup><a href="#2Thess.3.13" class="verse-number">13</a></sup> Vos autem, fratres, nolite deficere benefacientes.</p>
  <p class="verse" id="2Thess.3.14"><sup><a href="#2Thess.3.14" class="verse-number">14</a></sup> Quod si quis non oboedit verbo nostro per epistulam, hunc notate, non commisceamini cum illo, ut confundatur;</p>
  <p class="verse" id="2Thess.3.15"><sup><a href="#2Thess.3.15" class="verse-number">15</a></sup> et nolite quasi inimicum existimare, sed corripite ut fratrem.</p>
  <p class="verse" id="2Thess.3.16"><sup><a href="#2Thess.3.16" class="verse-number">16</a></sup> Ipse autem Dominus pacis det vobis pacem sempiternam in omni modo. Dominus cum omnibus vobis.</p>
  <p class="verse" id="2Thess.3.17"><sup><a href="#2Thess.3.17" class="verse-number">17</a></sup> Salutatio mea manu Pauli, quod est signum in omni epistula; ita scribo.</p>
  <p class="verse" id="2Thess.3.18"><sup><a href="#2Thess.3.18" class="verse-number">18</a></sup> Gratia Domini nostri Iesu Christi cum omnibus vobis.</p>
</body>
</html>
