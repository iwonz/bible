<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Epistula ad Ephesios</title>
  <style>
    body { font-family: serif; max-width: 70ch; margin: 0 auto; padding: 2rem; }
    .verse { margin: 0.5rem 0; }
    .verse-number { vertical-align: super; font-size: 0.8em; }
    h1, h2 { font-family: sans-serif; }
  </style>
</head>
<body>
  <h1>Epistula ad Ephesios</h1>
  <h2>Chapter 1</h2>
  <p class="verse" id="Eph.1.1"><sup><a href="#Eph.1.1" class="verse-number">1</a></sup> Paulus, apostolus Christi Iesu per voluntatem Dei, sanctis, qui sunt Ephesi, et fidelibus in Christo Iesu:</p>
  <p class="verse" id="Eph.1.2"><sup><a href="#Eph.1.2" class="verse-number">2</a></sup> gratia vobis et pax a Deo Patre nostro et Domino Iesu Christo.</p>
  <p class="verse" id="Eph.1.3"><sup><a href="#Eph.1.3" class="verse-number">3</a></sup> Benedictus Deus et Pater Domini nostri Iesu Christi,qui benedixit nos in omni benedictione spiritali in caelestibus in Christo,</p>
  <p class="verse" id="Eph.1.4"><sup><a href="#Eph.1.4" class="verse-number">4</a></sup> sicut elegit nos in ipso ante mundi constitutionem,ut essemus sancti et immaculati in conspectu eius in caritate;</p>
  <p class="verse" id="Eph.1.5"><sup><a href="#Eph.1.5" class="verse-number">5</a></sup> qui praedestinavit nos in adoptionem filiorumper Iesum Christum in ipsum,secundum beneplacitum voluntatis suae,</p>
  <p class="verse" id="Eph.1.6"><sup><a href="#Eph.1.6" class="verse-number">6</a></sup> in laudem gloriae gratiae suae,in qua gratificavit nos in Dilecto,</p>
  <p class="verse" id="Eph.1.7"><sup><a href="#Eph.1.7" class="verse-number">7</a></sup> in quo habemus redemptionem per sanguinem eius,remissionem peccatorum,secundum divitias gratiae eius,</p>
  <p class="verse" id="Eph.1.8"><sup><a href="#Eph.1.8" class="verse-number">8</a></sup> quam superabundare fecit in nobisin omni sapientia et prudentia,</p>
  <p class="verse" id="Eph.1.9"><sup><a href="#Eph.1.9" class="verse-number">9</a></sup> notum faciens nobis mysterium voluntatis suae,secundum beneplacitum eius, quod proposuit in eo,</p>
  <p class="verse" id="Eph.1.10"><sup><a href="#Eph.1.10" class="verse-number">10</a></sup> in dispensationem plenitudinis temporum:recapitulare omnia in Christo,quae in caelis et quae in terra, in ipso;</p>
  <p class="verse" id="Eph.1.11"><sup><a href="#Eph.1.11" class="verse-number">11</a></sup> in quo etiam sorte vocati sumus, praedestinati secundum propositum eius, qui omnia operatur secundum consilium voluntatis suae,</p>
  <p class="verse" id="Eph.1.12"><sup><a href="#Eph.1.12" class="verse-number">12</a></sup> ut simus in laudem gloriae eius, qui ante speravimus in Christo;</p>
  <p class="verse" id="Eph.1.13"><sup><a href="#Eph.1.13" class="verse-number">13</a></sup> in quo et vos cum audissetis verbum veritatis, evangelium salutis vestrae, in quo et credentes signati estis Spiritu promissionis Sancto,</p>
  <p class="verse" id="Eph.1.14"><sup><a href="#Eph.1.14" class="verse-number">14</a></sup> qui est arrabo hereditatis nostrae in redemptionem acquisitionis, in laudem gloriae ipsius.</p>
  <p class="verse" id="Eph.1.15"><sup><a href="#Eph.1.15" class="verse-number">15</a></sup> Propterea et ego audiens fidem vestram, quae est in Domino Iesu, et dilectionem in omnes sanctos,</p>
  <p class="verse" id="Eph.1.16"><sup><a href="#Eph.1.16" class="verse-number">16</a></sup> non cesso gratias agens pro vobis memoriam faciens in orationibus meis,</p>
  <p class="verse" id="Eph.1.17"><sup><a href="#Eph.1.17" class="verse-number">17</a></sup> ut Deus Domini nostri Iesu Christi, Pater gloriae, det vobis Spiritum sapientiae et revelationis in agnitione eius,</p>
  <p class="verse" id="Eph.1.18"><sup><a href="#Eph.1.18" class="verse-number">18</a></sup> illuminatos oculos cordis vestri, ut sciatis quae sit spes vocationis eius, quae divitiae gloriae hereditatis eius in sanctis,</p>
  <p class="verse" id="Eph.1.19"><sup><a href="#Eph.1.19" class="verse-number">19</a></sup> et quae sit supereminens magnitudo virtutis eius in nos, qui credimus, secundum operationem potentiae virtutis eius,</p>
  <p class="verse" id="Eph.1.20"><sup><a href="#Eph.1.20" class="verse-number">20</a></sup> quam operatus est in Christo, suscitans illum a mortuis et constituens ad dexteram suam in caelestibus</p>
  <p class="verse" id="Eph.1.21"><sup><a href="#Eph.1.21" class="verse-number">21</a></sup> supra omnem principatum et potestatem et virtutem et dominationem et omne nomen, quod nominatur non solum in hoc saeculo sed et in futuro;</p>
  <p class="verse" id="Eph.1.22"><sup><a href="#Eph.1.22" class="verse-number">22</a></sup> et omnia subiecit sub pedibus eius et ipsum dedit caput supra omnia ecclesiae,</p>
  <p class="verse" id="Eph.1.23"><sup><a href="#Eph.1.23" class="verse-number">23</a></sup> quae est corpus ipsius, plenitudo eius, qui omnia in omnibus adimpletur.</p>
  <h2>Chapter 2</h2>
  <p class="verse" id="Eph.2.1"><sup><a href="#Eph.2.1" class="verse-number">1</a></sup> Et vos, cum essetis mortui de lictis et peccatis vestris,</p>
  <p class="verse" id="Eph.2.2"><sup><a href="#Eph.2.2" class="verse-number">2</a></sup> in qui bus aliquando ambulastis secundum saeculum mundi huius, secundum principem potestatis aeris, spiritus, qui nunc operatur in filios diffidentiae;</p>
  <p class="verse" id="Eph.2.3"><sup><a href="#Eph.2.3" class="verse-number">3</a></sup> in quibus et nos omnes aliquando conversati sumus in concupiscentiis carnis nostrae, facientes voluntates carnis et cogitationum, et eramus natura filii irae, sicut et ceteri.</p>
  <p class="verse" id="Eph.2.4"><sup><a href="#Eph.2.4" class="verse-number">4</a></sup> Deus autem, qui dives est in misericordia, propter nimiam caritatem suam, qua dilexit nos,</p>
  <p class="verse" id="Eph.2.5"><sup><a href="#Eph.2.5" class="verse-number">5</a></sup> et cum essemus mortui peccatis, convivificavit nos Christo - gratia estis salvati -</p>
  <p class="verse" id="Eph.2.6"><sup><a href="#Eph.2.6" class="verse-number">6</a></sup> et conresuscitavit et consedere fecit in caelestibus in Christo Iesu,</p>
  <p class="verse" id="Eph.2.7"><sup><a href="#Eph.2.7" class="verse-number">7</a></sup> ut ostenderet in saeculis supervenientibus abundantes divitias gratiae suae in bonitate super nos in Christo Iesu.</p>
  <p class="verse" id="Eph.2.8"><sup><a href="#Eph.2.8" class="verse-number">8</a></sup> Gratia enim estis salvati per fidem; et hoc non ex vobis, Dei donum est:</p>
  <p class="verse" id="Eph.2.9"><sup><a href="#Eph.2.9" class="verse-number">9</a></sup> non ex operibus, ut ne quis glorietur.</p>
  <p class="verse" id="Eph.2.10"><sup><a href="#Eph.2.10" class="verse-number">10</a></sup> Ipsius enim sumus factura, creati in Christo Iesu in opera bona, quae praeparavit Deus, ut in illis ambulemus.</p>
  <p class="verse" id="Eph.2.11"><sup><a href="#Eph.2.11" class="verse-number">11</a></sup> Propter quod memores estote, quod aliquando vos gentes in carne, qui dicimini praeputium ab ea, quae dicitur circumcisio in carne manufacta,</p>
  <p class="verse" id="Eph.2.12"><sup><a href="#Eph.2.12" class="verse-number">12</a></sup> quia eratis illo in tempore sine Christo, alienati a conversatione Israel et extranei testamentorum promissionis, spem non habentes et sine Deo in mundo.</p>
  <p class="verse" id="Eph.2.13"><sup><a href="#Eph.2.13" class="verse-number">13</a></sup> Nunc autem in Christo Iesu vos, qui aliquando eratis longe, facti estis prope in sanguine Christi.</p>
  <p class="verse" id="Eph.2.14"><sup><a href="#Eph.2.14" class="verse-number">14</a></sup> Ipse est enim pax nostra, qui fecit utraque unum et medium parietem maceriae solvit, inimicitiam, in carne sua,</p>
  <p class="verse" id="Eph.2.15"><sup><a href="#Eph.2.15" class="verse-number">15</a></sup> legem mandatorum in decretis evacuans, ut duos condat in semetipso in unum novum hominem, faciens pacem,</p>
  <p class="verse" id="Eph.2.16"><sup><a href="#Eph.2.16" class="verse-number">16</a></sup> et reconciliet ambos in uno corpore Deo per crucem, interficiens inimicitiam in semetipso.</p>
  <p class="verse" id="Eph.2.17"><sup><a href="#Eph.2.17" class="verse-number">17</a></sup> Et veniens evangelizavit pacem vobis, qui longe fuistis, et pacem his, qui prope;</p>
  <p class="verse" id="Eph.2.18"><sup><a href="#Eph.2.18" class="verse-number">18</a></sup> quoniam per ipsum habemus accessum ambo in uno Spiritu ad Patrem.</p>
  <p class="verse" id="Eph.2.19"><sup><a href="#Eph.2.19" class="verse-number">19</a></sup> Ergo iam non estis extranei et advenae, sed estis concives sanctorum et domestici Dei,</p>
  <p class="verse" id="Eph.2.20"><sup><a href="#Eph.2.20" class="verse-number">20</a></sup> superaedificati super fundamentum apostolorum et prophetarum, ipso summo angulari lapide Christo Iesu,</p>
  <p class="verse" id="Eph.2.21"><sup><a href="#Eph.2.21" class="verse-number">21</a></sup> in quo omnis aedificatio compacta crescit in templum sanctum in Domino,</p>
  <p class="verse" id="Eph.2.22"><sup><a href="#Eph.2.22" class="verse-number">22</a></sup> in quo et vos coaedificamini in habitaculum Dei in Spiritu.</p>
  <h2>Chapter 3</h2>
  <p class="verse" id="Eph.3.1"><sup><a href="#Eph.3.1" class="verse-number">1</a></sup> Huius rei gratia, ego Paulus, vinctus Christi Iesu pro vobis gentibus -</p>
  <p class="verse" id="Eph.3.2"><sup><a href="#Eph.3.2" class="verse-number">2</a></sup> si tamen audistis dispensationem gratiae Dei, quae data est mihi pro vobis,</p>
  <p class="verse" id="Eph.3.3"><sup><a href="#Eph.3.3" class="verse-number">3</a></sup> quoniam secundum revelationem notum mihi factum est mysterium, sicut supra scripsi in brevi,</p>
  <p class="verse" id="Eph.3.4"><sup><a href="#Eph.3.4" class="verse-number">4</a></sup> prout potestis legentes intellegere prudentiam meam in mysterio Christi,</p>
  <p class="verse" id="Eph.3.5"><sup><a href="#Eph.3.5" class="verse-number">5</a></sup> quod aliis generationibus non innotuit filiis hominum, sicuti nunc revelatum est sanctis apostolis eius et prophetis in Spiritu,</p>
  <p class="verse" id="Eph.3.6"><sup><a href="#Eph.3.6" class="verse-number">6</a></sup> esse gentes coheredes et concorporales et comparticipes promissionis in Christo Iesu per evangelium,</p>
  <p class="verse" id="Eph.3.7"><sup><a href="#Eph.3.7" class="verse-number">7</a></sup> cuius factus sum minister secundum donum gratiae Dei, quae data est mihi secundum operationem virtutis eius.</p>
  <p class="verse" id="Eph.3.8"><sup><a href="#Eph.3.8" class="verse-number">8</a></sup> Mihi omnium sanctorum minimo data est gratia haec: gentibus evangelizare investigabiles divitias Christi</p>
  <p class="verse" id="Eph.3.9"><sup><a href="#Eph.3.9" class="verse-number">9</a></sup> et illuminare omnes, quae sit dispensatio mysterii absconditi a saeculis in Deo, qui omnia creavit,</p>
  <p class="verse" id="Eph.3.10"><sup><a href="#Eph.3.10" class="verse-number">10</a></sup> ut innotescat nunc principatibus et potestatibus in caelestibus per ecclesiam multiformis sapientia Dei,</p>
  <p class="verse" id="Eph.3.11"><sup><a href="#Eph.3.11" class="verse-number">11</a></sup> secundum propositum saeculorum, quod fecit in Christo Iesu Domino nostro,</p>
  <p class="verse" id="Eph.3.12"><sup><a href="#Eph.3.12" class="verse-number">12</a></sup> in quo habemus fiduciam et accessum in confidentia per fidem eius.</p>
  <p class="verse" id="Eph.3.13"><sup><a href="#Eph.3.13" class="verse-number">13</a></sup> Propter quod peto, ne deficiatis in tribulationibus meis pro vobis, quae est gloria vestra.</p>
  <p class="verse" id="Eph.3.14"><sup><a href="#Eph.3.14" class="verse-number">14</a></sup> Huius rei gratia flecto genua mea ad Patrem,</p>
  <p class="verse" id="Eph.3.15"><sup><a href="#Eph.3.15" class="verse-number">15</a></sup> ex quo omnis paternitas in caelis et in terra nominatur,</p>
  <p class="verse" id="Eph.3.16"><sup><a href="#Eph.3.16" class="verse-number">16</a></sup> ut det vobis secundum divitias gloriae suae virtute corroborari per Spiritum eius in interiorem hominem,</p>
  <p class="verse" id="Eph.3.17"><sup><a href="#Eph.3.17" class="verse-number">17</a></sup> habitare Christum per fidem in cordibus vestris, in caritate radicati et fundati,</p>
  <p class="verse" id="Eph.3.18"><sup><a href="#Eph.3.18" class="verse-number">18</a></sup> ut valeatis comprehendere cum omnibus sanctis quae sit latitudo et longitudo et sublimitas et profundum,</p>
  <p class="verse" id="Eph.3.19"><sup><a href="#Eph.3.19" class="verse-number">19</a></sup> scire etiam supereminentem scientiae caritatem Christi, ut impleamini in omnem plenitudinem Dei.</p>
  <p class="verse" id="Eph.3.20"><sup><a href="#Eph.3.20" class="verse-number">20</a></sup> Ei autem, qui potens est supra omnia facere superabundanter quam petimus aut intellegimus, secundum virtutem, quae operatur in nobis,</p>
  <p class="verse" id="Eph.3.21"><sup><a href="#Eph.3.21" class="verse-number">21</a></sup> ipsi gloria in ecclesia et in Christo Iesu in omnes generationes saeculi saeculorum. Amen.</p>
  <h2>Chapter 4</h2>
  <p class="verse" id="Eph.4.1"><sup><a href="#Eph.4.1" class="verse-number">1</a></sup> Obsecro itaque vos ego, vinctus in Domino, ut digne ambuletis vocatione, qua vocati estis,</p>
  <p class="verse" id="Eph.4.2"><sup><a href="#Eph.4.2" class="verse-number">2</a></sup> cum omni humilitate et mansuetudine, cum longanimitate, supportantes invicem in caritate,</p>
  <p class="verse" id="Eph.4.3"><sup><a href="#Eph.4.3" class="verse-number">3</a></sup> solliciti servare unitatem spiritus in vinculo pacis;</p>
  <p class="verse" id="Eph.4.4"><sup><a href="#Eph.4.4" class="verse-number">4</a></sup> unum corpus et unus Spiritus, sicut et vocati estis in una spe vocationis vestrae;</p>
  <p class="verse" id="Eph.4.5"><sup><a href="#Eph.4.5" class="verse-number">5</a></sup> unus Dominus, una fides, unum baptisma;</p>
  <p class="verse" id="Eph.4.6"><sup><a href="#Eph.4.6" class="verse-number">6</a></sup> unus Deus et Pater omnium, qui super omnes et per omnia et in omnibus.</p>
  <p class="verse" id="Eph.4.7"><sup><a href="#Eph.4.7" class="verse-number">7</a></sup> Unicuique autem nostrum data est gratia secundum mensuram donationis Christi.</p>
  <p class="verse" id="Eph.4.8"><sup><a href="#Eph.4.8" class="verse-number">8</a></sup> Propter quod dicit: Ascendens in altum captivam duxit captivitatem,dedit dona hominibus ".</p>
  <p class="verse" id="Eph.4.9"><sup><a href="#Eph.4.9" class="verse-number">9</a></sup> Illud autem " ascendit " quid est, nisi quia et descendit in inferiores partes terrae?</p>
  <p class="verse" id="Eph.4.10"><sup><a href="#Eph.4.10" class="verse-number">10</a></sup> Qui descendit, ipse est et qui ascendit super omnes caelos, ut impleret omnia.</p>
  <p class="verse" id="Eph.4.11"><sup><a href="#Eph.4.11" class="verse-number">11</a></sup> Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores</p>
  <p class="verse" id="Eph.4.12"><sup><a href="#Eph.4.12" class="verse-number">12</a></sup> ad instructionem sanctorum in opus ministerii, in aedificationem corporis Christi,</p>
  <p class="verse" id="Eph.4.13"><sup><a href="#Eph.4.13" class="verse-number">13</a></sup> donec occurramus omnes in unitatem fidei et agnitionis Filii Dei, in virum perfectum, in mensuram aetatis plenitudinis Christi,</p>
  <p class="verse" id="Eph.4.14"><sup><a href="#Eph.4.14" class="verse-number">14</a></sup> ut iam non simus parvuli fluctuantes et circumacti omni vento doctrinae in fallacia hominum, in astutia ad circumventionem erroris;</p>
  <p class="verse" id="Eph.4.15"><sup><a href="#Eph.4.15" class="verse-number">15</a></sup> veritatem autem facientes in caritate crescamus in illum per omnia, qui est caput Christus,</p>
  <p class="verse" id="Eph.4.16"><sup><a href="#Eph.4.16" class="verse-number">16</a></sup> ex quo totum corpus compactum et conexum per omnem iuncturam subministrationis secundum operationem in mensura uniuscuiusque partis augmentum corporis facit in aedificationem sui in caritate.</p>
  <p class="verse" id="Eph.4.17"><sup><a href="#Eph.4.17" class="verse-number">17</a></sup> Hoc igitur dico et testificor in Domino, ut iam non ambuletis, sicut et gentes ambulant in vanitate sensus sui</p>
  <p class="verse" id="Eph.4.18"><sup><a href="#Eph.4.18" class="verse-number">18</a></sup> tenebris obscuratum habentes intellectum, alienati a vita Dei propter ignorantiam, quae est in illis propter caecitatem cordis ipsorum;</p>
  <p class="verse" id="Eph.4.19"><sup><a href="#Eph.4.19" class="verse-number">19</a></sup> qui indolentes semetipsos tradiderunt impudicitiae in operationem immunditiae omnis in avaritia.</p>
  <p class="verse" id="Eph.4.20"><sup><a href="#Eph.4.20" class="verse-number">20</a></sup> Vos autem non ita didicistis Christum,</p>
  <p class="verse" id="Eph.4.21"><sup><a href="#Eph.4.21" class="verse-number">21</a></sup> si tamen illum audistis et in ipso edocti estis, sicut est veritas in Iesu:</p>
  <p class="verse" id="Eph.4.22"><sup><a href="#Eph.4.22" class="verse-number">22</a></sup> deponere vos secundum pristinam conversationem veterem hominem, qui corrumpitur secundum desideria erroris,</p>
  <p class="verse" id="Eph.4.23"><sup><a href="#Eph.4.23" class="verse-number">23</a></sup> renovari autem spiritu mentis vestrae</p>
  <p class="verse" id="Eph.4.24"><sup><a href="#Eph.4.24" class="verse-number">24</a></sup> et induere novum hominem, qui secundum Deum creatus est in iustitia et sanctitate veritatis.</p>
  <p class="verse" id="Eph.4.25"><sup><a href="#Eph.4.25" class="verse-number">25</a></sup> Propter quod deponentes mendacium loquimini veritatem unusquisque cum proximo suo, quoniam sumus invicem membra.</p>
  <p class="verse" id="Eph.4.26"><sup><a href="#Eph.4.26" class="verse-number">26</a></sup> Irascimini et nolite peccare; sol non occidat super iracundiam vestram,</p>
  <p class="verse" id="Eph.4.27"><sup><a href="#Eph.4.27" class="verse-number">27</a></sup> et nolite locum dare Diabolo.</p>
  <p class="verse" id="Eph.4.28"><sup><a href="#Eph.4.28" class="verse-number">28</a></sup> Qui furabatur, iam non furetur, magis autem laboret operando manibus bonum, ut habeat unde tribuat necessitatem patienti.</p>
  <p class="verse" id="Eph.4.29"><sup><a href="#Eph.4.29" class="verse-number">29</a></sup> Omnis sermo malus ex ore vestro non procedat, sed si quis bonus ad aedificationem opportunitatis, ut det gratiam audientibus.</p>
  <p class="verse" id="Eph.4.30"><sup><a href="#Eph.4.30" class="verse-number">30</a></sup> Et nolite contristare Spiritum Sanctum Dei, in quo signati estis in diem redemptionis.</p>
  <p class="verse" id="Eph.4.31"><sup><a href="#Eph.4.31" class="verse-number">31</a></sup> Omnis amaritudo et ira et indignatio et clamor et blasphemia tollatur a vobis cum omni malitia.</p>
  <p class="verse" id="Eph.4.32"><sup><a href="#Eph.4.32" class="verse-number">32</a></sup> Estote autem invicem benigni, misericordes, donantes invicem, sicut et Deus in Christo donavit vobis.</p>
  <h2>Chapter 5</h2>
  <p class="verse" id="Eph.5.1"><sup><a href="#Eph.5.1" class="verse-number">1</a></sup> Estote ergo imitatores Dei, sicut filii carissimi,</p>
  <p class="verse" id="Eph.5.2"><sup><a href="#Eph.5.2" class="verse-number">2</a></sup> et ambulate in dilectione, sicut et Christus dilexit nos et tradidit seipsum pro nobis oblationem et hostiam Deo in odorem suavitatis.</p>
  <p class="verse" id="Eph.5.3"><sup><a href="#Eph.5.3" class="verse-number">3</a></sup> Fornicatio autem et omnis immunditia aut avaritia nec nominetur in vobis, sicut decet sanctos,</p>
  <p class="verse" id="Eph.5.4"><sup><a href="#Eph.5.4" class="verse-number">4</a></sup> et turpitudo et stultiloquium aut scurrilitas, quae non decent, sed magis gratiarum actio.</p>
  <p class="verse" id="Eph.5.5"><sup><a href="#Eph.5.5" class="verse-number">5</a></sup> Hoc enim scitote intellegentes quod omnis fornicator aut immundus aut avarus, id est idolorum cultor, non habet hereditatem in regno Christi et Dei.</p>
  <p class="verse" id="Eph.5.6"><sup><a href="#Eph.5.6" class="verse-number">6</a></sup> Nemo vos decipiat inanibus verbis; propter haec enim venit ira Dei in filios diffidentiae.</p>
  <p class="verse" id="Eph.5.7"><sup><a href="#Eph.5.7" class="verse-number">7</a></sup> Nolite ergo effici comparticipes eorum;</p>
  <p class="verse" id="Eph.5.8"><sup><a href="#Eph.5.8" class="verse-number">8</a></sup> eratis enim aliquando tenebrae, nunc autem lux in Domino. Ut filii lucis ambulate</p>
  <p class="verse" id="Eph.5.9"><sup><a href="#Eph.5.9" class="verse-number">9</a></sup> - fructus enim lucis est in omni bonitate et iustitia et veritate -</p>
  <p class="verse" id="Eph.5.10"><sup><a href="#Eph.5.10" class="verse-number">10</a></sup> probantes quid sit beneplacitum Domino;</p>
  <p class="verse" id="Eph.5.11"><sup><a href="#Eph.5.11" class="verse-number">11</a></sup> et nolite communicare operibus infructuosis tenebrarum, magis autem et redarguite;</p>
  <p class="verse" id="Eph.5.12"><sup><a href="#Eph.5.12" class="verse-number">12</a></sup> quae enim in occulto fiunt ab ipsis, turpe est et dicere;</p>
  <p class="verse" id="Eph.5.13"><sup><a href="#Eph.5.13" class="verse-number">13</a></sup> omnia autem, quae arguuntur, a lumine manifestantur,</p>
  <p class="verse" id="Eph.5.14"><sup><a href="#Eph.5.14" class="verse-number">14</a></sup> omne enim, quod manifestatur, lumen est. Propter quod dicit: " Surge, qui dormis, et exsurge a mortuis, et illuminabit te Christus ".</p>
  <p class="verse" id="Eph.5.15"><sup><a href="#Eph.5.15" class="verse-number">15</a></sup> Videte itaque caute quomodo ambuletis, non quasi insipientes sed ut sapientes,</p>
  <p class="verse" id="Eph.5.16"><sup><a href="#Eph.5.16" class="verse-number">16</a></sup> redimentes tempus, quoniam dies mali sunt.</p>
  <p class="verse" id="Eph.5.17"><sup><a href="#Eph.5.17" class="verse-number">17</a></sup> Propterea nolite fieri imprudentes, sed intellegite, quae sit voluntas Domini.</p>
  <p class="verse" id="Eph.5.18"><sup><a href="#Eph.5.18" class="verse-number">18</a></sup> Et nolite inebriari vino, in quo est luxuria, sed implemini Spiritu</p>
  <p class="verse" id="Eph.5.19"><sup><a href="#Eph.5.19" class="verse-number">19</a></sup> loquentes vobismetipsis in psalmis et hymnis et canticis spiritalibus, cantantes et psallentes in cordibus vestris Domino.</p>
  <p class="verse" id="Eph.5.20"><sup><a href="#Eph.5.20" class="verse-number">20</a></sup> Gratias agentes semper pro omnibus in nomine Domini nostri Iesu Christi Deo et Patri,</p>
  <p class="verse" id="Eph.5.21"><sup><a href="#Eph.5.21" class="verse-number">21</a></sup> subiecti invicem in timore Christi.</p>
  <p class="verse" id="Eph.5.22"><sup><a href="#Eph.5.22" class="verse-number">22</a></sup> Mulieres viris suis sicut Domino,</p>
  <p class="verse" id="Eph.5.23"><sup><a href="#Eph.5.23" class="verse-number">23</a></sup> quoniam vir caput est mulieris, sicut et Christus caput est ecclesiae, ipse salvator corporis.</p>
  <p class="verse" id="Eph.5.24"><sup><a href="#Eph.5.24" class="verse-number">24</a></sup> Sed ut ecclesia subiecta est Christo, ita et mulieres viris in omnibus.</p>
  <p class="verse" id="Eph.5.25"><sup><a href="#Eph.5.25" class="verse-number">25</a></sup> Viri, diligite uxores, sicut et Christus dilexit ecclesiam et seipsum tradidit pro ea,</p>
  <p class="verse" id="Eph.5.26"><sup><a href="#Eph.5.26" class="verse-number">26</a></sup> ut illam sanctificaret mundans lavacro aquae in verbo,</p>
  <p class="verse" id="Eph.5.27"><sup><a href="#Eph.5.27" class="verse-number">27</a></sup> ut exhiberet ipse sibi gloriosam ecclesiam non habentem maculam aut rugam aut aliquid eiusmodi, sed ut sit sancta et immaculata.</p>
  <p class="verse" id="Eph.5.28"><sup><a href="#Eph.5.28" class="verse-number">28</a></sup> Ita et viri debent diligere uxores suas ut corpora sua. Qui suam uxorem diligit, seipsum diligit;</p>
  <p class="verse" id="Eph.5.29"><sup><a href="#Eph.5.29" class="verse-number">29</a></sup> nemo enim umquam carnem suam odio habuit, sed nutrit et fovet eam sicut et Christus ecclesiam,</p>
  <p class="verse" id="Eph.5.30"><sup><a href="#Eph.5.30" class="verse-number">30</a></sup> quia membra sumus corporis eius.</p>
  <p class="verse" id="Eph.5.31"><sup><a href="#Eph.5.31" class="verse-number">31</a></sup> Propter hoc relinquet homo patrem et matrem et adhaerebit uxori suae, et erunt duo in carne una.</p>
  <p class="verse" id="Eph.5.32"><sup><a href="#Eph.5.32" class="verse-number">32</a></sup> Mysterium hoc magnum est; ego autem dico de Christo et ecclesia!</p>
  <p class="verse" id="Eph.5.33"><sup><a href="#Eph.5.33" class="verse-number">33</a></sup> Verumtamen et vos singuli unusquisque suam uxorem sicut seipsum diligat; uxor autem timeat virum.</p>
  <h2>Chapter 6</h2>
  <p class="verse" id="Eph.6.1"><sup><a href="#Eph.6.1" class="verse-number">1</a></sup> Filii, oboedite parentibus vestris in Domino; hoc enim est iu stum.</p>
  <p class="verse" id="Eph.6.2"><sup><a href="#Eph.6.2" class="verse-number">2</a></sup> Honora patrem tuum et matrem, quod est mandatum primum cum promissione,</p>
  <p class="verse" id="Eph.6.3"><sup><a href="#Eph.6.3" class="verse-number">3</a></sup> ut bene sit tibi, et sis longaevus super terram.</p>
  <p class="verse" id="Eph.6.4"><sup><a href="#Eph.6.4" class="verse-number">4</a></sup> Et, patres, nolite ad iracundiam provocare filios vestros, sed educate illos in disciplina et correptione Domini.</p>
  <p class="verse" id="Eph.6.5"><sup><a href="#Eph.6.5" class="verse-number">5</a></sup> Servi, oboedite dominis carnalibus cum timore et tremore, in simplicitate cordis vestri, sicut Christo;</p>
  <p class="verse" id="Eph.6.6"><sup><a href="#Eph.6.6" class="verse-number">6</a></sup> non ad oculum servientes, quasi hominibus placentes, sed ut servi Christi facientes voluntatem Dei ex animo;</p>
  <p class="verse" id="Eph.6.7"><sup><a href="#Eph.6.7" class="verse-number">7</a></sup> cum bona voluntate servientes, sicut Domino et non hominibus,</p>
  <p class="verse" id="Eph.6.8"><sup><a href="#Eph.6.8" class="verse-number">8</a></sup> scientes quoniam unusquisque, si quid fecerit bonum, hoc percipiet a Domino, sive servus sive liber.</p>
  <p class="verse" id="Eph.6.9"><sup><a href="#Eph.6.9" class="verse-number">9</a></sup> Et, domini, eadem facite illis, remittentes minas, scientes quia et illorum et vester Dominus est in caelis, et personarum acceptio non est apud eum.</p>
  <p class="verse" id="Eph.6.10"><sup><a href="#Eph.6.10" class="verse-number">10</a></sup> De cetero confortamini in Domino et in potentia virtutis eius.</p>
  <p class="verse" id="Eph.6.11"><sup><a href="#Eph.6.11" class="verse-number">11</a></sup> Induite armaturam Dei, ut possitis stare adversus insidias Diaboli.</p>
  <p class="verse" id="Eph.6.12"><sup><a href="#Eph.6.12" class="verse-number">12</a></sup> Quia non est nobis colluctatio adversus sanguinem et carnem sed adversus principatus, adversus potestates, adversus mundi rectores tenebrarum harum, adversus spiritalia nequitiae in caelestibus.</p>
  <p class="verse" id="Eph.6.13"><sup><a href="#Eph.6.13" class="verse-number">13</a></sup> Propterea accipite armaturam Dei, ut possitis resistere in die malo et, omnibus perfectis, stare.</p>
  <p class="verse" id="Eph.6.14"><sup><a href="#Eph.6.14" class="verse-number">14</a></sup> State ergo succincti lumbos vestros in veritate et induti loricam iustitiae</p>
  <p class="verse" id="Eph.6.15"><sup><a href="#Eph.6.15" class="verse-number">15</a></sup> et calceati pedes in praeparatione evangelii pacis,</p>
  <p class="verse" id="Eph.6.16"><sup><a href="#Eph.6.16" class="verse-number">16</a></sup> inomnibus sumentes scutum fidei, in quo possitis omnia tela Maligni ignea exstinguere;</p>
  <p class="verse" id="Eph.6.17"><sup><a href="#Eph.6.17" class="verse-number">17</a></sup> et galeam salutis assumite et gladium Spiritus, quod est verbum Dei;</p>
  <p class="verse" id="Eph.6.18"><sup><a href="#Eph.6.18" class="verse-number">18</a></sup> per omnem orationem et obsecrationem orantes omni tempore in Spiritu, et in ipso vigilantes in omni instantia et obsecratione pro omnibus sanctis</p>
  <p class="verse" id="Eph.6.19"><sup><a href="#Eph.6.19" class="verse-number">19</a></sup> et pro me, ut detur mihi sermo in aperitione oris mei cum fiducia notum facere mysterium evangelii,</p>
  <p class="verse" id="Eph.6.20"><sup><a href="#Eph.6.20" class="verse-number">20</a></sup> pro quo legatione fungor in catena, ut in ipso audeam, prout oportet me, loqui.</p>
  <p class="verse" id="Eph.6.21"><sup><a href="#Eph.6.21" class="verse-number">21</a></sup> Ut autem et vos sciatis, quae circa me sunt, quid agam, omnia nota vobis faciet Tychicus, carissimus frater et fidelis minister in Domino,</p>
  <p class="verse" id="Eph.6.22"><sup><a href="#Eph.6.22" class="verse-number">22</a></sup> quem misi ad vos in hoc ipsum, ut cognoscatis, quae circa nos sunt, et consoletur corda vestra.</p>
  <p class="verse" id="Eph.6.23"><sup><a href="#Eph.6.23" class="verse-number">23</a></sup> Pax fratribus et caritas cum fide a Deo Patre et Domino Iesu Christo.</p>
  <p class="verse" id="Eph.6.24"><sup><a href="#Eph.6.24" class="verse-number">24</a></sup> Gratia cum omnibus, qui diligunt Dominum nostrum Iesum Christum in incorruptione.</p>
</body>
</html>
