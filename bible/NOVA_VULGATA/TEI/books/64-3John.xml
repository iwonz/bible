<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader/>
  <text>
    <body>
      <div type="book" n="3John">
        <div type="chapter" n="1">
          <ab n="1">Presbyter Gaio carissimo, quem ego diligo in veritate.</ab>
          <ab n="2">Carissime, in omnibus exopto prospere te agere et valere, sicut prospere agit anima tua.</ab>
          <ab n="3">Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.</ab>
          <ab n="4">Maius horum non habeo gaudium, quam ut audiam filios meos in veritate ambulare.</ab>
          <ab n="5">Carissime, fideliter facis, quidquid operaris in fratres et hoc in peregrinos,</ab>
          <ab n="6">qui testimonium reddiderunt caritati tuae in conspectu ecclesiae. Bene facies subveniens illis in via digne Deo;</ab>
          <ab n="7">pro nomine enim profecti sunt, nihil accipientes a gentilibus.</ab>
          <ab n="8">Nos ergo debemus sublevare huiusmodi, ut cooperatores simus veritatis.</ab>
          <ab n="9">Scripsi aliquid ecclesiae; sed is qui amat primatum gerere in eis, Diotrephes, non recipit nos.</ab>
          <ab n="10">Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.</ab>
          <ab n="11">Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.</ab>
          <ab n="12">Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.</ab>
          <ab n="13">Multa habui scribere tibi, sed nolo per atramentum et calamum scribere tibi;</ab>
          <ab n="14">spero autem protinus te videre, et os ad os loquemur.</ab>
          <ab n="15">Pax tibi. Salutant te amici. Saluta amicos nominatim.</ab>
        </div>
      </div>
    </body>
  </text>
</TEI>
