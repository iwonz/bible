{
  "osisId": "Jude",
  "sblId": "Jude",
  "name": "Epistula Iudae",
  "shortName": "Iud",
  "orderIndex": 64,
  "chaptersCount": 1,
  "versesCount": 25,
  "chapters": [
    {
      "osisId": "Jude.1",
      "sblId": "Jude 1",
      "name": "Epistula Iudae 1",
      "shortName": "Iud 1",
      "orderIndex": 0,
      "versesCount": 25,
      "verses": [
        {
          "osisId": "Jude.1.1",
          "sblId": "Jude 1:1",
          "name": "Epistula Iudae 1:1",
          "shortName": "Iud 1:1",
          "text": "Iudas Iesu Christi servus, frater autem Iacobi, his qui sunt vocati, in Deo Patre dilecti et Christo Iesu conservati:",
          "orderIndex": 0
        },
        {
          "osisId": "Jude.1.2",
          "sblId": "Jude 1:2",
          "name": "Epistula Iudae 1:2",
          "shortName": "Iud 1:2",
          "text": "misericordia vobis et pax et caritas adimpleatur.",
          "orderIndex": 1
        },
        {
          "osisId": "Jude.1.3",
          "sblId": "Jude 1:3",
          "name": "Epistula Iudae 1:3",
          "shortName": "Iud 1:3",
          "text": "Carissimi, omnem sollicitudinem faciens scribendi vobis de communi nostra salute, necesse habui scribere vobis, deprecans certare pro semel tradita sanctis fide.",
          "orderIndex": 2
        },
        {
          "osisId": "Jude.1.4",
          "sblId": "Jude 1:4",
          "name": "Epistula Iudae 1:4",
          "shortName": "Iud 1:4",
          "text": "Subintroierunt enim quidam homines, qui olim praescripti sunt in hoc iudicium, impii, Dei nostri gratiam transferentes in luxuriam, et solum Dominatorem et Dominum nostrum Iesum Christum negantes.",
          "orderIndex": 3
        },
        {
          "osisId": "Jude.1.5",
          "sblId": "Jude 1:5",
          "name": "Epistula Iudae 1:5",
          "shortName": "Iud 1:5",
          "text": "Commonere autem vos volo, scientes vos omnia, quoniam Dominus semel populum de terra Aegypti salvans, secundo eos, qui non crediderunt, perdidit;",
          "orderIndex": 4
        },
        {
          "osisId": "Jude.1.6",
          "sblId": "Jude 1:6",
          "name": "Epistula Iudae 1:6",
          "shortName": "Iud 1:6",
          "text": "angelos vero, qui non servaverunt suum principatum, sed dereliquerunt suum domicilium, in iudicium magni diei vinculis aeternis sub caligine reservavit.",
          "orderIndex": 5
        },
        {
          "osisId": "Jude.1.7",
          "sblId": "Jude 1:7",
          "name": "Epistula Iudae 1:7",
          "shortName": "Iud 1:7",
          "text": "Sicut Sodoma et Gomorra et finitimae civitates, simili modo exfornicatae et abeuntes post carnem alteram, factae sunt exemplum, ignis aeterni poenam sustinentes.",
          "orderIndex": 6
        },
        {
          "osisId": "Jude.1.8",
          "sblId": "Jude 1:8",
          "name": "Epistula Iudae 1:8",
          "shortName": "Iud 1:8",
          "text": "Similiter vero et hi somniantes carnem quidem maculant, dominationem autem spernunt, glorias autem blasphemant.",
          "orderIndex": 7
        },
        {
          "osisId": "Jude.1.9",
          "sblId": "Jude 1:9",
          "name": "Epistula Iudae 1:9",
          "shortName": "Iud 1:9",
          "text": "Cum Michael archangelus cum Diabolo disputans altercaretur de Moysis corpore, non est ausus iudicium inferre blasphemiae, sed dixit: \" Increpet te Dominus! \".",
          "orderIndex": 8
        },
        {
          "osisId": "Jude.1.10",
          "sblId": "Jude 1:10",
          "name": "Epistula Iudae 1:10",
          "shortName": "Iud 1:10",
          "text": "Hi autem, quaecumque quidem ignorant, blasphemant; quaecumque autem naturaliter tamquam muta animalia norunt, in his corrumpuntur.",
          "orderIndex": 9
        },
        {
          "osisId": "Jude.1.11",
          "sblId": "Jude 1:11",
          "name": "Epistula Iudae 1:11",
          "shortName": "Iud 1:11",
          "text": "Vae illis, quia via Cain abierunt et errore Balaam mercede effusi sunt et contradictione Core perierunt!",
          "orderIndex": 10
        },
        {
          "osisId": "Jude.1.12",
          "sblId": "Jude 1:12",
          "name": "Epistula Iudae 1:12",
          "shortName": "Iud 1:12",
          "text": "Hi sunt in agapis vestris maculae, convivantes sine timore, semetipsos pascentes; nubes sine aqua, quae a ventis circumferuntur; arbores autumnales infructuosae bis mortuae, eradicatae;",
          "orderIndex": 11
        },
        {
          "osisId": "Jude.1.13",
          "sblId": "Jude 1:13",
          "name": "Epistula Iudae 1:13",
          "shortName": "Iud 1:13",
          "text": "fluctus feri maris despumantes suas confusiones; sidera errantia, quibus procella tenebrarum in aeternum servata est.",
          "orderIndex": 12
        },
        {
          "osisId": "Jude.1.14",
          "sblId": "Jude 1:14",
          "name": "Epistula Iudae 1:14",
          "shortName": "Iud 1:14",
          "text": "Prophetavit autem et his septimus ab Adam Henoch dicens: \" Ecce venit Dominus in sanctis milibus suis",
          "orderIndex": 13
        },
        {
          "osisId": "Jude.1.15",
          "sblId": "Jude 1:15",
          "name": "Epistula Iudae 1:15",
          "shortName": "Iud 1:15",
          "text": "facere iudicium contra omnes et arguere omnem animam de omnibus operibus impietatis eorum, quibus impie egerunt, et de omnibus duris, quae locuti sunt contra eum peccatores impii \".",
          "orderIndex": 14
        },
        {
          "osisId": "Jude.1.16",
          "sblId": "Jude 1:16",
          "name": "Epistula Iudae 1:16",
          "shortName": "Iud 1:16",
          "text": "Hi sunt murmuratores, querelosi, secundum concupiscentias suas ambulantes, et os illorum loquitur superba, mirantes personas quaestus causa.",
          "orderIndex": 15
        },
        {
          "osisId": "Jude.1.17",
          "sblId": "Jude 1:17",
          "name": "Epistula Iudae 1:17",
          "shortName": "Iud 1:17",
          "text": "Vos autem, carissimi, memores estote verborum, quae praedicta sunt ab apostolis Domini nostri Iesu Christi,",
          "orderIndex": 16
        },
        {
          "osisId": "Jude.1.18",
          "sblId": "Jude 1:18",
          "name": "Epistula Iudae 1:18",
          "shortName": "Iud 1:18",
          "text": "quoniam dicebant vobis: \" In novissimo tempore venient illusores, secundum suas concupiscentias ambulantes impietatum\".",
          "orderIndex": 17
        },
        {
          "osisId": "Jude.1.19",
          "sblId": "Jude 1:19",
          "name": "Epistula Iudae 1:19",
          "shortName": "Iud 1:19",
          "text": "Hi sunt qui segregant, animales, Spiritum non habentes.",
          "orderIndex": 18
        },
        {
          "osisId": "Jude.1.20",
          "sblId": "Jude 1:20",
          "name": "Epistula Iudae 1:20",
          "shortName": "Iud 1:20",
          "text": "Vos autem, carissimi, superaedificantes vosmetipsos sanctissimae vestrae fidei, in Spiritu Sancto orantes,",
          "orderIndex": 19
        },
        {
          "osisId": "Jude.1.21",
          "sblId": "Jude 1:21",
          "name": "Epistula Iudae 1:21",
          "shortName": "Iud 1:21",
          "text": "ipsos vos in dilectione Dei servate, exspectantes misericordiam Domini nostri Iesu Christi in vitam aeternam.",
          "orderIndex": 20
        },
        {
          "osisId": "Jude.1.22",
          "sblId": "Jude 1:22",
          "name": "Epistula Iudae 1:22",
          "shortName": "Iud 1:22",
          "text": "Et his quidem miseremini disputantibus;",
          "orderIndex": 21
        },
        {
          "osisId": "Jude.1.23",
          "sblId": "Jude 1:23",
          "name": "Epistula Iudae 1:23",
          "shortName": "Iud 1:23",
          "text": "illos vero salvate de igne rapientes; aliis autem miseremini in timore, odientes et eam, quae carnalis est, maculatam tunicam.",
          "orderIndex": 22
        },
        {
          "osisId": "Jude.1.24",
          "sblId": "Jude 1:24",
          "name": "Epistula Iudae 1:24",
          "shortName": "Iud 1:24",
          "text": "Ei autem, qui potest vos conservare sine peccato et constituere ante conspectum gloriae suae immaculatos in exsultatione,",
          "orderIndex": 23
        },
        {
          "osisId": "Jude.1.25",
          "sblId": "Jude 1:25",
          "name": "Epistula Iudae 1:25",
          "shortName": "Iud 1:25",
          "text": "soli Deo salvatori nostro per Iesum Christum Dominum nostrum gloria, magnificentia, imperium et potestas ante omne saeculum et nunc et in omnia saecula. Amen.",
          "orderIndex": 24
        }
      ]
    }
  ]
}