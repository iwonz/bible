<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="35" bname="Habacuc">
    <CHAPTER cnumber="1">
      <VERS vnumber="1">Oraculum, quod vidit Habacuc propheta.</VERS>
      <VERS vnumber="2">Usquequo, Domine, clamabo,et non exaudis?Vociferabor ad te: " Violentia! ",et non salvas?</VERS>
      <VERS vnumber="3">Quare ostendisti mihi iniquitatemet malitiam vides?Et vastitas et violentia est coram me,et facta est contentio, et iurgium exoritur.</VERS>
      <VERS vnumber="4">Propter hoc languet lex,et non pervenit usque ad finem iudicium.Quia impius praevalet adversus iustum,propterea egreditur iudicium perversum.</VERS>
      <VERS vnumber="5">" Aspicite in gentibus et videte,admiramini et obstupescite,quia opus facio in diebus vestris,quod nemo credet, cum narrabitur.</VERS>
      <VERS vnumber="6">Quia ecce ego suscitabo Chaldaeos,gentem amaram et velocem,ambulantem super latitudinem terrae,ut possideat tabernacula non sua.</VERS>
      <VERS vnumber="7">Horribilis et terribilis est,ex semetipsa iudicium eiuset maiestas eius egredietur.</VERS>
      <VERS vnumber="8">Leviores pardis equi eiuset saeviores lupis deserti;et accurrunt equites eius:equites namque eius de longe venient,volabunt quasi aquilafestinans ad comedendum.</VERS>
      <VERS vnumber="9">Omnes, ut violentiam faciant, venient,omnes facies eorum ventus urens;et congregabunt quasi arenam captivos.</VERS>
      <VERS vnumber="10">Et ipsa reges subsannabit,tyrannis illudet;ipsa super omnem munitionem ridebitet comportabit aggerem et capiet eam.</VERS>
      <VERS vnumber="11">Tunc ultra progrediens quasi ventus pertransibitet constituet fortitudinem suam deum suum ".</VERS>
      <VERS vnumber="12">Numquid non tu a principio, Domine,Deus meus, sanctus meus,qui non morieris?Domine, ad iudicium posuisti eam; petra mea, ad corripiendum fundasti eam.</VERS>
      <VERS vnumber="13">Mundi sunt oculi tui, ne videas malum;et respicere ad iniquitatem non poteris.Quare respicis super inique agentes et taces, devorante impio iustiorem se?</VERS>
      <VERS vnumber="14">Fecisti homines quasi pisces maris,quasi reptile non habens principem super se.</VERS>
      <VERS vnumber="15">Omnes in hamo sublevat,trahit eos in sagena suaet congregat in rete suo;super hoc laetatur et exsultat.</VERS>
      <VERS vnumber="16">Propterea immolat sagenae suaeet sacrificat reti suo,quia in ipsis incrassata est portio eius,et cibus eius pinguis.</VERS>
      <VERS vnumber="17">Propter hoc ergo evaginabit gladium suum semper,ut interficiat gentes sine misericordia?</VERS>
    </CHAPTER>
    <CHAPTER cnumber="2">
      <VERS vnumber="1">Super custodiam meam staboet consistam super speculamet contemplabor, ut videam quid dicat mihiet quid respondeat ad querelam meam.</VERS>
      <VERS vnumber="2">Et respondit mihi Dominus et dixit: Scribe visumet explana eum super tabulas,ut percurrat, qui legerit eum.</VERS>
      <VERS vnumber="3">Quia adhuc visus ad tempus constitutum,sed anhelat in finem et non mentietur;si moram fecerit, exspecta illum,quia veniens veniet et non tardabit.</VERS>
      <VERS vnumber="4">Ecce languidus, in quo non est anima recta;iustus autem in fide sua vivet ".</VERS>
      <VERS vnumber="5">Et profecto divitiae decipiunt virum superbum,et non perveniet ad finem;qui dilatat quasi infernus fauces suaset ipse quasi mors et non adimpletur:et congregat ad se omnes genteset coacervat ad se omnes populos.</VERS>
      <VERS vnumber="6">Numquid non omnes isti super eum parabolam sumentet loquelam aenigmatum dicentes: Vae ei, qui multiplicat non sua - usquequo? Cet aggravat pignora super se! ".</VERS>
      <VERS vnumber="7">Numquid non repente consurgent, qui mordeant te,et evigilabunt agitantes te,et eris in rapinam eis?</VERS>
      <VERS vnumber="8">Quia tu spoliasti gentes multas,spoliabunt te omnes, qui reliqui fuerint de populis;propter sanguinem hominum et oppressionem terrae,civitatum et omnium habitantium in eis.</VERS>
      <VERS vnumber="9">Vae, qui congregat lucrum iniustum in malum domui suae,ut ponat in excelso nidum suumet salvet se de manu mali!</VERS>
      <VERS vnumber="10">Consilium cepisti in confusionem domui tuaeconcidendi populos multoset peccasti in animam tuam.</VERS>
      <VERS vnumber="11">Quia lapis de pariete clamabit,et trabes de contignatione respondebit ei.</VERS>
      <VERS vnumber="12">Vae, qui aedificat civitatem in sanguinibuset condit urbem in iniquitate!</VERS>
      <VERS vnumber="13">Numquid non haec a Domino sunt exercituum,ut laborent populi pro igne,et gentes in vacuum fatigentur?</VERS>
      <VERS vnumber="14">Quia replebitur terra cognitione gloriae Domini,sicut aquae operiunt mare.</VERS>
      <VERS vnumber="15">Vae, qui potum dat amico suomittens venenum suum et inebrians eum,ut aspiciat nuditatem eius!</VERS>
      <VERS vnumber="16">Repleris ignominia pro gloria;bibe tu quoque et denudare!Transibit ad te calix dexterae Domini,et veniet ignominia super gloriam tuam.</VERS>
      <VERS vnumber="17">Quia vastitas Libani operiet te,et miseria animalium deterrebit tepropter sanguinem hominum et oppressionem terrae,civitatum et omnium habitantium in eis.</VERS>
      <VERS vnumber="18">Quid prodest sculptile,quia sculpsit illud fictor suus;conflatile et oraculum mendax,quia speravit in figmento fictor eius, ut faceret simulacra muta?</VERS>
      <VERS vnumber="19">Vae, qui dicit ligno: " Expergiscere! ", " Surge! " lapidi tacenti!Numquid ipse docere poterit?Ecce iste coopertus est auro et argento,et omnis spiritus non est in visceribus eius.</VERS>
      <VERS vnumber="20">Dominus autem in templo sancto suo; sileat a facie eius omnis terra.</VERS>
    </CHAPTER>
    <CHAPTER cnumber="3">
      <VERS vnumber="1">Oratio Habacuc prophetae.Secundum melodiam lamentationum.</VERS>
      <VERS vnumber="2">Domine, audivi auditionem tuamet timui, Domine, opus tuum.In medio annorum vivifica illud,in medio annorum notum facies.Cum iratus fueris, misericordiae recordaberis.</VERS>
      <VERS vnumber="3">Deus a Theman veniet,et Sanctus de monte Pharan. - Selah.Operit caelos gloria eius,et laudis eius plena est terra.</VERS>
      <VERS vnumber="4">Splendor eius ut lux erit,radii ex manibus eius:ibi abscondita est fortitudo eius.</VERS>
      <VERS vnumber="5">Ante faciem eius ibit mors,et egredietur pestis post pedes eius.</VERS>
      <VERS vnumber="6">Stetit et concussit terram,aspexit et dissolvit gentes.Et contriti sunt montes saeculi,incurvati sunt colles antiquiab itineribus aeternitatis eius.</VERS>
      <VERS vnumber="7">In afflictione vidi tentoria Chusan;turbantur pelles terrae Madian.</VERS>
      <VERS vnumber="8">Numquid in fluminibus iratus es, Domine,aut in fluminibus furor tuusvel in mari indignatio tua?Quia ascendes super equos tuos,quadrigas tuas victrices.</VERS>
      <VERS vnumber="9">Suscitans suscitabis arcum tuum,sagittis replevisti pharetram tuam. - Selah.In fluvios scindes terram,</VERS>
      <VERS vnumber="10">viderunt te et doluerunt montes.Effuderunt aquas nubes,dedit abyssus vocem suam,in altum levavit manus suas.</VERS>
      <VERS vnumber="11">Sol et luna steterunt in habitaculo suo,prae luce sagittarum tuarum discedunt,prae splendore fulgurantis hastae tuae.</VERS>
      <VERS vnumber="12">In fremitu calcabis terram,in furore conteres gentes.</VERS>
      <VERS vnumber="13">Egressus es in salutem populi tui,in salutem cum christo tuo.Percussisti caput de domo impii,denudasti fundamentum usque ad petram. - Selah.</VERS>
      <VERS vnumber="14">Confodisti iaculis tuis caput bellatorum eius,venientium ut turbo ad dispergendum me;exsultatio eorum, sicut eius, qui devorat pauperem in abscondito.</VERS>
      <VERS vnumber="15">Viam fecisti in mari equis tuis,in luto aquarum multarum.</VERS>
      <VERS vnumber="16">Audivi, et conturbatus est venter meus,ad vocem contremuerunt labia mea. Ingreditur putredo in ossibus meis, et subter me vacillant gressus mei.Conquiescam in die tribulationis,ut ascendat super populum, qui invadit nos.</VERS>
      <VERS vnumber="17">Ficus enim non florebit,et non erit fructus in vineis;mentietur opus olivae,et arva non afferent cibum;abscissum est de ovili pecus,et non est armentum in praesepibus.</VERS>
      <VERS vnumber="18">Ego autem in Domino gaudeboet exsultabo in Deo salvatore meo.</VERS>
      <VERS vnumber="19">Dominus Deus fortitudo meaet ponet pedes meos quasi cervorum et super excelsa mea deducet me.Magistro chori. Ad sonitum chordarum.</VERS>
    </CHAPTER>
  </BIBLEBOOK>
</XMLBIBLE>
