<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="19" bname="Psalmi">
    <CHAPTER cnumber="1">
      <VERS vnumber="1">Beatus vir, qui non abiit in consilio impiorumet in via peccatorum non stetitet in conventu derisorum non sedit,</VERS>
      <VERS vnumber="2">sed in lege Domini voluntas eius,et in lege eius meditatur die ac nocte.</VERS>
      <VERS vnumber="3">Et erit tamquam lignum plantatum secus decursus aquarum,quod fructum suum dabit in tempore suo;et folium eius non defluet,et omnia, quaecumque faciet, prosperabuntur.</VERS>
      <VERS vnumber="4">Non sic impii, non sic,sed tamquam pulvis, quem proicit ventus.</VERS>
      <VERS vnumber="5">Ideo non consurgent impii in iudicio,neque peccatores in concilio iustorum.</VERS>
      <VERS vnumber="6">Quoniam novit Dominus viam iustorum,et iter impiorum peribit.</VERS>
    </CHAPTER>
    <CHAPTER cnumber="2">
      <VERS vnumber="1">Quare fremuerunt gentes,et populi meditati sunt inania?</VERS>
      <VERS vnumber="2">Astiterunt reges terrae,et principes convenerunt in unumadversus Dominum et adversus christum eius:</VERS>
      <VERS vnumber="3">" Dirumpamus vincula eorumet proiciamus a nobis iugum ipsorum! ".</VERS>
      <VERS vnumber="4">Qui habitat in caelis, irridebit eos,Dominus subsannabit eos.</VERS>
      <VERS vnumber="5">Tunc loquetur ad eos in ira suaet in furore suo conturbabit eos:</VERS>
      <VERS vnumber="6">" Ego autem constitui regem meum super Sion, montem sanctum meum! ".</VERS>
      <VERS vnumber="7">Praedicabo decretum eius.Dominus dixit ad me: " Filius meus es tu;ego hodie genui te.</VERS>
      <VERS vnumber="8">Postula a me, et dabo tibi gentes hereditatem tuamet possessionem tuam terminos terrae.</VERS>
      <VERS vnumber="9">Reges eos in virga ferreaet tamquam vas figuli confringes eos ".</VERS>
      <VERS vnumber="10">Et nunc, reges, intellegite;erudimini, qui iudicatis terram.</VERS>
      <VERS vnumber="11">Servite Domino in timoreet exsultate ei cum tremore.</VERS>
      <VERS vnumber="12">Apprehendite disciplinam, ne quando irascatur,et pereatis de via,cum exarserit in brevi ira eius.Beati omnes, qui confidunt in eo.</VERS>
    </CHAPTER>
    <CHAPTER cnumber="3">
      <VERS vnumber="1">PSALMUS. David, cum fugit a filio suo Absalom.</VERS>
      <VERS vnumber="2">Domine, quid multiplicati sunt, qui tribulant me?Multi insurgunt adversum me,</VERS>
      <VERS vnumber="3">multi dicunt animae meae: Non est salus ipsi in Deo ".</VERS>
      <VERS vnumber="4">Tu autem, Domine, protector meus es,gloria mea et exaltans caput meum.</VERS>
      <VERS vnumber="5">Voce mea ad Dominum clamavi,et exaudivit me de monte sancto suo.</VERS>
      <VERS vnumber="6">Ego obdormivi et soporatus sum,exsurrexi, quia Dominus suscepit me.</VERS>
      <VERS vnumber="7">Non timebo milia populi circumdantis me.Exsurge, Domine salvum me fac, Deus meus;</VERS>
      <VERS vnumber="8">quoniam tu percussisti in maxillam omnes adversantes mihi,dentes peccatorum contrivisti.</VERS>
      <VERS vnumber="9">Domini est salus,et super populum tuum benedictio tua.</VERS>
    </CHAPTER>
    <CHAPTER cnumber="4">
      <VERS vnumber="1">Magistro chori. Fidibus. PSALMUS. David.</VERS>
      <VERS vnumber="2">Cum invocarem, exaudivit me Deus iustitiae meae.In tribulatione dilatasti mihi;miserere mei et exaudi orationem meam.</VERS>
      <VERS vnumber="3">Filii hominum, usquequo gravi corde?Ut quid diligitis vanitatem et quaeritis mendacium?</VERS>
      <VERS vnumber="4">Et scitote quoniam mirificavit Dominus sanctum suum;Dominus exaudiet, cum clamavero ad eum.</VERS>
      <VERS vnumber="5">Irascimini et nolite peccare;loquimini in cordibus vestris,in cubilibus vestris et conquiescite.</VERS>
      <VERS vnumber="6">Sacrificate sacrificium iustitiaeet sperate in Domino.</VERS>
      <VERS vnumber="7">Multi dicunt: " Quis ostendit nobis bona? ".Leva in signum super nos lumen vultus tui, Domine!</VERS>
      <VERS vnumber="8">Maiorem dedisti laetitiam in corde meo,quam cum multiplicantur frumentum et vinum eorum.</VERS>
      <VERS vnumber="9">In pace in idipsum dormiam et requiescam,quoniam tu, Domine, singulariter in spe constituisti me.</VERS>
    </CHAPTER>
    <CHAPTER cnumber="5">
      <VERS vnumber="1">Magistro chori. Ad tibias. PSALMUS. David.</VERS>
      <VERS vnumber="2">Verba mea auribus percipe, Domine;intellege gemitum meum.</VERS>
      <VERS vnumber="3">Intende voci clamoris mei,rex meus et Deus meus.</VERS>
      <VERS vnumber="4">Quoniam ad te orabo, Domine,mane exaudies vocem meam;mane astabo tibi et exspectabo.</VERS>
      <VERS vnumber="5">Quoniam non Deus volens iniquitatem tu es;neque habitabit iuxta te malignus,</VERS>
      <VERS vnumber="6">neque permanebunt iniusti ante oculos tuos.</VERS>
      <VERS vnumber="7">Odisti omnes, qui operantur iniquitatem,perdes omnes, qui loquuntur mendacium;virum sanguinum et dolosum abominabitur Dominus.</VERS>
      <VERS vnumber="8">Ego autem in multitudine misericordiae tuaeintroibo in domum tuam;adorabo ad templum sanctum tuum in timore tuo.</VERS>
      <VERS vnumber="9">Domine, deduc me in iustitia tua propter inimicos meos,dirige in conspectu meo viam tuam.</VERS>
      <VERS vnumber="10">Quoniam non est in ore eorum veritas,cor eorum fovea;sepulcrum patens est guttur eorum,molliunt linguas suas.</VERS>
      <VERS vnumber="11">Iudica illos, Deus; decidant a cogitationibus suis;secundum multitudinem impietatum eorum expelle eos,quoniam irritaverunt te, Domine.</VERS>
      <VERS vnumber="12">Et omnes, qui sperant in te,laetentur, in aeternum exsultent.Obumbrabis eis, et gloriabuntur in te,qui diligunt nomen tuum;</VERS>
      <VERS vnumber="13">quoniam tu benedices iusto, Domine,quasi scuto, bona voluntate coronabis eum.</VERS>
    </CHAPTER>
    <CHAPTER cnumber="6">
      <VERS vnumber="1">Magistro chori. Fidibus. Super octavam. PSALMUS. David.</VERS>
      <VERS vnumber="2">Domine, ne in furore tuo arguas meneque in ira tua corripias me.</VERS>
      <VERS vnumber="3">Miserere mei, Domine, quoniam infirmus sum;sana me, Domine, quoniam conturbata sunt ossa mea.</VERS>
      <VERS vnumber="4">Et anima mea turbata est valde,sed tu, Domine, usquequo?</VERS>
      <VERS vnumber="5">Convertere, Domine, eripe animam meam;salvum me fac propter misericordiam tuam.</VERS>
      <VERS vnumber="6">Quoniam non est in morte, qui memor sit tui;in inferno autem quis confitebitur tibi?</VERS>
      <VERS vnumber="7">Laboravi in gemitu meo,lavabam per singulas noctes lectum meum;lacrimis meis stratum meum rigabam.</VERS>
      <VERS vnumber="8">Turbatus est a maerore oculus meus,inveteravi inter omnes inimicos meos.</VERS>
      <VERS vnumber="9">Discedite a me, omnes, qui operamini iniquitatem,quoniam exaudivit Dominus vocem fletus mei.</VERS>
      <VERS vnumber="10">Exaudivit Dominus deprecationem meam,Dominus orationem meam suscepit.</VERS>
      <VERS vnumber="11">Erubescant et conturbentur vehementer omnes inimici mei;convertantur et erubescant valde velociter.</VERS>
    </CHAPTER>
    <CHAPTER cnumber="7">
      <VERS vnumber="1">Lamentatio David, quam cantavit Domino propter Chus Beniaminitam.</VERS>
      <VERS vnumber="2">Domine Deus meus, in te speravi;salvum me fac ex omnibus persequentibus me et libera me,</VERS>
      <VERS vnumber="3">ne quando rapiat ut leo animam meamdiscerpens, dum non est qui salvum faciat.</VERS>
      <VERS vnumber="4">Domine Deus meus, si feci istud,si est iniquitas in manibus meis,</VERS>
      <VERS vnumber="5">si reddidi retribuenti mihi malaet exspoliavi inimicum meum dimittens inanem,</VERS>
      <VERS vnumber="6">persequatur inimicus animam meam et comprehendatet conculcet in terra vitam meamet gloriam meam in pulverem deducat.</VERS>
      <VERS vnumber="7">Exsurge, Domine, in ira tuaet exaltare contra indignationem inimicorum meorumet exsurge, Deus meus, in iudicio, quod mandasti.</VERS>
      <VERS vnumber="8">Et synagoga populorum circumdabit te,et super hanc in altum regredere:</VERS>
      <VERS vnumber="9">Dominus iudicat populos.Iudica me, Domine, secundum iustitiam meamet secundum innocentiam meam, quae est in me.</VERS>
      <VERS vnumber="10">Consumatur nequitia peccatorum;et iustum confirma:scrutans corda et renes Deus iustus.</VERS>
      <VERS vnumber="11">Adiutorium meum apud Deum,qui salvos facit rectos corde.</VERS>
      <VERS vnumber="12">Deus iudex iustus,fortis, irascens per singulos dies.</VERS>
      <VERS vnumber="13">Nonne iterum gladium suum exacuit,arcum suum tetendit et paravit illum?</VERS>
      <VERS vnumber="14">Et paravit sibi vasa mortis,sagittas suas ardentes effecit.</VERS>
      <VERS vnumber="15">Ecce parturiit iniustitiam,concepit dolorem et peperit iniquitatem;</VERS>
      <VERS vnumber="16">lacum aperuit et effodit eumet incidit in foveam, quam fecit.</VERS>
      <VERS vnumber="17">Convertetur dolor eius in caput eius,et in verticem ipsius iniquitas eius descendet.</VERS>
      <VERS vnumber="18">Confitebor Domino secundum iustitiam eiuset psallam nomini Domini Altissimi.</VERS>
    </CHAPTER>
    <CHAPTER cnumber="8">
      <VERS vnumber="1">Magistro chori. Ad modum cantici " Torcularia... ". PSALMUS. David.</VERS>
      <VERS vnumber="2">Domine, Dominus noster,quam admirabile est nomen tuum in universa terra,quoniam elevata est magnificentia tua super caelos.</VERS>
      <VERS vnumber="3">Ex ore infantium et lactantium perfecisti laudempropter inimicos tuos,ut destruas inimicum et ultorem.</VERS>
      <VERS vnumber="4">Quando video caelos tuos, opera digitorum tuorum,lunam et stellas, quae tu fundasti,</VERS>
      <VERS vnumber="5">quid est homo, quod memor es eius,aut filius hominis, quoniam visitas eum?</VERS>
      <VERS vnumber="6">Minuisti eum paulo minus ab angelis,gloria et honore coronasti eum</VERS>
      <VERS vnumber="7">et constituisti eum super opera manuum tuarum.Omnia subiecisti sub pedibus eius:</VERS>
      <VERS vnumber="8">oves et boves universas,insuper et pecora campi,</VERS>
      <VERS vnumber="9">volucres caeli et pisces maris,quaecumque perambulant semitas maris.</VERS>
      <VERS vnumber="10">Domine, Dominus noster,quam admirabile est nomen tuum in universa terra!</VERS>
    </CHAPTER>
    <CHAPTER cnumber="9">
      <VERS vnumber="1">Magistro chori. Ad modum cantici " Mut labben ". PSALMUS. David.</VERS>
      <VERS vnumber="2">ALEPH. Confitebor tibi, Domine, in toto corde meo,narrabo omnia mirabilia tua.</VERS>
      <VERS vnumber="3">Laetabor et exsultabo in te,psallam nomini tuo, Altissime.</VERS>
      <VERS vnumber="4">BETH. Cum convertuntur inimici mei retrorsum,infirmantur et pereunt a facie tua.</VERS>
      <VERS vnumber="5">Quoniam fecisti iudicium meum et causam meam,sedisti super thronum, qui iudicas iustitiam.</VERS>
      <VERS vnumber="6">GHIMEL. Increpasti gentes, perdidisti impium;nomen eorum delesti in aeternum et in saeculum saeculi.</VERS>
      <VERS vnumber="7">Inimici defecerunt, solitudines sempiternae factae sunt;et civitates destruxisti: periit memoria eorum cum ipsis.</VERS>
      <VERS vnumber="8">HE. Dominus autem in aeternum sedebit,paravit in iudicium thronum suum;</VERS>
      <VERS vnumber="9">et ipse iudicabit orbem terrae in iustitia,iudicabit populos in aequitate.</VERS>
      <VERS vnumber="10">VAU. Et erit Dominus refugium oppresso,refugium in opportunitatibus, in tribulatione.</VERS>
      <VERS vnumber="11">Et sperent in te, qui noverunt nomen tuum,quoniam non dereliquisti quaerentes te, Domine.</VERS>
      <VERS vnumber="12">ZAIN. Psallite Domino, qui habitat in Sion;annuntiate inter gentes studia eius.</VERS>
      <VERS vnumber="13">Quoniam requirens sanguinem recordatus est eorum,non est oblitus clamorem pauperum.</VERS>
      <VERS vnumber="14">HETH. Miserere mei, Domine;vide afflictionem meam de inimicis meis,qui exaltas me de portis mortis,</VERS>
      <VERS vnumber="15">ut annuntiem omnes laudationes tuas in portis filiae Sion,exsultem in salutari tuo.</VERS>
      <VERS vnumber="16">TETH. Infixae sunt gentes in fovea, quam fecerunt;in laqueo isto, quem absconderunt,comprehensus est pes eorum.</VERS>
      <VERS vnumber="17">Manifestavit se Dominus iudicium faciens;in operibus manuum suarum comprehensus est peccator.</VERS>
      <VERS vnumber="18">IOD. Convertentur peccatores in infernum,omnes gentes, quae obliviscuntur Deum.</VERS>
      <VERS vnumber="19">CAPH. Quoniam non in finem oblivio erit pauperis;exspectatio pauperum non peribit in aeternum.</VERS>
      <VERS vnumber="20">Exsurge, Domine, non confortetur homo;iudicentur gentes in conspectu tuo.</VERS>
      <VERS vnumber="21">Constitue, Domine, terrorem super eos;sciant gentes quoniam homines sunt.</VERS>
    </CHAPTER>
    <CHAPTER cnumber="10">
      <VERS vnumber="1">LAMED. Ut quid, Domine, stas a longe,abscondis te in opportunitatibus, in tribulatione?</VERS>
      <VERS vnumber="2">Dum superbit, impius insequitur pauperem;comprehendantur in consiliis, quae cogitant.</VERS>
      <VERS vnumber="3">Quoniam gloriatur peccator in desideriis animae suae,et avarus sibi benedicit.</VERS>
      <VERS vnumber="4">NUN. Spernit Dominum peccator in arrogantia sua: Non requiret; non est Deus ".</VERS>
      <VERS vnumber="5">Hae sunt omnes cogitationes eius;prosperantur viae illius in omni tempore.Excelsa nimis iudicia tua a facie eius;omnes inimicos suos aspernatur.</VERS>
      <VERS vnumber="6">Dixit enim in corde suo: " Non movebor;in generationem et generationem ero sine malo ".</VERS>
      <VERS vnumber="7">PHE. Cuius maledictione os plenum est et fraudulentia et dolo,sub lingua eius labor et nequitia.</VERS>
      <VERS vnumber="8">Sedet in insidiis ad vicos,in occultis interficit innocentem.</VERS>
      <VERS vnumber="9">SADE. Oculi eius in pauperem respiciunt;insidiatur in abscondito quasi leo in spelunca sua.Insidiatur, ut rapiat pauperem;rapit pauperem, dum attrahit in laqueum suum.</VERS>
      <VERS vnumber="10">Irruit et inclinat se, et miseri caduntin fortitudine brachiorum eius.</VERS>
      <VERS vnumber="11">Dixit enim in corde suo: " Oblitus est Deus;avertit faciem suam, non videbit in finem ". -</VERS>
      <VERS vnumber="12">COPH. Exsurge, Domine Deus, exalta manum tuam,ne obliviscaris pauperum.</VERS>
      <VERS vnumber="13">Propter quid spernit impius Deum?Dixit enim in corde suo: " Non requires ".</VERS>
      <VERS vnumber="14">RES. Vidisti: tu laborem et dolorem consideras,ut tradas eos in manus tuas.Tibi derelictus est pauper,orphano tu factus es adiutor.</VERS>
      <VERS vnumber="15">SIN. Contere brachium peccatoris et maligni;quaeres peccatum illius et non invenies.</VERS>
      <VERS vnumber="16">Dominus rex in aeternum et in saeculum saeculi:perierunt gentes de terra illius.</VERS>
      <VERS vnumber="17">TAU. Desiderium pauperum exaudisti, Domine;confirmabis cor eorum, intendes aurem tuam</VERS>
      <VERS vnumber="18">iudicare pupillo et humili,ut non apponat ultra inducere timorem homo de terra.</VERS>
    </CHAPTER>
    <CHAPTER cnumber="11">
      <VERS vnumber="1">Magistro chori. David.In Domino confido, quomodo dicitis animae meae: Transmigra in montem sicut passer!</VERS>
      <VERS vnumber="2">Quoniam ecce peccatores intenderunt arcum,paraverunt sagittas suas super nervum,ut sagittent in obscuro rectos corde.</VERS>
      <VERS vnumber="3">Quando fundamenta evertuntur,iustus quid faciat? ".</VERS>
      <VERS vnumber="4">Dominus in templo sancto suo,Dominus, in caelo sedes eius.Oculi eius in pauperem respiciunt,palpebrae eius interrogant filios hominum.</VERS>
      <VERS vnumber="5">Dominus interrogat iustum et impium;qui autem diligit iniquitatem, odit anima eius.</VERS>
      <VERS vnumber="6">Pluet super peccatores carbones ignis et sulphur;et spiritus procellarum pars calicis eorum.</VERS>
      <VERS vnumber="7">Quoniam iustus Dominus et iustitias dilexit,recti videbunt vultum eius.</VERS>
    </CHAPTER>
    <CHAPTER cnumber="12">
      <VERS vnumber="1">Magistro chori. Super octavam. PSALMUS. David.</VERS>
      <VERS vnumber="2">Salvum me fac, Domine, quoniam defecit sanctus,quoniam deminuti sunt fideles a filiis hominum.</VERS>
      <VERS vnumber="3">Vana locuti sunt unusquisque ad proximum suum;in labiis dolosis, in duplici corde locuti sunt.</VERS>
      <VERS vnumber="4">Disperdat Dominus universa labia dolosaet linguam magniloquam.</VERS>
      <VERS vnumber="5">Qui dixerunt: " Lingua nostra magnificabimur,labia nostra a nobis sunt;quis noster dominus est? ".</VERS>
      <VERS vnumber="6">" Propter miseriam inopum et gemitum pauperum,nunc exsurgam, dicit Dominus;ponam in salutari illum, quem despiciunt ".</VERS>
      <VERS vnumber="7">Eloquia Domini eloquia casta,argentum igne examinatum, separatum a terra,purgatum septuplum.</VERS>
      <VERS vnumber="8">Tu, Domine, servabis nos et custodies nosa generatione hac in aeternum.In circuitu impii ambulant,cum exaltantur sordes inter filios hominum.</VERS>
    </CHAPTER>
    <CHAPTER cnumber="13">
      <VERS vnumber="1">Magistro chori. PSALMUS. David.</VERS>
      <VERS vnumber="2">Usquequo, Domine, oblivisceris me in finem?Usquequo avertes faciem tuam a me?</VERS>
      <VERS vnumber="3">Usquequo ponam consilia in anima mea,dolorem in corde meo per diem?Usquequo exaltabitur inimicus meus super me?</VERS>
      <VERS vnumber="4">Respice et exaudi me, Domine Deus meus.Illumina oculos meos, ne quando obdormiam in morte,</VERS>
      <VERS vnumber="5">ne quando dicat inimicus meus: " Praevalui adversus eum! ";neque exsultent, qui tribulant me, si motus fuero.</VERS>
      <VERS vnumber="6">Ego autem in misericordia tua speravi.Exsultabit cor meum in salutari tuo;cantabo Domino, qui bona tribuit mihi.</VERS>
    </CHAPTER>
    <CHAPTER cnumber="14">
      <VERS vnumber="1">Magistro chori. David.Dixit insipiens in corde suo: " Non est Deus ".Corrupti sunt et abominationes operati sunt;non est qui faciat bonum.</VERS>
      <VERS vnumber="2">Dominus de caelo prospexit super filios hominum,ut videret si est intellegens aut requirens Deum.</VERS>
      <VERS vnumber="3">Omnes declinaverunt, simul corrupti sunt;non est qui faciat bonum, non est usque ad unum.</VERS>
      <VERS vnumber="4">Nonne scient omnes, qui operantur iniquitatem,qui devorant plebem meam sicut escam panis?Dominum non invocaverunt;</VERS>
      <VERS vnumber="5">illic trepidaverunt timore,quoniam Deus cum generatione iusta est.</VERS>
      <VERS vnumber="6">Vos consilium inopis confundetis,Dominus autem spes eius est.</VERS>
      <VERS vnumber="7">Quis dabit ex Sion salutare Israel?Cum converterit Dominus captivitatem plebis suae,exsultabit Iacob, et laetabitur Israel.</VERS>
    </CHAPTER>
    <CHAPTER cnumber="15">
      <VERS vnumber="1">PSALMUS. David.Domine, quis habitabit in tabernaculo tuo?Quis requiescet in monte sancto tuo?</VERS>
      <VERS vnumber="2">Qui ingreditur sine macula et operatur iustitiam,qui loquitur veritatem in corde suo,</VERS>
      <VERS vnumber="3">qui non egit dolum in lingua suanec fecit proximo suo malumet opprobrium non intulit proximo suo.</VERS>
      <VERS vnumber="4">Ad nihilum reputatus est in conspectu eius malignus,timentes autem Dominum glorificat.Qui iuravit in detrimentum suum et non mutat,</VERS>
      <VERS vnumber="5">qui pecuniam suam non dedit ad usuramet munera super innocentem non accepit.Qui facit haec, non movebitur in aeternum.</VERS>
    </CHAPTER>
    <CHAPTER cnumber="16">
      <VERS vnumber="1">Miktam. David.Conserva me, Deus, quoniam speravi in te.</VERS>
      <VERS vnumber="2">Dixi Domino: " Dominus meus es tu, bonum mihi non est sine te ".</VERS>
      <VERS vnumber="3">In sanctos, qui sunt in terra, inclitos viros,omnis voluntas mea in eos.</VERS>
      <VERS vnumber="4">Multiplicantur dolores eorum, qui post deos alienos acceleraverunt.Non effundam libationes eorum de sanguinibusneque assumam nomina eorum in labiis meis.</VERS>
      <VERS vnumber="5">Dominus pars hereditatis meae et calicis mei:tu es qui detines sortem meam.</VERS>
      <VERS vnumber="6">Funes ceciderunt mihi in praeclaris;insuper et hereditas mea speciosa est mihi.</VERS>
      <VERS vnumber="7">Benedicam Dominum, qui tribuit mihi intellectum;insuper et in noctibus erudierunt me renes mei.</VERS>
      <VERS vnumber="8">Proponebam Dominum in conspectu meo semper;quoniam a dextris est mihi, non commovebor.</VERS>
      <VERS vnumber="9">Propter hoc laetatum est cor meum,et exsultaverunt praecordia mea;insuper et caro mea requiescet in spe.</VERS>
      <VERS vnumber="10">Quoniam non derelinques animam meam in infernonec dabis sanctum tuum videre corruptionem.</VERS>
      <VERS vnumber="11">Notas mihi facies vias vitae,plenitudinem laetitiae cum vultu tuo,delectationes in dextera tua usque in finem.</VERS>
    </CHAPTER>
    <CHAPTER cnumber="17">
      <VERS vnumber="1">Precatio. David.Exaudi, Domine, iustitiam meam,intende deprecationem meam.Auribus percipe orationem meam, non in labiis dolosis.</VERS>
      <VERS vnumber="2">De vultu tuo iudicium meum prodeat;oculi tui videant aequitates.</VERS>
      <VERS vnumber="3">Proba cor meum et visita nocte;igne me examina, et non invenies in me iniquitatem.</VERS>
      <VERS vnumber="4">Non transgreditur os meum ad opera hominum,propter verba labiorum tuorum custodivi me a viis violenti.</VERS>
      <VERS vnumber="5">Retine gressus meos in semitis tuis,ut non moveantur vestigia mea.</VERS>
      <VERS vnumber="6">Ego ad te clamavi, quoniam exaudis me, Deus;inclina aurem tuam mihi et exaudi verba mea.</VERS>
      <VERS vnumber="7">Mirifica misericordias tuas,qui salvos facis ab insurgentibussperantes in dextera tua.</VERS>
      <VERS vnumber="8">Custodi me ut pupillam oculi,sub umbra alarum tuarum protege me</VERS>
      <VERS vnumber="9">a facie impiorum, qui me afflixerunt.Inimici mei in furore circumdederunt me,</VERS>
      <VERS vnumber="10">adipem suum concluserunt;os eorum locutum est superbiam.</VERS>
      <VERS vnumber="11">Incedentes nunc circumdederunt me,oculos suos statuerunt prosternere in terram.</VERS>
      <VERS vnumber="12">Aspectus eorum quasi leonis parati ad praedamet sicut catuli leonis recubantis in abditis.</VERS>
      <VERS vnumber="13">Exsurge, Domine, praeveni eum, supplanta eum;eripe animam meam ab impio framea tua,</VERS>
      <VERS vnumber="14">a mortuis manu tua, Domine,a mortuis, quorum defecit portio vitae.De reconditis tuis adimpleas ventrem eorum,saturentur filii et dimittant reliquias parvulis suis.</VERS>
      <VERS vnumber="15">Ego autem in iustitia videbo faciem tuam;satiabor, cum evigilavero, conspectu tuo.</VERS>
    </CHAPTER>
    <CHAPTER cnumber="18">
      <VERS vnumber="1">Magistro chori. David, servi Domini,qui locutus est ad Dominum verba huius cantici,quando Dominus eum liberaverate potestate omnium inimicorum suorum</VERS>
      <VERS vnumber="2">et e manu Saul. Dixit igitur:Diligam te, Domine, fortitudo mea.</VERS>
      <VERS vnumber="3">Domine, firmamentum meum et refugium meum et liberator meus;Deus meus, adiutor meus, et sperabo in eum;protector meus et cornu salutis meae et susceptor meus.</VERS>
      <VERS vnumber="4">Laudabilem invocabo Dominum,et ab inimicis meis salvus ero.</VERS>
      <VERS vnumber="5">Circumdederunt me fluctus mortis,et torrentes Belial conturbaverunt me;</VERS>
      <VERS vnumber="6">funes inferni circumdederunt me,praeoccupaverunt me laquei mortis.</VERS>
      <VERS vnumber="7">In tribulatione mea invocavi Dominumet ad Deum meum clamavi;exaudivit de templo suo vocem meam,et clamor meus in conspectu eius introivit in aures eius.</VERS>
      <VERS vnumber="8">Commota est et contremuit terra;fundamenta montium concussa suntet commota sunt, quoniam iratus est.</VERS>
      <VERS vnumber="9">Ascendit fumus de naribus eius,et ignis de ore eius devorans;carbones succensi processerunt ab eo.</VERS>
      <VERS vnumber="10">Inclinavit caelos et descendit,et caligo sub pedibus eius.</VERS>
      <VERS vnumber="11">Et ascendit super cherub et volavit,ferebatur super pennas ventorum.</VERS>
      <VERS vnumber="12">Et posuit tenebras latibulum suum,in circuitu eius tabernaculum eius,tenebrosa aqua, nubes aeris.</VERS>
      <VERS vnumber="13">Prae fulgore in conspectu eius nubes transierunt,grando et carbones ignis.</VERS>
      <VERS vnumber="14">Et intonuit de caelo Dominus,et Altissimus dedit vocem suam:grando et carbones ignis.</VERS>
      <VERS vnumber="15">Et misit sagittas suas et dissipavit eos,fulgura iecit et conturbavit eos.</VERS>
      <VERS vnumber="16">Et apparuerunt fontes aquarum,et revelata sunt fundamenta orbis terrarumab increpatione tua, Domine,ab inspiratione spiritus irae tuae.</VERS>
      <VERS vnumber="17">Misit de summo et accepit meet assumpsit me de aquis multis;</VERS>
      <VERS vnumber="18">eripuit me de inimicis meis fortissimiset ab his, qui oderunt me,quoniam confortati sunt super me.</VERS>
      <VERS vnumber="19">Oppugnaverunt me in die afflictionis meae,et factus est Dominus fulcimentum meum;</VERS>
      <VERS vnumber="20">et eduxit me in latitudinem,salvum me fecit, quoniam voluit me.</VERS>
      <VERS vnumber="21">Et retribuet mihi Dominus secundum iustitiam meamet secundum puritatem manuum mearum reddet mihi,</VERS>
      <VERS vnumber="22">quia custodivi vias Domininec impie recessi a Deo meo.</VERS>
      <VERS vnumber="23">Quoniam omnia iudicia eius in conspectu meo,et iustitias eius non reppuli a me;</VERS>
      <VERS vnumber="24">et fui immaculatus cum eoet observavi me ab iniquitate.</VERS>
      <VERS vnumber="25">Et retribuit mihi Dominus secundum iustitiam meamet secundum puritatem manuum mearumin conspectu oculorum eius.</VERS>
      <VERS vnumber="26">Cum sancto sanctus eriset cum viro innocente innocens eris</VERS>
      <VERS vnumber="27">et cum electo electus eriset cum perverso callidus eris.</VERS>
      <VERS vnumber="28">Quoniam tu populum humilem salvum facieset oculos superborum humiliabis.</VERS>
      <VERS vnumber="29">Quoniam tu accendis lucernam meam, Domine;Deus meus illuminat tenebras meas.</VERS>
      <VERS vnumber="30">Quoniam in te aggrediar hostium turmaset in Deo meo transiliam murum.</VERS>
      <VERS vnumber="31">Deus, impolluta via eius,eloquia Domini igne examinata;protector est omnium sperantium in se.</VERS>
      <VERS vnumber="32">Quoniam quis Deus praeter Dominum?Aut quae munitio praeter Deum nostrum?</VERS>
      <VERS vnumber="33">Deus, qui praecinxit me virtuteet posuit immaculatam viam meam;</VERS>
      <VERS vnumber="34">qui perfecit pedes meos tamquam cervorumet super excelsa statuit me;</VERS>
      <VERS vnumber="35">qui docet manus meas ad proelium,et tendunt arcum aereum brachia mea.</VERS>
      <VERS vnumber="36">Et dedisti mihi scutum salutis tuae,et dextera tua suscepit me,et exauditio tua magnificavit me.</VERS>
      <VERS vnumber="37">Dilatasti gressus meos subtus me,et non sunt infirmata vestigia mea.</VERS>
      <VERS vnumber="38">Persequebar inimicos meos et comprehendebam illoset non convertebar, donec deficerent.</VERS>
      <VERS vnumber="39">Confringebam illos, nec poterant stare,cadebant subtus pedes meos.</VERS>
      <VERS vnumber="40">Et praecinxisti me virtute ad bellumet supplantasti insurgentes in me subtus me.</VERS>
      <VERS vnumber="41">Et inimicos meos dedisti mihi dorsumet odientes me disperdidisti.</VERS>
      <VERS vnumber="42">Clamaverunt, nec erat qui salvos faceret,ad Dominum, nec exaudivit eos.</VERS>
      <VERS vnumber="43">Et comminui eos ut pulverem ante faciem venti,ut lutum platearum contrivi eos.</VERS>
      <VERS vnumber="44">Eripuisti me de contradictionibus populi,constituisti me in caput gentium.Populus, quem non cognovi, servivit mihi,</VERS>
      <VERS vnumber="45">in auditu auris oboedivit mihi.Filii alieni blanditi sunt mihi,</VERS>
      <VERS vnumber="46">filii alieni inveterati sunt,contremuerunt in abditis suis.</VERS>
      <VERS vnumber="47">Vivit Dominus, et benedictus Adiutor meus,et exaltetur Deus salutis meae.</VERS>
      <VERS vnumber="48">Deus, qui das vindictas mihiet subdis populos sub me,liberator meus de inimicis meis iracundis;</VERS>
      <VERS vnumber="49">et ab insurgentibus in me exaltas me,a viro iniquo eripis me.</VERS>
      <VERS vnumber="50">Propterea confitebor tibi in nationibus, Domine,et nomini tuo psalmum dicam,</VERS>
      <VERS vnumber="51">magnificans salutes regis suiet faciens misericordiam christo suoDavid et semini eius usque in saeculum.</VERS>
    </CHAPTER>
    <CHAPTER cnumber="19">
      <VERS vnumber="1">Magistro chori. PSALMUS. David.</VERS>
      <VERS vnumber="2">Caeli enarrant gloriam Dei,et opera manuum eius annuntiat firmamentum.</VERS>
      <VERS vnumber="3">Dies diei eructat verbum,et nox nocti indicat scientiam.</VERS>
      <VERS vnumber="4">Non sunt loquelae neque sermones,quorum non intellegantur voces:</VERS>
      <VERS vnumber="5">in omnem terram exivit sonus eorum,et in fines orbis terrae verba eorum.</VERS>
      <VERS vnumber="6">Soli posuit tabernaculum in eis,et ipse, tamquam sponsus procedens de thalamo suo,exsultavit ut gigas ad currendam viam.</VERS>
      <VERS vnumber="7">A finibus caelorum egressio eius,et occursus eius usque ad fines eorum,nec est quod se abscondat a calore eius.</VERS>
      <VERS vnumber="8">Lex Domini immaculata, reficiens animam,testimonium Domini fidele, sapientiam praestans parvulis.</VERS>
      <VERS vnumber="9">Iustitiae Domini rectae, laetificantes corda,praeceptum Domini lucidum, illuminans oculos.</VERS>
      <VERS vnumber="10">Timor Domini mundus, permanens in saeculum saeculi;iudicia Domini vera, iusta omnia simul,</VERS>
      <VERS vnumber="11">desiderabilia super aurum et lapidem pretiosum multum,et dulciora super mel et favum stillantem.</VERS>
      <VERS vnumber="12">Etenim servus tuus eruditur in eis;in custodiendis illis retributio multa.</VERS>
      <VERS vnumber="13">Errores quis intellegit?Ab occultis munda me</VERS>
      <VERS vnumber="14">et a superbia custodi servum tuum, ne dominetur mei,Tunc immaculatus eroet emundabor a delicto maximo.</VERS>
      <VERS vnumber="15">Sint ut complaceant eloquia oris mei,et meditatio cordis mei in conspectu tuo.Domine, adiutor meus et redemptor meus.</VERS>
    </CHAPTER>
    <CHAPTER cnumber="20">
      <VERS vnumber="1">Magistro chori. PSALMUS. David.</VERS>
      <VERS vnumber="2">Exaudiat te Dominus in die tribulationis,protegat te nomen Dei Iacob.</VERS>
      <VERS vnumber="3">Mittat tibi auxilium de sanctoet de Sion tueatur te.</VERS>
      <VERS vnumber="4">Memor sit omnis sacrificii tuiet holocaustum tuum pingue habeat.</VERS>
      <VERS vnumber="5">Tribuat tibi secundum cor tuumet omne consilium tuum adimpleat.</VERS>
      <VERS vnumber="6">Laetabimur in salutari tuoet in nomine Dei nostri levabimus signa;impleat Dominus omnes petitiones tuas.</VERS>
      <VERS vnumber="7">Nunc cognovi quoniam salvum fecit Dominus christum suum:exaudivit illum de caelo sancto suo,in virtutibus salutis dexterae eius.</VERS>
      <VERS vnumber="8">Hi in curribus, et hi in equis,nos autem nomen Domini Dei nostri invocavimus.</VERS>
      <VERS vnumber="9">Ipsi incurvati sunt et ceciderunt,nos autem surreximus et erecti sumus.</VERS>
      <VERS vnumber="10">Domine, salvum fac regem,et exaudi nos in die, qua invocaverimus te.</VERS>
    </CHAPTER>
    <CHAPTER cnumber="21">
      <VERS vnumber="1">Magistro chori. PSALMUS. David.</VERS>
      <VERS vnumber="2">Domine, in virtute tua laetabitur rexet super salutare tuum exsultabit vehementer.</VERS>
      <VERS vnumber="3">Desiderium cordis eius tribuisti eiet voluntatem labiorum eius non denegasti.</VERS>
      <VERS vnumber="4">Quoniam praevenisti eum in benedictionibus dulcedinis;posuisti in capite eius coronam de auro purissimo.</VERS>
      <VERS vnumber="5">Vitam petiit a te, et tribuisti eilongitudinem dierum in saeculum et in saeculum saeculi.</VERS>
      <VERS vnumber="6">Magna est gloria eius in salutari tuo,magnificentiam et decorem impones super eum;</VERS>
      <VERS vnumber="7">quoniam pones eum benedictionem in saeculum saeculi,laetificabis eum in gaudio ante vultum tuum.</VERS>
      <VERS vnumber="8">Quoniam rex sperat in Dominoet in misericordia Altissimi non commovebitur.</VERS>
      <VERS vnumber="9">Inveniet manus tua omnes inimicos tuos,dextera tua inveniet, qui te oderunt.</VERS>
      <VERS vnumber="10">Pones eos ut clibanum ignis in tempore vultus tui:Dominus in ira sua deglutiet eos,et devorabit eos ignis.</VERS>
      <VERS vnumber="11">Fructum eorum de terra perdeset semen eorum de filiis hominum.</VERS>
      <VERS vnumber="12">Quoniam intenderunt in te mala,cogitaverunt consilia: nihil potuerunt.</VERS>
      <VERS vnumber="13">Quoniam pones eos dorsum,arcus tuos tendes in vultum eorum.</VERS>
      <VERS vnumber="14">Exaltare, Domine, in virtute tua;cantabimus et psallemus virtutes tuas.</VERS>
    </CHAPTER>
    <CHAPTER cnumber="22">
      <VERS vnumber="1">Magistro chori. Ad modum cantici " Cerva diluculo ". PSALMUS. David.</VERS>
      <VERS vnumber="2">Deus, Deus meus, quare me dereliquisti?Longe a salute mea verba rugitus mei.</VERS>
      <VERS vnumber="3">Deus meus, clamo per diem, et non exaudis,et nocte, et non est requies mihi.</VERS>
      <VERS vnumber="4">Tu autem sanctus es,qui habitas in laudibus Israel.</VERS>
      <VERS vnumber="5">In te speraverunt patres nostri,speraverunt, et liberasti eos;</VERS>
      <VERS vnumber="6">ad te clamaverunt et salvi facti sunt,in te speraverunt et non sunt confusi.</VERS>
      <VERS vnumber="7">Ego autem sum vermis et non homo,opprobrium hominum et abiectio plebis.</VERS>
      <VERS vnumber="8">Omnes videntes me deriserunt me;torquentes labia moverunt caput:</VERS>
      <VERS vnumber="9">" Speravit in Domino: eripiat eum,salvum faciat eum, quoniam vult eum ".</VERS>
      <VERS vnumber="10">Quoniam tu es qui extraxisti me de ventre,spes mea ad ubera matris meae.</VERS>
      <VERS vnumber="11">In te proiectus sum ex utero,de ventre matris meae Deus meus es tu.</VERS>
      <VERS vnumber="12">Ne longe fias a me,quoniam tribulatio proxima est,quoniam non est qui adiuvet.</VERS>
      <VERS vnumber="13">Circumdederunt me vituli multi,tauri Basan obsederunt me.</VERS>
      <VERS vnumber="14">Aperuerunt super me os suumsicut leo rapiens et rugiens.</VERS>
      <VERS vnumber="15">Sicut aqua effusus sum,et dissoluta sunt omnia ossa mea.Factum est cor meum tamquam ceraliquescens in medio ventris mei.</VERS>
      <VERS vnumber="16">Aruit tamquam testa palatum meum,et lingua mea adhaesit faucibus meis,et in pulverem mortis deduxisti me.</VERS>
      <VERS vnumber="17">Quoniam circumdederunt me canes multi,concilium malignantium obsedit me.Foderunt manus meas et pedes meos,</VERS>
      <VERS vnumber="18">et dinumeravi omnia ossa mea.Ipsi vero consideraverunt et inspexerunt me;</VERS>
      <VERS vnumber="19">diviserunt sibi vestimenta meaet super vestem meam miserunt sortem.</VERS>
      <VERS vnumber="20">Tu autem, Domine, ne elongaveris;fortitudo mea, ad adiuvandum me festina.</VERS>
      <VERS vnumber="21">Erue a framea animam meamet de manu canis unicam meam.</VERS>
      <VERS vnumber="22">Salva me ex ore leoniset a cornibus unicornium humilitatem meam.</VERS>
      <VERS vnumber="23">Narrabo nomen tuum fratribus meis,in medio ecclesiae laudabo te.</VERS>
      <VERS vnumber="24">Qui timetis Dominum, laudate eum;universum semen Iacob, glorificate eum.Metuat eum omne semen Israel,</VERS>
      <VERS vnumber="25">quoniam non sprevit neque despexit afflictionem pauperisnec avertit faciem suam ab eoet, cum clamaret ad eum, exaudivit.</VERS>
      <VERS vnumber="26">Apud te laus mea in ecclesia magna; vota mea reddam in conspectu timentium eum.</VERS>
      <VERS vnumber="27">Edent pauperes et saturabuntur;et laudabunt Dominum, qui requirunt eum: Vivant corda eorum in saeculum saeculi! ".</VERS>
      <VERS vnumber="28">Reminiscentur et convertentur ad Dominumuniversi fines terrae,et adorabunt in conspectu eiusuniversae familiae gentium.</VERS>
      <VERS vnumber="29">Quoniam Domini est regnum,et ipse dominabitur gentium.</VERS>
      <VERS vnumber="30">Ipsum solum adorabunt omnes, qui dormiunt in terra;in conspectu eius procident omnes, qui descendunt in pulverem.Anima autem mea illi vivet,</VERS>
      <VERS vnumber="31">et semen meum serviet ipsi.Narrabitur de Domino generationi venturae;</VERS>
      <VERS vnumber="32">et annuntiabunt iustitiam eiuspopulo, qui nascetur: " Haec fecit Dominus! ".</VERS>
    </CHAPTER>
    <CHAPTER cnumber="23">
      <VERS vnumber="1">PSALMUS. David.Dominus pascit me, et nihil mihi deerit:</VERS>
      <VERS vnumber="2">in pascuis virentibus me collocavit,super aquas quietis eduxit me,</VERS>
      <VERS vnumber="3">animam meam refecit.Deduxit me super semitas iustitiae propter nomen suum.</VERS>
      <VERS vnumber="4">Nam et si ambulavero in valle umbrae mortis,non timebo mala, quoniam tu mecum es.Virga tua et baculus tuus,ipsa me consolata sunt.</VERS>
      <VERS vnumber="5">Parasti in conspectu meo mensamadversus eos, qui tribulant me;impinguasti in oleo caput meum,et calix meus redundat.</VERS>
      <VERS vnumber="6">Etenim benignitas et misericordia subsequentur meomnibus diebus vitae meae,et inhabitabo in domo Dominiin longitudinem dierum.</VERS>
    </CHAPTER>
    <CHAPTER cnumber="24">
      <VERS vnumber="1">David. PSALMUS.Domini est terra, et plenitudo eius,orbis terrarum, et qui habitant in eo.</VERS>
      <VERS vnumber="2">Quia ipse super maria fundavit eumet super flumina firmavit eum. -</VERS>
      <VERS vnumber="3">Quis ascendet in montem Domini,aut quis stabit in loco sancto eius?</VERS>
      <VERS vnumber="4">Innocens manibus et mundo corde,qui non levavit ad vana animam suamnec iuravit in dolum.</VERS>
      <VERS vnumber="5">Hic accipiet benedictionem a Dominoet iustificationem a Deo salutari suo.</VERS>
      <VERS vnumber="6">Haec est generatio quaerentium eum,quaerentium faciem Dei Iacob.</VERS>
      <VERS vnumber="7">Attollite, portae, capita vestra,et elevamini, portae aeternales,et introibit rex gloriae.</VERS>
      <VERS vnumber="8">Quis est iste rex gloriae?Dominus fortis et potens,Dominus potens in proelio.</VERS>
      <VERS vnumber="9">Attollite, portae, capita vestra,et elevamini, portae aeternales,et introibit rex gloriae.</VERS>
      <VERS vnumber="10">Quis est iste rex gloriae?Dominus virtutum ipse est rex gloriae.</VERS>
    </CHAPTER>
    <CHAPTER cnumber="25">
      <VERS vnumber="1">David.ALEPH. Ad te, Domine, levavi animam meam,</VERS>
      <VERS vnumber="2">BETH. Deus meus, in te confido; non erubescam.Neque exsultent super me inimici mei,</VERS>
      <VERS vnumber="3">GHIMEL. etenim universi, qui sustinent te, non confundentur.Confundantur infideliter agentes propter vanitatem.</VERS>
      <VERS vnumber="4">DALETH. Vias tuas, Domine, demonstra mihiet semitas tuas edoce me.</VERS>
      <VERS vnumber="5">HE. Dirige me in veritate tua et doce me,quia tu es Deus salutis meae,VAU. et te sustinui tota die.</VERS>
      <VERS vnumber="6">ZAIN. Reminiscere miserationum tuarum, Domine,et misericordiarum tuarum, quoniam a saeculo sunt.</VERS>
      <VERS vnumber="7">HETH. Peccata iuventutis meae et delicta mea ne memineris;secundum misericordiam tuam memento mei tu,propter bonitatem tuam, Domine.</VERS>
      <VERS vnumber="8">TETH. Dulcis et rectus Dominus,propter hoc peccatores viam docebit;</VERS>
      <VERS vnumber="9">IOD. diriget mansuetos in iudicio,docebit mites vias suas.</VERS>
      <VERS vnumber="10">CAPH. Universae viae Domini misericordia et veritascustodientibus testamentum eius et testimonia eius.</VERS>
      <VERS vnumber="11">LAMED. Propter nomen tuum, Domine,propitiaberis peccato meo: multum est enim.</VERS>
      <VERS vnumber="12">MEM. Quis est homo, qui timet Dominum?Docebit eum viam, quam eligat.</VERS>
      <VERS vnumber="13">NUN. Anima eius in bonis demorabitur,et semen eius hereditabit terram.</VERS>
      <VERS vnumber="14">SAMECH. Familiariter aget Dominus cum timentibus eum,ut testamentum suum manifestet illis.</VERS>
      <VERS vnumber="15">AIN. Oculi mei semper ad Dominum,quoniam ipse evellet de laqueo pedes meos.</VERS>
      <VERS vnumber="16">PHE. Respice in me et miserere mei,quia unicus et pauper sum ego.</VERS>
      <VERS vnumber="17">SADE. Dilata angustias cordis meiet de necessitatibus meis erue me.</VERS>
      <VERS vnumber="18">Vide humilitatem meam et laborem meumet dimitte universa delicta mea.</VERS>
      <VERS vnumber="19">RES. Respice inimicos meos, quoniam multiplicati suntet odio crudeli oderunt me.</VERS>
      <VERS vnumber="20">SIN. Custodi animam meam et erue me;non erubescam, quoniam speravi in te.</VERS>
      <VERS vnumber="21">TAU. Innocentia et aequitas custodiant me,quia sustinui te.</VERS>
      <VERS vnumber="22">PHE. Libera, Deus, Israelex omnibus tribulationibus suis.</VERS>
    </CHAPTER>
    <CHAPTER cnumber="26">
      <VERS vnumber="1">David.Iudica me, Domine, quoniam ego in innocentia mea ingressus sumet in Domino sperans non infirmabor.</VERS>
      <VERS vnumber="2">Proba me, Domine, et tenta me;ure renes meos et cor meum. -</VERS>
      <VERS vnumber="3">Quoniam misericordia tua ante oculos meos est,et ambulavi in veritate tua.</VERS>
      <VERS vnumber="4">Non sedi cum viris vanitatiset cum occulte agentibus non introibo.</VERS>
      <VERS vnumber="5">Odivi ecclesiam malignantiumet cum impiis non sedebo.</VERS>
      <VERS vnumber="6">Lavabo in innocentia manus measet circumdabo altare tuum, Domine,</VERS>
      <VERS vnumber="7">ut auditas faciam voces laudiset enarrem universa mirabilia tua.</VERS>
      <VERS vnumber="8">Domine, dilexi habitaculum domus tuaeet locum habitationis gloriae tuae.</VERS>
      <VERS vnumber="9">Ne colligas cum impiis animam meamet cum viris sanguinum vitam meam,</VERS>
      <VERS vnumber="10">in quorum manibus iniquitates sunt,dextera eorum repleta est muneribus.</VERS>
      <VERS vnumber="11">Ego autem in innocentia mea ingressus sum;redime me et miserere mei.</VERS>
      <VERS vnumber="12">Pes meus stetit in directo,in ecclesiis benedicam Domino.</VERS>
    </CHAPTER>
    <CHAPTER cnumber="27">
      <VERS vnumber="1">David.Dominus illuminatio mea et salus mea; quem timebo?Dominus protector vitae meae; a quo trepidabo?</VERS>
      <VERS vnumber="2">Dum appropiant super me nocentes,ut edant carnes meas;qui tribulant me et inimici mei,ipsi infirmati sunt et ceciderunt.</VERS>
      <VERS vnumber="3">Si consistant adversum me castra,non timebit cor meum;si exsurgat adversum me proelium, in hoc ego sperabo.</VERS>
      <VERS vnumber="4">Unum petii a Domino, hoc requiram:ut inhabitem in domo Dominiomnibus diebus vitae meae,ut videam voluptatem Dominiet visitem templum eius.</VERS>
      <VERS vnumber="5">Quoniam occultabit me in tentorio suoin die malorum.Abscondet me in abscondito tabernaculi sui,in petra exaltabit me.</VERS>
      <VERS vnumber="6">Et nunc exaltatur caput meumsuper inimicos meos in circuitu meo.Immolabo in tabernaculo eius hostias vociferationis,cantabo et psalmum dicam Domino.</VERS>
      <VERS vnumber="7">Exaudi, Domine, vocem meam, qua clamavi;miserere mei et exaudi me.</VERS>
      <VERS vnumber="8">De te dixit cor meum: " Exquirite faciem meam! ".Faciem tuam, Domine, exquiram.</VERS>
      <VERS vnumber="9">Ne avertas faciem tuam a me,ne declines in ira a servo tuo.Adiutor meus es tu, ne me reiciasneque derelinquas me, Deus salutis meae.</VERS>
      <VERS vnumber="10">Quoniam pater meus et mater mea dereliquerunt me,Dominus autem assumpsit me.</VERS>
      <VERS vnumber="11">Ostende mihi, Domine, viam tuamet dirige me in semitam rectam propter inimicos meos.</VERS>
      <VERS vnumber="12">Ne tradideris me in animam tribulantium me,quoniam insurrexerunt in me testes iniqui,et qui violentiam spirant.</VERS>
      <VERS vnumber="13">Credo videre bona Domini in terra viventium.</VERS>
      <VERS vnumber="14">Exspecta Dominum, viriliter age,et confortetur cor tuum, et sustine Dominum.</VERS>
    </CHAPTER>
    <CHAPTER cnumber="28">
      <VERS vnumber="1">David.Ad te, Domine, clamabo;Deus meus, ne sileas a me.Ne quando taceas a me,et assimilabor descendentibus in lacum.</VERS>
      <VERS vnumber="2">Exaudi vocem deprecationis meae, dum clamo ad te,dum extollo manus meas ad templum sanctum tuum.</VERS>
      <VERS vnumber="3">Ne simul trahas me cum peccatoribuset cum operantibus iniquitatem.Qui loquuntur pacem cum proximo suo,mala autem in cordibus eorum.</VERS>
      <VERS vnumber="4">Da illis secundum opera eorumet secundum nequitiam adinventionum ipsorum.Secundum opus manuum eorum tribue illis,redde retributionem eorum ipsis.</VERS>
      <VERS vnumber="5">Quoniam non intellexerunt opera Dominiet opus manuum eius,destruet illos et non aedificabit eos.</VERS>
      <VERS vnumber="6">Benedictus Dominus,quoniam exaudivit vocem deprecationis meae;</VERS>
      <VERS vnumber="7">Dominus adiutor meus et protector meus,in ipso speravit cor meum, et adiutus sum,et exsultavit cor meum,et in cantico meo confitebor ei.</VERS>
      <VERS vnumber="8">Dominus fortitudo plebi suae,et refugium salvationum christi sui est.</VERS>
      <VERS vnumber="9">Salvum fac populum tuum et benedic hereditati tuaeet pasce eos et extolle illos usque in aeternum.</VERS>
    </CHAPTER>
    <CHAPTER cnumber="29">
      <VERS vnumber="1">PSALMUS. David.Afferte Domino, filii Dei,afferte Domino gloriam et potentiam,</VERS>
      <VERS vnumber="2">afferte Domino gloriam nominis eius,adorate Dominum in splendore sancto.</VERS>
      <VERS vnumber="3">Vox Domini super aquas;Deus maiestatis intonuit,Dominus super aquas multas.</VERS>
      <VERS vnumber="4">Vox Domini in virtute,vox Domini in magnificentia.</VERS>
      <VERS vnumber="5">Vox Domini confringentis cedros;et confringet Dominus cedros Libani.</VERS>
      <VERS vnumber="6">Et saltare faciet, tamquam vitulum, Libanum,et Sarion, quemadmodum filium unicornium. -</VERS>
      <VERS vnumber="7">Vox Domini intercidentis flammam ignis,</VERS>
      <VERS vnumber="8">vox Domini concutientis desertum,et concutiet Dominus desertum Cades.</VERS>
      <VERS vnumber="9">Vox Domini properantis partum cervarum,et denudabit condensa;et in templo eius omnes dicent gloriam.</VERS>
      <VERS vnumber="10">Dominus super diluvium habitat,et sedebit Dominus rex in aeternum.</VERS>
      <VERS vnumber="11">Dominus virtutem populo suo dabit,Dominus benedicet populo suo in pace.</VERS>
    </CHAPTER>
    <CHAPTER cnumber="30">
      <VERS vnumber="1">PSALMUS. Canticum festi Dedicationis Templi. David.</VERS>
      <VERS vnumber="2">Exaltabo te, Domine, quoniam extraxisti menec delectasti inimicos meos super me.</VERS>
      <VERS vnumber="3">Domine Deus meus, clamavi ad te, et sanasti me.</VERS>
      <VERS vnumber="4">Domine, eduxisti ab inferno animam meam,vivificasti me, ut non descenderem in lacum.</VERS>
      <VERS vnumber="5">Psallite Domino, sancti eius,et confitemini memoriae sanctitatis eius,</VERS>
      <VERS vnumber="6">quoniam ad momentum indignatio eius,et per vitam voluntas eius.Ad vesperum demoratur fletus,ad matutinum laetitia.</VERS>
      <VERS vnumber="7">Ego autem dixi in securitate mea: Non movebor in aeternum ".</VERS>
      <VERS vnumber="8">Domine, in voluntate tuapraestitisti decori meo virtutem;avertisti faciem tuam a me,et factus sum conturbatus.</VERS>
      <VERS vnumber="9">Ad te, Domine, clamabamet ad Deum meum deprecabar.</VERS>
      <VERS vnumber="10">Quae utilitas in sanguine meo,dum descendo in corruptionem?Numquid confitebitur tibi pulvisaut annuntiabit veritatem tuam?</VERS>
      <VERS vnumber="11">Audivit Dominus et misertus est mei,Dominus factus est adiutor meus.</VERS>
      <VERS vnumber="12">Convertisti planctum meum in choros mihi,conscidisti saccum meum et accinxisti me laetitia,</VERS>
      <VERS vnumber="13">ut cantet tibi gloria mea et non taceat.Domine Deus meus, in aeternum confitebor tibi.</VERS>
    </CHAPTER>
    <CHAPTER cnumber="31">
      <VERS vnumber="1">Magistro chori. PSALMUS. David.</VERS>
      <VERS vnumber="2">In te, Domine, speravi, non confundar in aeternum;in iustitia tua libera me.</VERS>
      <VERS vnumber="3">Inclina ad me aurem tuam,accelera, ut eruas me.Esto mihi in rupem praesidiiet in domum munitam, ut salvum me facias.</VERS>
      <VERS vnumber="4">Quoniam fortitudo mea et refugium meum es tuet propter nomen tuum deduces me et pasces me.</VERS>
      <VERS vnumber="5">Educes me de laqueo, quem absconderunt mihi,quoniam tu es fortitudo mea.</VERS>
      <VERS vnumber="6">In manus tuas commendo spiritum meum;redemisti me, Domine, Deus veritatis.</VERS>
      <VERS vnumber="7">Odisti observantes vanitates supervacuas,ego autem in Domino speravi.</VERS>
      <VERS vnumber="8">Exsultabo et laetabor in misericordia tua,quoniam respexisti humilitatem meam;agnovisti necessitates animae meae</VERS>
      <VERS vnumber="9">nec conclusisti me in manibus inimici;statuisti in loco spatioso pedes meos.</VERS>
      <VERS vnumber="10">Miserere mei, Domine, quoniam tribulor;conturbatus est in maerore oculus meus,anima mea et venter meus.</VERS>
      <VERS vnumber="11">Quoniam defecit in dolore vita mea,et anni mei in gemitibus;infirmata est in paupertate virtus mea,et ossa mea contabuerunt.</VERS>
      <VERS vnumber="12">Apud omnes inimicos meos factus sum opprobriumet vicinis meis valde et timor notis meis:qui videbant me foras, fugiebant a me.</VERS>
      <VERS vnumber="13">Oblivioni a corde datus sum tamquam mortuus;factus sum tamquam vas perditum.</VERS>
      <VERS vnumber="14">Quoniam audivi vituperationem multorum: horror in circuitu;in eo dum convenirent simul adversum me,auferre animam meam consiliati sunt.</VERS>
      <VERS vnumber="15">Ego autem in te speravi, Domine;dixi: " Deus meus es tu,</VERS>
      <VERS vnumber="16">in manibus tuis sortes meae ".Eripe me de manu inimicorum meorumet a persequentibus me;</VERS>
      <VERS vnumber="17">illustra faciem tuam super servum tuum,salvum me fac in misericordia tua.</VERS>
      <VERS vnumber="18">Domine, non confundar, quoniam invocavi te;erubescant impii et obmutescant in inferno.</VERS>
      <VERS vnumber="19">Muta fiant labia dolosa,quae loquuntur adversus iustum protervain superbia et in abusione.</VERS>
      <VERS vnumber="20">Quam magna multitudo dulcedinis tuae, Domine,quam abscondisti timentibus te.Perfecisti eis, qui sperant in te,in conspectu filiorum hominum.</VERS>
      <VERS vnumber="21">Abscondes eos in abscondito faciei tuaea conturbatione hominum;proteges eos in tabernaculoa contradictione linguarum.</VERS>
      <VERS vnumber="22">Benedictus Dominus,quoniam mirificavit misericordiam suam mihi in civitate munita.</VERS>
      <VERS vnumber="23">Ego autem dixi in trepidatione mea: Praecisus sum a conspectu oculorum tuorum ".Verumtamen exaudisti vocem orationis meae,dum clamarem ad te.</VERS>
      <VERS vnumber="24">Diligite Dominum, omnes sancti eius:fideles conservat Dominuset retribuit abundanter facientibus superbiam.</VERS>
      <VERS vnumber="25">Viriliter agite, et confortetur cor vestrum,omnes, qui speratis in Domino.</VERS>
    </CHAPTER>
    <CHAPTER cnumber="32">
      <VERS vnumber="1">David. Maskil.Beatus, cui remissa est iniquitas,et obtectum est peccatum.</VERS>
      <VERS vnumber="2">Beatus vir, cui non imputavit Dominus delictum,nec est in spiritu eius dolus.</VERS>
      <VERS vnumber="3">Quoniam tacui, inveteraverunt ossa mea,dum rugirem tota die.</VERS>
      <VERS vnumber="4">Quoniam die ac nocte gravata est super me manus tua,immutatus est vigor meus in ardoribus aestatis.</VERS>
      <VERS vnumber="5">Peccatum meum cognitum tibi feciet delictum meum non abscondi.Dixi: " Confitebor adversum me iniquitatem meam Domino ".Et tu remisisti impietatem peccati mei.</VERS>
      <VERS vnumber="6">Propter hoc orabit ad te omnis sanctus in tempore opportuno.Et in diluvio aquarum multarumad eum non approximabunt.</VERS>
      <VERS vnumber="7">Tu es refugium meum, a tribulatione conservabis me;exsultationibus salutis circumdabis me.</VERS>
      <VERS vnumber="8">Intellectum tibi dabo et instruam te in via, qua gradieris;firmabo super te oculos meos.</VERS>
      <VERS vnumber="9">Nolite fieri sicut equus et mulus,quibus non est intellectus;in camo et freno si accedis ad constringendum,non approximant ad te.</VERS>
      <VERS vnumber="10">Multi dolores impii,sperantem autem in Domino misericordia circumdabit.</VERS>
      <VERS vnumber="11">Laetamini in Domino et exsultate, iusti;et gloriamini, omnes recti corde.</VERS>
    </CHAPTER>
    <CHAPTER cnumber="33">
      <VERS vnumber="1">Exsultate, iusti, in Domino;rectos decet collaudatio.</VERS>
      <VERS vnumber="2">Confitemini Domino in cithara,in psalterio decem chordarum psallite illi.</VERS>
      <VERS vnumber="3">Cantate ei canticum novum,bene psallite ei in vociferatione,</VERS>
      <VERS vnumber="4">quia rectum est verbum Domini,et omnia opera eius in fide.</VERS>
      <VERS vnumber="5">Diligit iustitiam et iudicium;misericordia Domini plena est terra.</VERS>
      <VERS vnumber="6">Verbo Domini caeli facti sunt,et spiritu oris eius omnis virtus eorum.</VERS>
      <VERS vnumber="7">Congregans sicut in utre aquas maris,ponens in thesauris abyssos.</VERS>
      <VERS vnumber="8">Timeat Dominum omnis terra,a facie autem eius formident omnes inhabitantes orbem.</VERS>
      <VERS vnumber="9">Quoniam ipse dixit, et facta sunt,ipse mandavit, et creata sunt.</VERS>
      <VERS vnumber="10">Dominus dissipat consilia gentium,irritas facit cogitationes populorum.</VERS>
      <VERS vnumber="11">Consilium autem Domini in aeternum manet,cogitationes cordis eius in generatione et generationem.</VERS>
      <VERS vnumber="12">Beata gens, cui Dominus est Deus,populus, quem elegit in hereditatem sibi.</VERS>
      <VERS vnumber="13">De caelo respexit Dominus,vidit omnes filios hominum.</VERS>
      <VERS vnumber="14">De loco habitaculi sui respexitsuper omnes, qui habitant terram,</VERS>
      <VERS vnumber="15">qui finxit singillatim corda eorum,qui intellegit omnia opera eorum.</VERS>
      <VERS vnumber="16">Non salvatur rex per multam virtutem,et gigas non liberabitur in multitudine virtutis suae.</VERS>
      <VERS vnumber="17">Fallax equus ad salutem,in abundantia autem virtutis suae non salvabit.</VERS>
      <VERS vnumber="18">Ecce oculi Domini super metuentes eum,in eos, qui sperant super misericordia eius,</VERS>
      <VERS vnumber="19">ut eruat a morte animas eorumet alat eos in fame.</VERS>
      <VERS vnumber="20">Anima nostra sustinet Dominum,quoniam adiutor et protector noster est;</VERS>
      <VERS vnumber="21">quia in eo laetabitur cor nostrum,et in nomine sancto eius speravimus.</VERS>
      <VERS vnumber="22">Fiat misericordia tua, Domine, super nos,quemadmodum speravimus in te.</VERS>
    </CHAPTER>
    <CHAPTER cnumber="34">
      <VERS vnumber="1">David, quando se mente alienatum simulavitcoram Abimelech et, ab illo dimissus, abiit.</VERS>
      <VERS vnumber="2">ALEPH. Benedicam Dominum in omni tempore,semper laus eius in ore meo.</VERS>
      <VERS vnumber="3">BETH. In Domino gloriabitur anima mea,audiant mansueti et laetentur.</VERS>
      <VERS vnumber="4">GHIMEL. Magnificate Dominum mecum,et exaltemus nomen eius in idipsum.</VERS>
      <VERS vnumber="5">DALETH. Exquisivi Dominum, et exaudivit meet ex omnibus terroribus meis eripuit me.</VERS>
      <VERS vnumber="6">HE. Respicite ad eum, et illuminamini,et facies vestrae non confundentur.</VERS>
      <VERS vnumber="7">ZAIN. Iste pauper clamavit, et Dominus exaudivit eumet de omnibus tribulationibus eius salvavit eum.</VERS>
      <VERS vnumber="8">HETH. Vallabit angelus Domini in circuitu timentes eumet eripiet eos.</VERS>
      <VERS vnumber="9">TETH. Gustate et videte quoniam suavis est Dominus;beatus vir, qui sperat in eo.</VERS>
      <VERS vnumber="10">IOD. Timete Dominum, sancti eius,quoniam non est inopia timentibus eum.</VERS>
      <VERS vnumber="11">CAPH. Divites eguerunt et esurierunt,inquirentes autem Dominum non deficient omni bono.</VERS>
      <VERS vnumber="12">LAMED. Venite, filii, audite me:timorem Domini docebo vos.</VERS>
      <VERS vnumber="13">MEM. Quis est homo, qui vult vitam,diligit dies, ut videat bonum? -</VERS>
      <VERS vnumber="14">NUN. Prohibe linguam tuam a malo,et labia tua, ne loquantur dolum.</VERS>
      <VERS vnumber="15">SAMECH. Diverte a malo et fac bonum,inquire pacem et persequere eam.</VERS>
      <VERS vnumber="16">AIN. Oculi Domini super iustos,et aures eius in clamorem eorum.</VERS>
      <VERS vnumber="17">PHE. Vultus autem Domini super facientes mala,ut perdat de terra memoriam eorum.</VERS>
      <VERS vnumber="18">SADE. Clamaverunt, et Dominus exaudivitet ex omnibus tribulationibus eorum liberavit eos.</VERS>
      <VERS vnumber="19">COPH. Iuxta est Dominus iis, qui contrito sunt corde,et confractos spiritu salvabit.</VERS>
      <VERS vnumber="20">RES. Multae tribulationes iustorum,et de omnibus his liberabit eos Dominus.</VERS>
      <VERS vnumber="21">SIN. Custodit omnia ossa eorum,unum ex his non conteretur.</VERS>
      <VERS vnumber="22">TAU. Interficiet peccatorem malitia;et, qui oderunt iustum, punientur.</VERS>
      <VERS vnumber="23">PHE. Redimet Dominus animas servorum suorum;et non punientur omnes, qui sperant in eo.</VERS>
    </CHAPTER>
    <CHAPTER cnumber="35">
      <VERS vnumber="1">David.Iudica, Domine, iudicantes me;impugna impugnantes me.</VERS>
      <VERS vnumber="2">Apprehende clipeum et scutumet exsurge in adiutorium mihi.</VERS>
      <VERS vnumber="3">Effunde frameam et securimadversus eos, qui persequuntur me.Dic animae meae: " Salus tua ego sum ".</VERS>
      <VERS vnumber="4">Confundantur et revereanturquaerentes animam meam;avertantur retrorsum et confundanturcogitantes mihi mala.</VERS>
      <VERS vnumber="5">Fiant tamquam pulvis ante ventum,et angelus Domini impellens eos;</VERS>
      <VERS vnumber="6">fiat via illorum tenebrae et lubricum,et angelus Domini persequens eos.</VERS>
      <VERS vnumber="7">Quoniam gratis absconderunt mihi laqueum suum,gratis foderunt foveam animae meae.</VERS>
      <VERS vnumber="8">Veniat illi calamitas, quam ignorat,et captio, quam abscondit, apprehendat eum,et in eandem calamitatem ipse cadat.</VERS>
      <VERS vnumber="9">Anima autem mea exsultabit in Dominoet delectabitur super salutari suo.</VERS>
      <VERS vnumber="10">Omnia ossa mea dicent: Domine, quis similis tibi?Eripiens inopem de manu fortiorum eius,egenum et pauperem a diripientibus eum ".</VERS>
      <VERS vnumber="11">Surgentes testes iniqui,quae ignorabam, interrogabant me;</VERS>
      <VERS vnumber="12">retribuebant mihi mala pro bonis,desolatio est animae meae.</VERS>
      <VERS vnumber="13">Ego autem, cum infirmarentur,induebar cilicio,humiliabam in ieiunio animam meam;et oratio mea in sinu meo convertebatur.</VERS>
      <VERS vnumber="14">Quasi pro proximo et quasi pro fratre meo ambulabam,quasi lugens matrem contristatus incurvabar.</VERS>
      <VERS vnumber="15">Cum autem vacillarem, laetati sunt et convenerunt;convenerunt contra me percutientes, et ignoravi.</VERS>
      <VERS vnumber="16">Diripuerunt et non desistebant;tentaverunt me, subsannaverunt me subsannatione,frenduerunt super me dentibus suis.</VERS>
      <VERS vnumber="17">Domine, quamdiu aspicies?Restitue animam meam a malignitate eorum,a leonibus unicam meam.</VERS>
      <VERS vnumber="18">Confitebor tibi in ecclesia magna,in populo multo laudabo te.</VERS>
      <VERS vnumber="19">Non supergaudeant mihi inimici mei mendaces,qui oderunt me gratis et annuunt oculis.</VERS>
      <VERS vnumber="20">Etenim non pacifice loquebanturet contra mansuetos terrae dolos cogitabant.</VERS>
      <VERS vnumber="21">Et dilataverunt super me os suum;dixerunt: " Euge, euge, viderunt oculi nostri ". -</VERS>
      <VERS vnumber="22">Vidisti, Domine, ne sileas;Domine, ne discedas a me.</VERS>
      <VERS vnumber="23">Exsurge et evigila ad iudicium meum,Deus meus et Dominus meus, ad causam meam.</VERS>
      <VERS vnumber="24">Iudica me secundum iustitiam tuam, Domine Deus meus,et non supergaudeant mihi.</VERS>
      <VERS vnumber="25">Non dicant in cordibus suis: Euge animae nostrae ";nec dicant: " Devoravimus eum ".</VERS>
      <VERS vnumber="26">Erubescant et revereantur simul, qui gratulantur malis meis;induantur confusione et reverentia, qui magna loquuntur super me</VERS>
      <VERS vnumber="27">Exsultent et laetentur, qui volunt iustitiam meam,et dicant semper: " Magnificetur Dominus,qui vult pacem servi sui ".</VERS>
      <VERS vnumber="28">Et lingua mea meditabitur iustitiam tuam,tota die laudem tuam.</VERS>
    </CHAPTER>
    <CHAPTER cnumber="36">
      <VERS vnumber="1">Magistro chori. David, servi Domini.</VERS>
      <VERS vnumber="2">Susurrat iniquitas ad impium in medio cordis eius;non est timor Dei ante oculos eius.</VERS>
      <VERS vnumber="3">Quoniam blanditur ipsi in conspectu eius,ut non inveniat iniquitatem suam et oderit.</VERS>
      <VERS vnumber="4">Verba oris eius iniquitas et dolus,desiit intellegere, ut bene ageret.</VERS>
      <VERS vnumber="5">Iniquitatem meditatus est in cubili suo,astitit omni viae non bonae,malitiam autem non odivit.</VERS>
      <VERS vnumber="6">Domine, in caelo misericordia tua,et veritas tua usque ad nubes;</VERS>
      <VERS vnumber="7">iustitia tua sicut montes Dei,iudicia tua abyssus multa:homines et iumenta salvabis, Domine.</VERS>
      <VERS vnumber="8">Quam pretiosa misericordia tua, Deus!Filii autem hominum in tegmine alarum tuarum sperabunt;</VERS>
      <VERS vnumber="9">inebriabuntur ab ubertate domus tuae,et torrente voluptatis tuae potabis eos.</VERS>
      <VERS vnumber="10">Quoniam apud te est fons vitae,et in lumine tuo videbimus lumen.</VERS>
      <VERS vnumber="11">Praetende misericordiam tuam scientibus teet iustitiam tuam his, qui recto sunt corde.</VERS>
      <VERS vnumber="12">Non veniat mihi pes superbiae,et manus peccatoris non moveat me.</VERS>
      <VERS vnumber="13">Ibi ceciderunt, qui operantur iniquitatem,expulsi sunt nec potuerunt stare.</VERS>
    </CHAPTER>
    <CHAPTER cnumber="37">
      <VERS vnumber="1">David.ALEPH. Noli aemulari in malignantibusneque zelaveris facientes iniquitatem,</VERS>
      <VERS vnumber="2">quoniam tamquam fenum velociter arescentet quemadmodum herba virens decident.</VERS>
      <VERS vnumber="3">BETH. Spera in Domino et fac bonitatem,et inhabitabis terram et pasceris in fide.</VERS>
      <VERS vnumber="4">Delectare in Domino,et dabit tibi petitiones cordis tui.</VERS>
      <VERS vnumber="5">GHIMEL. Committe Domino viam tuam et spera in eo,et ipse faciet;</VERS>
      <VERS vnumber="6">et educet quasi lumen iustitiam tuamet iudicium tuum tamquam meridiem.</VERS>
      <VERS vnumber="7">DALETH. Quiesce in Domino et exspecta eum;noli aemulari in eo, qui prosperatur in via sua,in homine, qui molitur insidias.</VERS>
      <VERS vnumber="8">HE. Desine ab ira et derelinque furorem,noli aemulari, quod vertit ad malum,</VERS>
      <VERS vnumber="9">quoniam qui malignantur, exterminabuntur,sustinentes autem Dominum ipsi hereditabunt terram.</VERS>
      <VERS vnumber="10">VAU. Et adhuc pusillum et non erit peccator,et quaeres locum eius et non invenies.</VERS>
      <VERS vnumber="11">Mansueti autem hereditabunt terramet delectabuntur in multitudine pacis.</VERS>
      <VERS vnumber="12">ZAIN. Insidiabitur peccator iustoet stridebit super eum dentibus suis.</VERS>
      <VERS vnumber="13">Dominus autem irridebit eum,quoniam prospicit quod veniet dies eius.</VERS>
      <VERS vnumber="14">HETH. Gladium evaginaverunt peccatores,intenderunt arcum suum,ut deiciant pauperem et inopem,ut trucident recte ambulantes in via.</VERS>
      <VERS vnumber="15">Gladius eorum intrabit in corda ipsorum,et arcus eorum confringetur.</VERS>
      <VERS vnumber="16">TETH. Melius est modicum iustosuper divitias peccatorum multas,</VERS>
      <VERS vnumber="17">quoniam brachia peccatorum conterentur,confirmat autem iustos Dominus.</VERS>
      <VERS vnumber="18">IOD. Novit Dominus dies immaculatorum,et hereditas eorum in aeternum erit.</VERS>
      <VERS vnumber="19">Non confundentur in tempore maloet in diebus famis saturabuntur.</VERS>
      <VERS vnumber="20">CAPH. Quia peccatores peribunt,inimici vero Domini ut decor camporum deficient,quemadmodum fumus deficient.</VERS>
      <VERS vnumber="21">LAMED. Mutuatur peccator et non solvet,iustus autem miseretur et tribuet.</VERS>
      <VERS vnumber="22">Quia benedicti eius hereditabunt terram,maledicti autem eius exterminabuntur.</VERS>
      <VERS vnumber="23">MEM. A Domino gressus hominis confirmantur,et viam eius volet.</VERS>
      <VERS vnumber="24">Cum ceciderit, non collidetur,quia Dominus sustentat manum eius.</VERS>
      <VERS vnumber="25">NUN. Iunior fui et senuiet non vidi iustum derelictumnec semen eius quaerens panem.</VERS>
      <VERS vnumber="26">Tota die miseretur et commodat,et semen illius in benedictione erit.</VERS>
      <VERS vnumber="27">SAMECH. Declina a malo et fac bonum,et inhabitabis in saeculum saeculi,</VERS>
      <VERS vnumber="28">quia Dominus amat iudiciumet non derelinquet sanctos suos.AIN. Iniusti in aeternum disperibunt,et semen impiorum exterminabitur.</VERS>
      <VERS vnumber="29">Iusti autem hereditabunt terramet inhabitabunt in saeculum saeculi super eam.</VERS>
      <VERS vnumber="30">PHE. Os iusti meditabitur sapientiam,et lingua eius loquetur iudicium;</VERS>
      <VERS vnumber="31">lex Dei eius in corde ipsius,et non vacillabunt gressus eius.</VERS>
      <VERS vnumber="32">SADE. Considerat peccator iustumet quaerit mortificare eum;</VERS>
      <VERS vnumber="33">Dominus autem non derelinquet eum in manibus eiusnec damnabit eum, cum iudicabitur illi.</VERS>
      <VERS vnumber="34">COPH. Exspecta Dominum et custodi viam eius,et exaltabit te, ut hereditate capias terram;cum exterminabuntur peccatores, videbis.</VERS>
      <VERS vnumber="35">RES. Vidi impium superexaltatumet elevatum sicut cedrum virentem;</VERS>
      <VERS vnumber="36">et transivi, et ecce non erat,et quaesivi eum, et non est inventus.</VERS>
      <VERS vnumber="37">SIN. Observa innocentiam et vide aequitatem,quoniam est posteritas homini pacifico.</VERS>
      <VERS vnumber="38">Iniusti autem disperibunt simul,posteritas impiorum exterminabitur.</VERS>
      <VERS vnumber="39">TAU. Salus autem iustorum a Domino,et protector eorum in tempore tribulationis.</VERS>
      <VERS vnumber="40">Et adiuvabit eos Dominus et liberabit eoset eruet eos a peccatoribus et salvabit eos,quia speraverunt in eo.</VERS>
    </CHAPTER>
    <CHAPTER cnumber="38">
      <VERS vnumber="1">PSALMUS. David. Ad commemorandum.</VERS>
      <VERS vnumber="2">Domine, ne in furore tuo arguas meneque in ira tua corripias me,</VERS>
      <VERS vnumber="3">quoniam sagittae tuae infixae sunt mihi,et descendit super me manus tua.</VERS>
      <VERS vnumber="4">Non est sanitas in carne mea a facie indignationis tuae,non est pax ossibus meis a facie peccatorum meorum.</VERS>
      <VERS vnumber="5">Quoniam iniquitates meae supergressae sunt caput meumet sicut onus grave gravant me nimis. -</VERS>
      <VERS vnumber="6">Putruerunt et corrupti sunt livores meia facie insipientiae meae.</VERS>
      <VERS vnumber="7">Inclinatus sum et incurvatus nimis;tota die contristatus ingrediebar.</VERS>
      <VERS vnumber="8">Quoniam lumbi mei impleti sunt ardoribus,et non est sanitas in carne mea.</VERS>
      <VERS vnumber="9">Afflictus sum et humiliatus sum nimis,rugiebam a gemitu cordis mei.</VERS>
      <VERS vnumber="10">Domine, ante te omne desiderium meum,et gemitus meus a te non est absconditus.</VERS>
      <VERS vnumber="11">Palpitavit cor meum, dereliquit me virtus mea,et lumen oculorum meorum, et ipsum non est mecum.</VERS>
      <VERS vnumber="12">Amici mei et proximi meiprocul a plaga mea steterunt,et propinqui mei de longe steterunt.</VERS>
      <VERS vnumber="13">Et laqueos posuerunt, qui quaerebant animam meam;et, qui requirebant mala mihi, locuti sunt insidiaset dolos tota die meditabantur.</VERS>
      <VERS vnumber="14">Ego autem tamquam surdus non audiebamet sicut mutus non aperiens os suum;</VERS>
      <VERS vnumber="15">et factus sum sicut homo non audienset non habens in ore suo redargutiones.</VERS>
      <VERS vnumber="16">Quoniam in te, Domine, speravi,tu exaudies, Domine Deus meus.</VERS>
      <VERS vnumber="17">Quia dixi: "Ne quando supergaudeant mihi;dum commoventur pedes mei,magnificantur super me ".</VERS>
      <VERS vnumber="18">Quoniam ego in lapsum paratus sum,et dolor meus in conspectu meo semper.</VERS>
      <VERS vnumber="19">Quoniam iniquitatem meam annuntiaboet sollicitus sum de peccato meo.</VERS>
      <VERS vnumber="20">Inimici autem mei vivunt et confirmati sunt;et multiplicati sunt, qui oderunt me inique.</VERS>
      <VERS vnumber="21">Retribuentes mala pro bonis detrahebant mihi,pro eo quod sequebar bonitatem.</VERS>
      <VERS vnumber="22">Ne derelinquas me, Domine;Deus meus, ne discesseris a me.</VERS>
      <VERS vnumber="23">Festina in adiutorium meum,Domine, salus mea.</VERS>
    </CHAPTER>
    <CHAPTER cnumber="39">
      <VERS vnumber="1">Magistro chori, Idithun. PSALMUS. David.</VERS>
      <VERS vnumber="2">Dixi: " Custodiam vias meas,ut non delinquam in lingua mea;ponam ori meo custodiam,donec consistit peccator adversum me ".</VERS>
      <VERS vnumber="3">Tacens obmutui et silui absque ullo bono,et dolor meus renovatus est.</VERS>
      <VERS vnumber="4">Concaluit cor meum intra me,et in meditatione mea exarsit ignis.</VERS>
      <VERS vnumber="5">Locutus sum in lingua mea: Notum fac mihi, Domine, finem meum;et numerum dierum meorum quis est,ut sciam quam brevis sit vita mea ".</VERS>
      <VERS vnumber="6">Ecce paucorum palmorum fecisti dies meos,et spatium vitae meae tamquam nihilum ante te.Etenim universa vanitas omnis homo constitutus est.</VERS>
      <VERS vnumber="7">Etenim ut imago pertransit homo.Etenim vanitas est et concitatur;thesaurizat et ignorat quis congregabit ea.</VERS>
      <VERS vnumber="8">Et nunc quae est exspectatio mea, Domine?Spes mea apud te est.</VERS>
      <VERS vnumber="9">Ab omnibus iniquitatibus meis erue me,opprobrium insipienti ne ponas me.</VERS>
      <VERS vnumber="10">Obmutui et non aperiam os meum,quoniam tu fecisti.</VERS>
      <VERS vnumber="11">Amove a me plagas tuas:ab ictu manus tuae ego defeci.</VERS>
      <VERS vnumber="12">In increpationibus, propter iniquitatem, corripuisti hominem,et tabescere fecisti, sicut tinea, desiderabilia eius.Etenim vanitas omnis homo.</VERS>
      <VERS vnumber="13">Exaudi orationem meam, Domine,et clamorem meum auribus percipe.Ad lacrimas meas ne obsurdescas,quoniam advena ego sum apud te,peregrinus sicut omnes patres mei.</VERS>
      <VERS vnumber="14">Avertere a me, ut refrigerer,priusquam abeam et non sim amplius.</VERS>
    </CHAPTER>
    <CHAPTER cnumber="40">
      <VERS vnumber="1">Magistro chori. David. PSALMUS.</VERS>
      <VERS vnumber="2">Exspectans exspectavi Dominum,et intendit mihi.</VERS>
      <VERS vnumber="3">Et exaudivit clamorem meumet eduxit me de lacu miseriae et de luto faecis;et statuit super petram pedes meoset firmavit gressus meos.</VERS>
      <VERS vnumber="4">Et immisit in os meum canticum novum,carmen Deo nostro.Videbunt multi et timebuntet sperabunt in Domino.</VERS>
      <VERS vnumber="5">Beatus vir, qui posuit Dominum spem suamet non respexit superbos et declinantes in mendacium.</VERS>
      <VERS vnumber="6">Multa fecisti tu, Domine Deus meus, mirabilia tua,et cogitationes tuas pro nobis: non est qui similis sit tibi.Si nuntiare et eloqui voluero,multiplicabuntur super numerum.</VERS>
      <VERS vnumber="7">Sacrificium et oblationem noluisti,aures autem fodisti mihi.Holocaustum et pro peccato non postulasti,</VERS>
      <VERS vnumber="8">tunc dixi: " Ecce venio.In volumine libri scriptum est de me.</VERS>
      <VERS vnumber="9">Facere voluntatem tuam,Deus meus, volui;et lex tua in praecordiis meis ".</VERS>
      <VERS vnumber="10">Annuntiavi iustitiam tuam in ecclesia magna;ecce labia mea non prohibebo, Domine, tu scisti.</VERS>
      <VERS vnumber="11">Iustitiam tuam non abscondi in corde meo,veritatem tuam et salutare tuum dixi.Non abscondi misericordiam tuamet veritatem tuam ab ecclesia magna.</VERS>
      <VERS vnumber="12">Tu autem, Domine, ne prohibeas miserationes tuas a me;misericordia tua et veritas tua semper suscipiant me,</VERS>
      <VERS vnumber="13">quoniam circumdederunt me mala, quorum non est numerus;comprehenderunt me iniquitates meae,et non potui videre.Multiplicatae sunt super capillos capitis mei,et cor meum dereliquit me.</VERS>
      <VERS vnumber="14">Complaceat tibi, Domine, ut eruas me;Domine, ad adiuvandum me festina.</VERS>
      <VERS vnumber="15">Confundantur et revereantur simul,qui quaerunt animam meam, ut auferant eam.Avertantur retrorsum et erubescant,qui volunt mihi mala.</VERS>
      <VERS vnumber="16">Obstupescant propter confusionem suam,qui dicunt mihi: " Euge, euge ".</VERS>
      <VERS vnumber="17">Exsultent et laetentur in te omnes quaerentes te;et dicant semper: " Magnificetur Dominus ",qui diligunt salutare tuum.</VERS>
      <VERS vnumber="18">Ego autem egenus et pauper sum;Dominus sollicitus est mei.Adiutor meus et liberator meus tu es;Deus meus, ne tardaveris.</VERS>
    </CHAPTER>
    <CHAPTER cnumber="41">
      <VERS vnumber="1">Magistro chori. PSALMUS. David.</VERS>
      <VERS vnumber="2">Beatus, qui intellegit de egeno;in die mala liberabit eum Dominus.</VERS>
      <VERS vnumber="3">Dominus servabit eum et vivificabit eumet beatum faciet eum in terraet non tradet eum in animam inimicorum eius.</VERS>
      <VERS vnumber="4">Dominus opem feret illi super lectum doloris eius;universum stratum eius versabis in infirmitate eius.</VERS>
      <VERS vnumber="5">Ego dixi: " Domine, miserere mei;sana animam meam, quia peccavi tibi ".</VERS>
      <VERS vnumber="6">Inimici mei dixerunt mala mihi: Quando morietur, et peribit nomen eius? ".</VERS>
      <VERS vnumber="7">Et si ingrediebatur, ut visitaret, vana loquebatur;cor eius congregabat iniquitatem sibi,egrediebatur foras et detrahebat.</VERS>
      <VERS vnumber="8">Simul adversum me susurrabant omnes inimici mei;adversum me cogitabant mala mihi:</VERS>
      <VERS vnumber="9">" Maleficium effusum est in eo;et, qui decumbit, non adiciet ut resurgat ".</VERS>
      <VERS vnumber="10">Sed et homo pacis meae, in quo speravi,qui edebat panem meum, levavit contra me calcaneum.</VERS>
      <VERS vnumber="11">Tu autem, Domine, miserere meiet resuscita me, et retribuam eis.</VERS>
      <VERS vnumber="12">In hoc cognovi quoniam voluisti me,quia non gaudebit inimicus meus super me;</VERS>
      <VERS vnumber="13">me autem propter innocentiam suscepistiet statuisti me in conspectu tuo in aeternum.</VERS>
      <VERS vnumber="14">Benedictus Dominus, Deus Israel,a saeculo et usque in saeculum. Fiat, fiat.</VERS>
    </CHAPTER>
    <CHAPTER cnumber="42">
      <VERS vnumber="1">Magistro chori. Maskil. Filiorum Core.</VERS>
      <VERS vnumber="2">Quemadmodum desiderat cervus ad fontes aquarum,ita desiderat anima mea ad te, Deus.</VERS>
      <VERS vnumber="3">Sitivit anima mea ad Deum, Deum vivum;quando veniam et apparebo ante faciem Dei?</VERS>
      <VERS vnumber="4">Fuerunt mihi lacrimae meae panis die ac nocte,dum dicitur mihi cotidie: " Ubi est Deus tuus? ".</VERS>
      <VERS vnumber="5">Haec recordatus sum et effudi in me animam meam;quoniam transibam in locum tabernaculi admirabilisusque ad domum Deiin voce exsultationis et confessionismultitudinis festa celebrantis.</VERS>
      <VERS vnumber="6">Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</VERS>
      <VERS vnumber="7">In meipso anima mea contristata est;propterea memor ero tuide terra Iordanis et Hermonim, de monte Misar.</VERS>
      <VERS vnumber="8">Abyssus abyssum invocat in voce cataractarum tuarum;omnes gurgites tui et fluctus tui super me transierunt.</VERS>
      <VERS vnumber="9">In die mandavit Dominus misericordiam suam,et nocte canticum eius apud me est: oratio ad Deum vitae meae.</VERS>
      <VERS vnumber="10">Dicam Deo: " Susceptor meus es.Quare oblitus es mei,et quare contristatus incedo,dum affligit me inimicus? ".</VERS>
      <VERS vnumber="11">Dum confringuntur ossa mea,exprobraverunt mihi, qui tribulant me,dum dicunt mihi quotidie: " Ubi est Deus tuus? ". -</VERS>
      <VERS vnumber="12">Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</VERS>
    </CHAPTER>
    <CHAPTER cnumber="43">
      <VERS vnumber="1">Iudica me, Deus, et discerne causam meam de gente non sancta;ab homine iniquo et doloso erue me.</VERS>
      <VERS vnumber="2">Quia tu es Deus refugii mei;quare me reppulisti,et quare tristis incedo, dum affligit me inimicus?</VERS>
      <VERS vnumber="3">Emitte lucem tuam et veritatem tuam;ipsae me deducant et adducantin montem sanctum tuum et in tabernacula tua.</VERS>
      <VERS vnumber="4">Et introibo ad altare Dei,ad Deum laetitiae exsultationis meae.Confitebor tibi in cithara, Deus, Deus meus.</VERS>
      <VERS vnumber="5">Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.</VERS>
    </CHAPTER>
    <CHAPTER cnumber="44">
      <VERS vnumber="1">Magistro chori. Filiorum Core. Maskil.</VERS>
      <VERS vnumber="2">Deus, auribus nostris audivimus;patres nostri annuntiaverunt nobisopus, quod operatus es in diebus eorum, in diebus antiquis.</VERS>
      <VERS vnumber="3">Tu manu tua gentes depulisti et plantasti illos,afflixisti populos et dilatasti eos.</VERS>
      <VERS vnumber="4">Nec enim in gladio suo possederunt terram,et brachium eorum non salvavit eos;sed dextera tua et brachium tuumet illuminatio vultus tui,quoniam complacuisti in eis.</VERS>
      <VERS vnumber="5">Tu es rex meus et Deus meus,qui mandas salutes Iacob.</VERS>
      <VERS vnumber="6">In te inimicos nostros proiecimus,et in nomine tuo conculcavimus insurgentes in nos. -</VERS>
      <VERS vnumber="7">Non enim in arcu meo sperabo,et gladius meus non salvabit me.</VERS>
      <VERS vnumber="8">Tu autem salvasti nos de affligentibus noset odientes nos confudisti.</VERS>
      <VERS vnumber="9">In Deo gloriabimur tota dieet in nomine tuo confitebimur in saeculum.</VERS>
      <VERS vnumber="10">Nunc autem reppulisti et confudisti noset non egredieris, Deus, cum virtutibus nostris.</VERS>
      <VERS vnumber="11">Convertisti nos retrorsum coram inimicis nostris;et, qui oderunt nos, diripuerunt sibi.</VERS>
      <VERS vnumber="12">Dedisti nos tamquam oves ad vescendumet in gentibus dispersisti nos.</VERS>
      <VERS vnumber="13">Vendidisti populum tuum sine lucronec ditior factus es in commutatione eorum.</VERS>
      <VERS vnumber="14">Posuisti nos opprobrium vicinis nostris,subsannationem et derisum his, qui sunt in circuitu nostro.</VERS>
      <VERS vnumber="15">Posuisti nos similitudinem in gentibus,commotionem capitis in populis.</VERS>
      <VERS vnumber="16">Tota die verecundia mea contra me est,et confusio faciei meae cooperuit me</VERS>
      <VERS vnumber="17">a voce exprobrantis et obloquentis,a facie inimici et ultoris.</VERS>
      <VERS vnumber="18">Haec omnia venerunt super nos, nec obliti sumus teet inique non egimus in testamentum tuum.</VERS>
      <VERS vnumber="19">Et non recessit retro cor nostrum,nec declinaverunt gressus nostri a via tua;</VERS>
      <VERS vnumber="20">sed humiliasti nos in loco vulpiumet operuisti nos umbra mortis.</VERS>
      <VERS vnumber="21">Si obliti fuerimus nomen Dei nostriet si expanderimus manus nostras ad deum alienum,</VERS>
      <VERS vnumber="22">nonne Deus requiret ista?Ipse enim novit abscondita cordis.</VERS>
      <VERS vnumber="23">Quoniam propter te mortificamur tota die,aestimati sumus sicut oves occisionis.</VERS>
      <VERS vnumber="24">Evigila, quare obdormis, Domine?Exsurge et ne repellas in finem.</VERS>
      <VERS vnumber="25">Quare faciem tuam avertis,oblivisceris inopiae nostrae et tribulationis nostrae?</VERS>
      <VERS vnumber="26">Quoniam humiliata est in pulvere anima nostra,conglutinatus est in terra venter noster.Exsurge, Domine, adiuva noset redime nos propter misericordiam tuam.</VERS>
    </CHAPTER>
    <CHAPTER cnumber="45">
      <VERS vnumber="1">Magistro chori. Secundum " Lilia... ". Filiorum Core.Maskil. Canticum amoris.</VERS>
      <VERS vnumber="2">Eructavit cor meum verbum bonum,dico ego opera mea regi.Lingua mea calamus scribae velociter scribentis.</VERS>
      <VERS vnumber="3">Speciosus forma es prae filiis hominum,diffusa est gratia in labiis tuis,propterea benedixit te Deus in aeternum.</VERS>
      <VERS vnumber="4">Accingere gladio tuo super femur tuum, potentissime,magnificentia tua et ornatu tuo.</VERS>
      <VERS vnumber="5">Et ornatu tuo procede, currum ascendepropter veritatem et mansuetudinem et iustitiam.Et doceat te mirabilia dextera tua:</VERS>
      <VERS vnumber="6">sagittae tuae acutae populi sub te cadent -in corda inimicorum regis.</VERS>
      <VERS vnumber="7">Sedes tua, Deus, in saeculum saeculi;sceptrum aequitatis sceptrum regni tui.</VERS>
      <VERS vnumber="8">Dilexisti iustitiam et odisti iniquitatem,propterea unxit te Deus, Deus tuus, oleo laetitiae prae consortibus tuis.</VERS>
      <VERS vnumber="9">Myrrha et aloe et casia omnia vestimenta tua;e domibus eburneis chordae delectant te.</VERS>
      <VERS vnumber="10">Filiae regum in pretiosis tuis;astitit regina a dextris tuis ornata auro ex Ophir. -</VERS>
      <VERS vnumber="11">Audi, filia, et vide et inclina aurem tuamet obliviscere populum tuum et domum patris tui;</VERS>
      <VERS vnumber="12">et concupiscet rex speciem tuam.Quoniam ipse est dominus tuus, et adora eum.</VERS>
      <VERS vnumber="13">Filia Tyri cum muneribus;vultum tuum deprecabuntur divites plebis.</VERS>
      <VERS vnumber="14">Gloriosa nimis filia regis intrinsecus,texturis aureis circumamicta.</VERS>
      <VERS vnumber="15">In vestibus variegatis adducetur regi;virgines post eam, proximae eius, afferuntur tibi.</VERS>
      <VERS vnumber="16">Afferuntur in laetitia et exsultatione,adducuntur in domum regis.</VERS>
      <VERS vnumber="17">Pro patribus tuis erunt tibi filii;constitues eos principes super omnem terram.</VERS>
      <VERS vnumber="18">Memor ero nominis tuiin omni generatione et generatione;propterea populi confitebuntur tibi in aeternumet in saeculum saeculi.</VERS>
    </CHAPTER>
    <CHAPTER cnumber="46">
      <VERS vnumber="1">Magistro chori. Filiorum Core. Secundum " Virgines... ". Canticum.</VERS>
      <VERS vnumber="2">Deus est nobis refugium et virtus,adiutorium in tribulationibus inventus est nimis.</VERS>
      <VERS vnumber="3">Propterea non timebimus, dum turbabitur terra,et transferentur montes in cor maris.</VERS>
      <VERS vnumber="4">Fremant et intumescant aquae eius, conturbentur montes in elatione eius.</VERS>
      <VERS vnumber="5">Fluminis rivi laetificant civitatem Dei,sancta tabernacula Altissimi.</VERS>
      <VERS vnumber="6">Deus in medio eius, non commovebitur;adiuvabit eam Deus mane diluculo.</VERS>
      <VERS vnumber="7">Fremuerunt gentes, commota sunt regna;dedit vocem suam, liquefacta est terra.</VERS>
      <VERS vnumber="8">Dominus virtutum nobiscum,refugium nobis Deus Iacob.</VERS>
      <VERS vnumber="9">Venite et videte opera Domini,quae posuit prodigia super terram.Auferet bella usque ad finem terrae,</VERS>
      <VERS vnumber="10">arcum conteret et confringet armaet scuta comburet igne.</VERS>
      <VERS vnumber="11">Vacate et videte quoniam ego sum Deus:exaltabor in gentibus et exaltabor in terra.</VERS>
      <VERS vnumber="12">Dominus virtutum nobiscum,refugium nobis Deus Iacob.</VERS>
    </CHAPTER>
    <CHAPTER cnumber="47">
      <VERS vnumber="1">Magistro chori. Filiorum Core. PSALMUS.</VERS>
      <VERS vnumber="2">Omnes gentes, plaudite manibus,iubilate Deo in voce exsultationis,</VERS>
      <VERS vnumber="3">quoniam Dominus Altissimus, terribilis,rex magnus super omnem terram.</VERS>
      <VERS vnumber="4">Subiecit populos nobiset gentes sub pedibus nostris.</VERS>
      <VERS vnumber="5">Elegit nobis hereditatem nostram,gloriam Iacob, quem dilexit.</VERS>
      <VERS vnumber="6">Ascendit Deus in iubilo,et Dominus in voce tubae.</VERS>
      <VERS vnumber="7">Psallite Deo, psallite;psallite regi nostro, psallite.</VERS>
      <VERS vnumber="8">Quoniam rex omnis terrae Deus,psallite sapienter.</VERS>
      <VERS vnumber="9">Regnavit Deus super gentes,Deus sedet super sedem sanctam suam.</VERS>
      <VERS vnumber="10">Principes populorum congregati suntcum populo Dei Abraham,quoniam Dei sunt scuta terrae:vehementer elevatus est.</VERS>
    </CHAPTER>
    <CHAPTER cnumber="48">
      <VERS vnumber="1">Canticum. PSALMUS. Filiorum Core.</VERS>
      <VERS vnumber="2">Magnus Dominus et laudabilis nimisin civitate Dei nostri.</VERS>
      <VERS vnumber="3">Mons sanctus eius collis speciosus,exsultatio universae terrae.Mons Sion, extrema aquilonis,civitas regis magni.</VERS>
      <VERS vnumber="4">Deus in domibus eius notusfactus est ut refugium.</VERS>
      <VERS vnumber="5">Quoniam ecce reges congregati sunt,convenerunt in unum.</VERS>
      <VERS vnumber="6">Ipsi cum viderunt, sic admirati sunt,conturbati sunt, diffugerunt;</VERS>
      <VERS vnumber="7">illic tremor apprehendit eos,dolores ut parturientis.</VERS>
      <VERS vnumber="8">In spiritu orientisconteres naves Tharsis.</VERS>
      <VERS vnumber="9">Sicut audivimus, sic vidimusin civitate Domini virtutum,in civitate Dei nostri;Deus fundavit eam in aeternum.</VERS>
      <VERS vnumber="10">Recogitamus, Deus, misericordiam tuamin medio templi tui.</VERS>
      <VERS vnumber="11">Secundum nomen tuum, Deus,sic et laus tua in fines terrae;iustitia plena est dextera tua.</VERS>
      <VERS vnumber="12">Laetetur mons Sion, et exsultent filiae Iudaepropter iudicia tua.</VERS>
      <VERS vnumber="13">Circumdate Sion et complectimini eam,numerate turres eius.</VERS>
      <VERS vnumber="14">Ponite corda vestra in virtute eiuset percurrite domos eius,ut enarretis in progenie altera.</VERS>
      <VERS vnumber="15">Quoniam hic est Deus, Deus nosterin aeternum et in saeculum saeculi;ipse ducet nos in saecula.</VERS>
    </CHAPTER>
    <CHAPTER cnumber="49">
      <VERS vnumber="1">Magistro chori. Filiorum Core. PSALMUS.</VERS>
      <VERS vnumber="2">Audite haec, omnes gentes;auribus percipite, omnes, qui habitatis orbem:</VERS>
      <VERS vnumber="3">quique humiles et viri nobiles,simul in unum dives et pauper!</VERS>
      <VERS vnumber="4">Os meum loquetur sapientiam,et meditatio cordis mei prudentiam.</VERS>
      <VERS vnumber="5">Inclinabo in parabolam aurem meam,aperiam in psalterio aenigma meum.</VERS>
      <VERS vnumber="6">Cur timebo in diebus malis,cum iniquitas supplantantium circumdabit me?</VERS>
      <VERS vnumber="7">Qui confidunt in virtute suaet in multitudine divitiarum suarum gloriantur.</VERS>
      <VERS vnumber="8">Etenim seipsum non redimet homo;non dabit Deo propitiationem suam.</VERS>
      <VERS vnumber="9">Nimium est pretium redemptionis animae eius:ad ultimum deficiet,</VERS>
      <VERS vnumber="10">ut vivat usque in finem nec videat interitum.</VERS>
      <VERS vnumber="11">Et videbit sapientes morientes;simul insipiens et stultus peribuntet relinquent alienis divitias suas.</VERS>
      <VERS vnumber="12">Sepulcra eorum domus illorum in aeternum;tabernacula eorum in progeniem et progeniem,etsi vocaverunt nominibus suis terras suas.</VERS>
      <VERS vnumber="13">Et homo, cum sit in honore, non permanebit;comparatus est iumentis, quae pereunt,et similis factus est illis.</VERS>
      <VERS vnumber="14">Haec via illorum, quorum fiducia in semetipsis,et finis eorum, qui complacent in ore suo.</VERS>
      <VERS vnumber="15">Sicut oves in inferno positi sunt,mors depascet eos;descendent praecipites ad sepulcrum,et figura eorum erit in consumptionem:infernus habitaculum eorum.</VERS>
      <VERS vnumber="16">Verumtamen Deus redimet animam meam,de manu inferi vere suscipiet me.</VERS>
      <VERS vnumber="17">Ne timueris, cum dives factus fuerit homo,et cum multiplicata fuerit gloria domus eius,</VERS>
      <VERS vnumber="18">quoniam, cum interierit, non sumet omnia,neque descendet cum eo gloria eius.</VERS>
      <VERS vnumber="19">Cum animae suae in vita ipsius benedixerit: Laudabunt te quod benefecisti tibi ",</VERS>
      <VERS vnumber="20">tamen introibit ad progeniem patrum suorum,qui in aeternum non videbunt lumen.</VERS>
      <VERS vnumber="21">Homo, cum in honore esset, non intellexit;comparatus est iumentis, quae pereunt,et similis factus est illis.</VERS>
    </CHAPTER>
    <CHAPTER cnumber="50">
      <VERS vnumber="1">PSALMUS. Asaph.Deus deorum, Dominus, locutus estet vocavit terram a solis ortu usque ad occasum.</VERS>
      <VERS vnumber="2">Ex Sion speciosa decore Deus illuxit,</VERS>
      <VERS vnumber="3">Deus noster veniet et non silebit:ignis consumens est in conspectu eius,et in circuitu eius tempestas valida.</VERS>
      <VERS vnumber="4">Advocabit caelum desursumet terram discernere populum suum:</VERS>
      <VERS vnumber="5">" Congregate mihi sanctos meos,qui disposuerunt testamentum meum in sacrificio ".</VERS>
      <VERS vnumber="6">Et annuntiabunt caeli iustitiam eius,quoniam Deus iudex est.</VERS>
      <VERS vnumber="7">" Audi, populus meus, et loquar,Israel, et testificabor adversum te:Deus, Deus tuus, ego sum.</VERS>
      <VERS vnumber="8">Non in sacrificiis tuis arguam te;holocausta enim tua in conspectu meo sunt semper.</VERS>
      <VERS vnumber="9">Non accipiam de domo tua vitulosneque de gregibus tuis hircos.</VERS>
      <VERS vnumber="10">Quoniam meae sunt omnes ferae silvarum,iumentorum mille in montibus.</VERS>
      <VERS vnumber="11">Cognovi omnia volatilia caeli;et, quod movetur in agro, meum est.</VERS>
      <VERS vnumber="12">Si esuriero non dicam tibi;meus est enim orbis terrae et plenitudo eius.</VERS>
      <VERS vnumber="13">Numquid manducabo carnes taurorumaut sanguinem hircorum potabo?</VERS>
      <VERS vnumber="14">Immola Deo sacrificium laudiset redde Altissimo vota tua;</VERS>
      <VERS vnumber="15">et invoca me in die tribulationis:eruam te, et honorificabis me ".</VERS>
      <VERS vnumber="16">Peccatori autem dixit Deus: Quare tu enarras praecepta meaet assumis testamentum meum in os tuum?</VERS>
      <VERS vnumber="17">Tu vero odisti disciplinamet proiecisti sermones meos retrorsum.</VERS>
      <VERS vnumber="18">Si videbas furem, currebas cum eo;et cum adulteris erat portio tua.</VERS>
      <VERS vnumber="19">Os tuum dimittebas ad malitiam,et lingua tua concinnabat dolos.</VERS>
      <VERS vnumber="20">Sedens adversus fratrem tuum loquebariset adversus filium matris tuae proferebas opprobrium.</VERS>
      <VERS vnumber="21">Haec fecisti, et tacui.Existimasti quod eram tui similis.Arguam te et statuam illa contra faciem tuam.</VERS>
      <VERS vnumber="22">Intellegite haec, qui obliviscimini Deum,ne quando rapiam, et non sit qui eripiat.</VERS>
      <VERS vnumber="23">Qui immolabit sacrificium laudis, honorificabit me;et, qui immaculatus est in via, ostendam illi salutare Dei ".</VERS>
    </CHAPTER>
    <CHAPTER cnumber="51">
      <VERS vnumber="1">Magistro chori. PSALMUS. David,</VERS>
      <VERS vnumber="2">cum venit ad eum Nathan propheta,postquam cum Bethsabee peccavit.</VERS>
      <VERS vnumber="3">Miserere mei, Deus, secundum misericordiam tuam;et secundum multitudinem miserationum tuarumdele iniquitatem meam.</VERS>
      <VERS vnumber="4">Amplius lava me ab iniquitate meaet a peccato meo munda me.</VERS>
      <VERS vnumber="5">Quoniam iniquitatem meam ego cognosco,et peccatum meum contra me est semper.</VERS>
      <VERS vnumber="6">Tibi, tibi soli peccavi et malum coram te feci,ut iustus inveniaris in sententia tua et aequus in iudicio tuo.</VERS>
      <VERS vnumber="7">Ecce enim in iniquitate generatus sum,et in peccato concepit me mater mea.</VERS>
      <VERS vnumber="8">Ecce enim veritatem in corde dilexistiet in occulto sapientiam manifestasti mihi.</VERS>
      <VERS vnumber="9">Asperges me hyssopo, et mundabor;lavabis me, et super nivem dealbabor.</VERS>
      <VERS vnumber="10">Audire me facies gaudium et laetitiam,et exsultabunt ossa, quae contrivisti.</VERS>
      <VERS vnumber="11">Averte faciem tuam a peccatis meiset omnes iniquitates meas dele.</VERS>
      <VERS vnumber="12">Cor mundum crea in me, Deus,et spiritum firmum innova in visceribus meis.</VERS>
      <VERS vnumber="13">Ne proicias me a facie tuaet spiritum sanctum tuum ne auferas a me.</VERS>
      <VERS vnumber="14">Redde mihi laetitiam salutaris tuiet spiritu promptissimo confirma me.</VERS>
      <VERS vnumber="15">Docebo iniquos vias tuas,et impii ad te convertentur.</VERS>
      <VERS vnumber="16">Libera me de sanguinibus, Deus, Deus salutis meae,et exsultabit lingua mea iustitiam tuam.</VERS>
      <VERS vnumber="17">Domine, labia mea aperies,et os meum annuntiabit laudem tuam.</VERS>
      <VERS vnumber="18">Non enim sacrificio delectaris;holocaustum, si offeram, non placebit.</VERS>
      <VERS vnumber="19">Sacrificium Deo spiritus contribulatus;cor contritum et humiliatum, Deus, non despicies.</VERS>
      <VERS vnumber="20">Benigne fac, Domine, in bona voluntate tua Sion,ut aedificentur muri Ierusalem.</VERS>
      <VERS vnumber="21">Tunc acceptabis sacrificium iustitiae, oblationes et holocausta;tunc imponent super altare tuum vitulos.</VERS>
    </CHAPTER>
    <CHAPTER cnumber="52">
      <VERS vnumber="1">Magistro chori. Maskil. David,</VERS>
      <VERS vnumber="2">postquam Doeg Edomita ad Saul veniteique narravit dicens: David intravit in domum Abimelech ".</VERS>
      <VERS vnumber="3">Quid gloriaris in malitia,qui potens es iniquitate?</VERS>
      <VERS vnumber="4">Tota die insidias cogitasti;lingua tua sicut novacula acuta, qui facis dolum.</VERS>
      <VERS vnumber="5">Dilexisti malitiam super benignitatem,mendacium magis quam loqui aequitatem.</VERS>
      <VERS vnumber="6">Dilexisti omnia verba perditionis, lingua dolosa.</VERS>
      <VERS vnumber="7">Propterea Deus destruet te in finem;evellet te et emigrabit te de tabernaculoet radicem tuam de terra viventium.</VERS>
      <VERS vnumber="8">Videbunt iusti et timebuntet super eum ridebunt:</VERS>
      <VERS vnumber="9">" Ecce homo, qui non posuit Deum refugium suum,sed speravit in multitudine divitiarum suarumet praevaluit in insidiis suis ".</VERS>
      <VERS vnumber="10">Ego autem sicut virens oliva in domo Dei.Speravi in misericordia Deiin aeternum et in saeculum saeculi.</VERS>
      <VERS vnumber="11">Confitebor tibi in saeculum, quia fecisti;et exspectabo nomen tuum,quoniam bonum est, in conspectu sanctorum tuorum.</VERS>
    </CHAPTER>
    <CHAPTER cnumber="53">
      <VERS vnumber="1">Magistro chori. Secundum " Mahalat ". Maskil. David.Dixit insipiens in corde suo: " Non est Deus ".</VERS>
      <VERS vnumber="2">Corrupti sunt et abominationes operati sunt;non est qui faciat bonum.</VERS>
      <VERS vnumber="3">Deus de caelo prospexit super filios hominum,ut videat si est intellegens, aut requirens Deum.</VERS>
      <VERS vnumber="4">Omnes declinaverunt, simul corrupti sunt;non est qui faciat bonum, non est usque ad unum.</VERS>
      <VERS vnumber="5">Nonne scient omnes, qui operantur iniquitatem,qui devorant plebem meam ut cibum panis?Deum non invocaverunt;</VERS>
      <VERS vnumber="6">illic trepidaverunt timore, et non erat timor.Quoniam Deus dissipavit ossa eorum, qui te obsidebant,confusi sunt, quoniam Deus sprevit eos. -</VERS>
      <VERS vnumber="7">Quis dabit ex Sion salutare Israel?Cum converterit Deus captivitatem plebis suae,exsultabit Iacob, et laetabitur Israel.</VERS>
    </CHAPTER>
    <CHAPTER cnumber="54">
      <VERS vnumber="1">Magistro chori. Fidibus. Maskil. David,</VERS>
      <VERS vnumber="2">postquam Ziphaei ad Saul venerunt dicentes: Ecce David apud nos abditus latet ".</VERS>
      <VERS vnumber="3">Deus, in nomine tuo salvum me facet in virtute tua iudica me.</VERS>
      <VERS vnumber="4">Deus, exaudi orationem meam,auribus percipe verba oris mei!</VERS>
      <VERS vnumber="5">Quoniam superbi insurrexerunt adversum me,et fortes quaesierunt animam meamet non proposuerunt Deum ante conspectum suum.</VERS>
      <VERS vnumber="6">Ecce enim Deus adiuvat me,et Dominus susceptor est animae meae.</VERS>
      <VERS vnumber="7">Converte mala super inimicos meos et in veritate tua disperde illos.</VERS>
      <VERS vnumber="8">Voluntarie sacrificabo tibi,confitebor nomini tuo, Domine, quoniam bonum est;</VERS>
      <VERS vnumber="9">quoniam ex omni tribulatione eripuit me,et super inimicos meos despexit oculus meus.</VERS>
    </CHAPTER>
    <CHAPTER cnumber="55">
      <VERS vnumber="1">Magistro chori. Fidibus. Maskil. David.</VERS>
      <VERS vnumber="2">Auribus percipe, Deus, orationem meamet ne abscondaris a deprecatione mea;</VERS>
      <VERS vnumber="3">intende mihi et exaudi me.Excussus sum in meditatione mea et conturbatus sum</VERS>
      <VERS vnumber="4">a voce inimici et a tribulatione peccatoris.Quoniam devolverunt in me iniquitatemet in ira molesti erant mihi.</VERS>
      <VERS vnumber="5">Cor meum torquetur intra me,et formido mortis cecidit super me.</VERS>
      <VERS vnumber="6">Timor et tremor venerunt super me, et contexit me pavor. -</VERS>
      <VERS vnumber="7">Et dixi: " Quis dabit mihi pennas sicut columbae,et volabo et requiescam?</VERS>
      <VERS vnumber="8">Ecce elongabo fugienset manebo in solitudine.</VERS>
      <VERS vnumber="9">Exspectabo eum, qui salvum me faciata spiritu procellae et tempestate ".</VERS>
      <VERS vnumber="10">Dissipa, Domine, divide linguas eorum,quoniam vidi violentiam et contentionem in civitate.</VERS>
      <VERS vnumber="11">Die ac nocte circumeunt eam super muros eius,</VERS>
      <VERS vnumber="12">iniquitas et labor et insidiae in medio eius;et non defecit de plateis eius fraudulentia et dolus.</VERS>
      <VERS vnumber="13">Quoniam si inimicus meus maledixisset mihi,sustinuissem utique;et si is qui oderat me, super me magnificatus fuisset,abscondissem me forsitan ab eo.</VERS>
      <VERS vnumber="14">Tu vero, homo coaequalis meus,familiaris meus et notus meus,</VERS>
      <VERS vnumber="15">qui simul habuimus dulce consortium:in domo Dei ambulavimus in concursu.</VERS>
      <VERS vnumber="16">Veniat mors super illos,et descendant in infernum viventes,quoniam nequitiae in habitaculis eorum,in medio eorum.</VERS>
      <VERS vnumber="17">Ego autem ad Deum clamabo,et Dominus salvabit me.</VERS>
      <VERS vnumber="18">Vespere et mane et meridie meditabor et ingemiscam,et exaudiet vocem meam.</VERS>
      <VERS vnumber="19">Redimet in pace animam meam ab his, qui impugnant me,quoniam in multis sunt adversum me.</VERS>
      <VERS vnumber="20">Exaudiet Deus et humiliabit illos,qui est ante saecula.Non enim est illis commutatio,et non timuerunt Deum.</VERS>
      <VERS vnumber="21">Extendit manum suam in socios;contaminavit foedus suum.</VERS>
      <VERS vnumber="22">Lene super butyrum est os eius,pugna autem cor illius:molliti sunt sermones eius super oleum,et ipsi sunt gladii destricti. -</VERS>
      <VERS vnumber="23">Iacta super Dominum curam tuam,et ipse te enutriet;non dabit in aeternum fluctuationem iusto.</VERS>
      <VERS vnumber="24">Tu vero, Deus, deduces eos in puteum interitus.Viri sanguinum et dolosi non dimidiabunt dies suos;ego autem sperabo in te, Domine.</VERS>
    </CHAPTER>
    <CHAPTER cnumber="56">
      <VERS vnumber="1">Magistro chori. Secundum " Ionat elem rehoqim ".David. Miktam. Cum Gath Philistaei eum tenerent.</VERS>
      <VERS vnumber="2">Miserere mei, Deus, quoniam conculcavit me homo,tota die impugnans oppressit me.</VERS>
      <VERS vnumber="3">Conculcaverunt me inimici mei tota die,quoniam multi pugnant adversum me, Altissime.</VERS>
      <VERS vnumber="4">In quacumque die timebo,ego in te sperabo.</VERS>
      <VERS vnumber="5">In Deo, cuius laudabo sermonem,in Deo speravi;non timebo: quid faciet mihi caro?</VERS>
      <VERS vnumber="6">Tota die rem meam perturbabant,adversum me omnes cogitationes eorum in malum.</VERS>
      <VERS vnumber="7">Concitabant iurgia, insidiabantur,ipsi calcaneum meum observabant.Sicut quaesierunt animam meam,</VERS>
      <VERS vnumber="8">ita pro iniquitate retribue illis,in ira populos prosterne, Deus.</VERS>
      <VERS vnumber="9">Peregrinationes meas tu numerasti:pone lacrimas meas in utre tuo;nonne in supputatione tua?</VERS>
      <VERS vnumber="10">Tunc convertentur inimici mei retrorsum,in quacumque die invocavero:ecce cognovi quoniam Deus meus es.</VERS>
      <VERS vnumber="11">In Deo, cuius laudabo sermonem,in Domino, cuius laudabo sermonem,</VERS>
      <VERS vnumber="12">in Deo speravi;non timebo: quid faciet mihi homo?</VERS>
      <VERS vnumber="13">Super me sunt, Deus, vota tua;reddam laudationes tibi,</VERS>
      <VERS vnumber="14">quoniam eripuisti animam meam de morteet pedes meos de lapsu,ut ambulem coram Deo in lumine viventium.</VERS>
    </CHAPTER>
    <CHAPTER cnumber="57">
      <VERS vnumber="1">Magistro chori. Secundum " Ne destruxeris ". David.Miktam. Quando a Saul in cavernam fugit.</VERS>
      <VERS vnumber="2">Miserere mei, Deus, miserere mei,quoniam in te confugit anima mea;et in umbra alarum tuarum confugiam,donec transeant insidiae.</VERS>
      <VERS vnumber="3">Clamabo ad Deum Altissimum,Deum, qui benefecit mihi.</VERS>
      <VERS vnumber="4">Mittet de caelo et liberabit me;dabit in opprobrium conculcantes me.Mittet Deus misericordiam suam et veritatem suam.</VERS>
      <VERS vnumber="5">Anima mea recumbit in medio catulorum leonumdevorantium filios hominum.Dentes eorum arma et sagittae,et lingua eorum gladius acutus.</VERS>
      <VERS vnumber="6">Exaltare super caelos, Deus,super omnem terram gloria tua.</VERS>
      <VERS vnumber="7">Laqueum paraverunt pedibus meis,et incurvavit se anima mea;foderunt ante faciem meam foveam,et ipsi inciderunt in eam.</VERS>
      <VERS vnumber="8">Paratum cor meum, Deus,paratum cor meum;</VERS>
      <VERS vnumber="9">cantabo et psalmum dicam.Exsurge, gloria mea;exsurge, psalterium et cithara,excitabo auroram.</VERS>
      <VERS vnumber="10">Confitebor tibi in populis, Domine,et psalmum dicam tibi in nationibus,</VERS>
      <VERS vnumber="11">quoniam magnificata est usque ad caelos misericordia tua,et usque ad nubes veritas tua.</VERS>
      <VERS vnumber="12">Exaltare super caelos, Deus,super omnem terram gloria tua.</VERS>
    </CHAPTER>
    <CHAPTER cnumber="58">
      <VERS vnumber="1">Magistro chori. Secundum " Ne destruxeris ".David. Miktam.</VERS>
      <VERS vnumber="2">Numquid vere, potentes, iustitiam loquimini,recte iudicatis filios hominum?</VERS>
      <VERS vnumber="3">Etenim in corde iniquitates operamini,in terra violentiam manus vestrae concinnant.</VERS>
      <VERS vnumber="4">Alienati sunt peccatores ab utero;erraverunt a ventre, qui loquuntur falsa.</VERS>
      <VERS vnumber="5">Venenum illis in similitudinem serpentis,sicut aspidis surdae et obturantis aures suas,</VERS>
      <VERS vnumber="6">quae non exaudiet vocem incantantiumet venefici incantantis sapienter.</VERS>
      <VERS vnumber="7">Deus, contere dentes eorum in ore ipsorum;molas leonum confringe, Domine.</VERS>
      <VERS vnumber="8">Diffluant tamquam aqua decurrens,sicut fenum conculcatum arescant.</VERS>
      <VERS vnumber="9">Sicut limax, quae tabescens transit, sicut abortivum mulieris, quod non vidit solem.</VERS>
      <VERS vnumber="10">Priusquam sentiant ollae vestrae rhamnum,sicut viventes, sicut ardor irae absorbet eos.</VERS>
      <VERS vnumber="11">Laetabitur iustus, cum viderit vindictam,pedes suos lavabit in sanguine peccatoris.</VERS>
      <VERS vnumber="12">Et dicet homo: " Utique est fructus iusto,utique est Deus iudicans eos in terra ".</VERS>
    </CHAPTER>
    <CHAPTER cnumber="59">
      <VERS vnumber="1">Magistro chori. Secundum " Ne destruxeris ".David. Miktam. Quando Saul viros misit,qui domum observarent et eum occiderent.</VERS>
      <VERS vnumber="2">Eripe me de inimicis meis, Deus meus,et ab insurgentibus in me protege me.</VERS>
      <VERS vnumber="3">Eripe me de operantibus iniquitatemet de viris sanguinum salva me.</VERS>
      <VERS vnumber="4">Quia ecce insidiati sunt animae meae,irruerunt in me fortes.</VERS>
      <VERS vnumber="5">Neque delictum neque peccatum in me est, Domine;sine iniquitate mea currunt et praeparantur.Exsurge in occursum meum et vide;</VERS>
      <VERS vnumber="6">et tu, Domine, Deus virtutum, Deus Israel,evigila ad visitandas omnes gentes; non miserearis omnibus, qui infideliter operantur.</VERS>
      <VERS vnumber="7">Revertentur ad vesperam et latrabunt ut caneset circuibunt civitatem.</VERS>
      <VERS vnumber="8">Ecce eructabunt ore suo,et gladius in labiis eorum: " Quis enim audit? ".</VERS>
      <VERS vnumber="9">Et tu, Domine, deridebis eos,subsannabis omnes gentes.</VERS>
      <VERS vnumber="10">Fortitudo mea, tibi attendam,quia, Deus, praesidium meum es.</VERS>
      <VERS vnumber="11">Deus meus, misericordia eius praeveniet me.Deus faciet, ut despiciam inimicos meos.</VERS>
      <VERS vnumber="12">Ne occidas eos, ne quando obliviscatur populus meus;disperge illos in virtute tuaet prosterne eos, protector meus, Domine.</VERS>
      <VERS vnumber="13">Peccatum oris eorum, sermo labiorum ipsorum,et comprehendantur in superbia sua.Propter exsecrationem et mendacium, quod loquuntur,</VERS>
      <VERS vnumber="14">consume eos in furore,consume, et non erunt;et scient quia Deus dominabitur Iacob et finium terrae.</VERS>
      <VERS vnumber="15">Revertentur ad vesperam et latrabunt ut caneset circuibunt civitatem.</VERS>
      <VERS vnumber="16">Ipsi errabunt ad manducandum;si vero non fuerint saturati, murmurabunt.</VERS>
      <VERS vnumber="17">Ego autem cantabo fortitudinem tuamet exsultabo mane misericordiam tuam,quia factus es praesidium meumet refugium meum in die tribulationis meae.</VERS>
      <VERS vnumber="18">Fortitudo mea, tibi psallam,quia, Deus, praesidium meum es:Deus meus misericordia mea.</VERS>
    </CHAPTER>
    <CHAPTER cnumber="60">
      <VERS vnumber="1">Magistro chori. Secundum " Lilium praecepti ".Miktam. David. Ad docendum.</VERS>
      <VERS vnumber="2">Quando contra Aram Naharaim et Aram Soba egressus est,et quando Ioab reversus devicit Edom in valle Salis:duodecim milia (hominum).</VERS>
      <VERS vnumber="3">Deus, reppulisti nos, destruxisti nos.Iratus es. Convertere ad nos!</VERS>
      <VERS vnumber="4">Concussisti terram, confregisti eam;sana contritiones eius, quia commota est.</VERS>
      <VERS vnumber="5">Ostendisti populo tuo dura,potasti nos vino vertiginis.</VERS>
      <VERS vnumber="6">Dedisti metuentibus te signum,ut fugiant a facie arcus.</VERS>
      <VERS vnumber="7">Ut liberentur dilecti tui,salvos fac dextera tua et exaudi nos.</VERS>
      <VERS vnumber="8">Deus locutus est in sancto suo: Laetabor et partibor Sichimamet convallem Succoth metibor.</VERS>
      <VERS vnumber="9">Meus est Galaad, et meus est Manasses,et Ephraim fortitudo capitis mei.Iuda sceptrum meum,</VERS>
      <VERS vnumber="10">Moab olla lavacri mei.Super Idumaeam extendam calceamentum meum,super Philistaeam vociferabor ".</VERS>
      <VERS vnumber="11">Quis adducet me in civitatem munitam?Quis deducet me usque in Idumaeam?</VERS>
      <VERS vnumber="12">Nonne tu, Deus, qui reppulisti nos;et non egredieris, Deus, in virtutibus nostris?Da nobis auxilium de tribulatione, quia vana salus hominis.</VERS>
      <VERS vnumber="13">In Deo faciemus virtutem,et ipse conculcabit tribulantes nos.</VERS>
    </CHAPTER>
    <CHAPTER cnumber="61">
      <VERS vnumber="1">Magistro chori. Fidibus. David.</VERS>
      <VERS vnumber="2">Exaudi, Deus, deprecationem meam,intende orationi meae.</VERS>
      <VERS vnumber="3">A finibus terrae ad te clamavi,dum anxiaretur cor meum.In petram inaccessam mihi deduc me!</VERS>
      <VERS vnumber="4">Quia factus es spes mea,turris fortitudinis a facie inimici.</VERS>
      <VERS vnumber="5">Inhabitabo in tabernaculo tuo in saecula,protegar in velamento alarum tuarum,</VERS>
      <VERS vnumber="6">quoniam tu, Deus meus, exaudisti vota mea,dedisti hereditatem timentium nomen tuum.</VERS>
      <VERS vnumber="7">Dies super dies regis adicies,annos eius usque in diem generationis et generationis.</VERS>
      <VERS vnumber="8">Sedeat in aeternum in conspectu Dei;misericordia et veritas servent eum.</VERS>
      <VERS vnumber="9">Sic psalmum dicam nomini tuo in saeculum saeculi,ut reddam vota mea de die in diem.</VERS>
    </CHAPTER>
    <CHAPTER cnumber="62">
      <VERS vnumber="1">Magistro chori. Secundum Iduthun. PSALMUS. David.</VERS>
      <VERS vnumber="2">In Deo tantum quiesce, anima mea,ab ipso enim salutare meum.</VERS>
      <VERS vnumber="3">Verumtamen ipse refugium meum et salutare meum,praesidium meum; non movebor amplius.</VERS>
      <VERS vnumber="4">Quousque irruitis in hominem, contunditis universi vostamquam parietem inclinatum et maceriam depulsam?</VERS>
      <VERS vnumber="5">Verumtamen de excelso suo cogitaverunt depellere;delectabantur mendacio.Ore suo benedicebant et corde suo maledicebant.</VERS>
      <VERS vnumber="6">In Deo tantum quiesce, anima mea, quoniam ab ipso patientia mea.</VERS>
      <VERS vnumber="7">Verumtamen ipse Deus meus et salutare meum,praesidium meum; non movebor.</VERS>
      <VERS vnumber="8">In Deo salutare meum et gloria mea; Deus fortitudinis meae, et refugium meum in Deo est.</VERS>
      <VERS vnumber="9">Sperate in eo, omnis congregatio populi,effundite coram illo corda vestra;Deus refugium nobis.</VERS>
      <VERS vnumber="10">Verumtamen vanitas filii Adam,mendacium filii hominum.In stateram si conscendant,super fumum leves sunt omnes.</VERS>
      <VERS vnumber="11">Nolite sperare in violentiaet in rapina nolite decipi;divitiae si affluant, nolite cor apponere.</VERS>
      <VERS vnumber="12">Semel locutus est Deus,duo haec audivi:quia potestas Deo est,</VERS>
      <VERS vnumber="13">et tibi, Domine, misericordia;quia tu reddes unicuique iuxta opera sua.</VERS>
    </CHAPTER>
    <CHAPTER cnumber="63">
      <VERS vnumber="1">PSALMUS. David, cum in deserto Iudae commoraretur.</VERS>
      <VERS vnumber="2">Deus, Deus meus es tu, ad te de luce vigilo.Sitivit in te anima mea,te desideravit caro mea.In terra deserta et arida et inaquosa,</VERS>
      <VERS vnumber="3">sic in sancto apparui tibi,ut viderem virtutem tuam et gloriam tuam.</VERS>
      <VERS vnumber="4">Quoniam melior est misericordia tua super vitas,labia mea laudabunt te.</VERS>
      <VERS vnumber="5">Sic benedicam te in vita meaet in nomine tuo levabo manus meas.</VERS>
      <VERS vnumber="6">Sicut adipe et pinguedine repleatur anima mea,et labiis exsultationis laudabit os meum.</VERS>
      <VERS vnumber="7">Cum memor ero tui super stratum meum,in matutinis meditabor de te,</VERS>
      <VERS vnumber="8">quia fuisti adiutor meus,et in velamento alarum tuarum exsultabo.</VERS>
      <VERS vnumber="9">Adhaesit anima mea post te,me suscepit dextera tua.</VERS>
      <VERS vnumber="10">Ipsi vero in ruinam quaesierunt animam meam,introibunt in inferiora terrae,</VERS>
      <VERS vnumber="11">tradentur in potestatem gladii,partes vulpium erunt.</VERS>
      <VERS vnumber="12">Rex vero laetabitur in Deo;gloriabuntur omnes, qui iurant in eo,quia obstructum est os loquentium iniqua.</VERS>
    </CHAPTER>
    <CHAPTER cnumber="64">
      <VERS vnumber="1">Magistro chori. PSALMUS. David.</VERS>
      <VERS vnumber="2">Exaudi, Deus, vocem meam in meditatione mea;a timore inimici custodi animam meam.</VERS>
      <VERS vnumber="3">Protege me a conventu malignantium,a multitudine operantium iniquitatem.</VERS>
      <VERS vnumber="4">Qui exacuerunt ut gladium linguas suas,intenderunt sagittas suas, venefica verba,</VERS>
      <VERS vnumber="5">ut sagittent in occultis immaculatum.Subito sagittabunt eum et non timebunt,</VERS>
      <VERS vnumber="6">firmaverunt sibi consilium nequam.Disputaverunt, ut absconderent laqueos,dixerunt: " Quis videbit eos? ".</VERS>
      <VERS vnumber="7">Excogitaverunt iniqua, perfecerunt excogitata consilia.Interiora hominis et cor eius abyssus.</VERS>
      <VERS vnumber="8">Et sagittavit illos Deus;subito factae sunt plagae eorum,</VERS>
      <VERS vnumber="9">et infirmavit eos lingua eorum.Caput movebunt omnes, qui videbunt eos,</VERS>
      <VERS vnumber="10">et timebit omnis homo;et annuntiabunt opera Deiet facta eius intellegent.</VERS>
      <VERS vnumber="11">Laetabitur iustus in Domino et sperabit in eo,et gloriabuntur omnes recti corde.</VERS>
    </CHAPTER>
    <CHAPTER cnumber="65">
      <VERS vnumber="1">Magistro chori. PSALMUS. David. Canticum.</VERS>
      <VERS vnumber="2">Te decet hymnus, Deus, in Sion;et tibi reddetur votum in Ierusalem.</VERS>
      <VERS vnumber="3">Qui audis orationem,ad te omnis caro veniet propter iniquitatem.</VERS>
      <VERS vnumber="4">Etsi praevaluerunt super nos impietates nostrae,tu propitiaberis eis.</VERS>
      <VERS vnumber="5">Beatus, quem elegisti et assumpsisti; inhabitabit in atriis tuis.Replebimur bonis domus tuae,sanctitate templi tui.</VERS>
      <VERS vnumber="6">Mirabiliter in aequitateexaudies nos, Deus salutis nostrae,spes omnium finium terrae et maris longinqui.</VERS>
      <VERS vnumber="7">Firmans montes in virtute tua,accinctus potentia.</VERS>
      <VERS vnumber="8">Compescens sonitum maris,sonitum fluctuum eiuset tumultum populorum.</VERS>
      <VERS vnumber="9">Et timebunt, qui habitant terminos terrae, a signis tuis;exitus orientis et occidentis delectabis.</VERS>
      <VERS vnumber="10">Visitasti terram et inebriasti eam;multiplicasti locupletare eam.Flumen Dei repletum est aquis;parasti frumenta illorum,quoniam ita parasti eam.</VERS>
      <VERS vnumber="11">Sulcos eius irrigans, glebas eius complanans;imbribus emollis eam, benedicis germini eius.</VERS>
      <VERS vnumber="12">Coronasti annum benignitate tua,et vestigia tua stillabunt pinguedinem.</VERS>
      <VERS vnumber="13">Stillabunt pascua deserti,et exsultatione colles accingentur.</VERS>
      <VERS vnumber="14">Induta sunt ovibus prata,et valles abundabunt frumento;clamabunt, etenim hymnum dicent.</VERS>
    </CHAPTER>
    <CHAPTER cnumber="66">
      <VERS vnumber="1">Magistro chori. Canticum. PSALMUS.Iubilate Deo, omnis terra,</VERS>
      <VERS vnumber="2">psalmum dicite gloriae nominis eius,glorificate laudem eius.</VERS>
      <VERS vnumber="3">Dicite Deo: " Quam terribilia sunt opera tua.Prae multitudine virtutis tuae blandientur tibi inimici tui.</VERS>
      <VERS vnumber="4">Omnis terra adoret te et psallat tibi,psalmum dicat nomini tuo ".</VERS>
      <VERS vnumber="5">Venite et videte opera Dei,terribilis in adinventionibus super filios hominum.</VERS>
      <VERS vnumber="6">Convertit mare in aridam,et in flumine pertransibunt pede;ibi laetabimur in ipso.</VERS>
      <VERS vnumber="7">Qui dominatur in virtute sua in aeternum,oculi eius super gentes respiciunt;rebelles non exaltentur in semetipsis.</VERS>
      <VERS vnumber="8">Benedicite, gentes, Deum nostrumet auditam facite vocem laudis eius;</VERS>
      <VERS vnumber="9">qui posuit animam nostram ad vitamet non dedit in commotionem pedes nostros.</VERS>
      <VERS vnumber="10">Quoniam probasti nos, Deus;igne nos examinasti, sicut examinatur argentum.</VERS>
      <VERS vnumber="11">Induxisti nos in laqueum,posuisti tribulationes in dorso nostro.</VERS>
      <VERS vnumber="12">Imposuisti homines super capita nostra,transivimus per ignem et aquam,et eduxisti nos in refrigerium.</VERS>
      <VERS vnumber="13">Introibo in domum tuam in holocaustis;reddam tibi vota mea,</VERS>
      <VERS vnumber="14">quae protulerunt labia mea,et locutum est os meum in tribulatione mea.</VERS>
      <VERS vnumber="15">Holocausta medullata offeram tibi cum incenso arietum,offeram tibi boves cum hircis.</VERS>
      <VERS vnumber="16">Venite, audite, et narrabo, omnes, qui timetis Deum,quanta fecit animae meae.</VERS>
      <VERS vnumber="17">Ad ipsum ore meo clamaviet exaltavi in lingua mea.</VERS>
      <VERS vnumber="18">Iniquitatem si aspexi in corde meo,non exaudiet Dominus.</VERS>
      <VERS vnumber="19">Propterea exaudivit Deus,attendit voci deprecationis meae.</VERS>
      <VERS vnumber="20">Benedictus Deus, qui non amovit orationem meamet misericordiam suam a me.</VERS>
    </CHAPTER>
    <CHAPTER cnumber="67">
      <VERS vnumber="1">Magistro chori. Fidibus. PSALMUS. Canticum.</VERS>
      <VERS vnumber="2">Deus misereatur nostri et benedicat nobis;illuminet vultum suum super nos,</VERS>
      <VERS vnumber="3">ut cognoscatur in terra via tua,in omnibus gentibus salutare tuum.</VERS>
      <VERS vnumber="4">Confiteantur tibi populi, Deus;confiteantur tibi populi omnes.</VERS>
      <VERS vnumber="5">Laetentur et exsultent gentes,quoniam iudicas populos in aequitateet gentes in terra dirigis.</VERS>
      <VERS vnumber="6">Confiteantur tibi populi, Deus;confiteantur tibi populi omnes.</VERS>
      <VERS vnumber="7">Terra dedit fructum suum;benedicat nos Deus, Deus noster,</VERS>
      <VERS vnumber="8">benedicat nos Deus,et metuant eum omnes fines terrae.</VERS>
    </CHAPTER>
    <CHAPTER cnumber="68">
      <VERS vnumber="1">Magistro chori. David. PSALMUS. Canticum.</VERS>
      <VERS vnumber="2">Exsurgit Deus, et dissipantur inimici eius;et fugiunt, qui oderunt eum, a facie eius.</VERS>
      <VERS vnumber="3">Sicut dissipatur fumus, tu dissipas;sicut fluit cera a facie ignis,sic pereunt peccatores a facie Dei.</VERS>
      <VERS vnumber="4">Et iusti laetentur et exsultent in conspectu Deiet delectentur in laetitia.</VERS>
      <VERS vnumber="5">Cantate Deo, psalmum dicite nomini eius;iter facite ei, qui fertur super nubes:Dominus nomen illi.Iubilate in conspectu eius;</VERS>
      <VERS vnumber="6">pater orphanorum et iudex viduarum,Deus in habitaculo sancto suo.</VERS>
      <VERS vnumber="7">Deus, qui inhabitare facit desolatos in domo,qui educit vinctos in prosperitatem;verumtamen rebelles habitabunt in arida terra. -</VERS>
      <VERS vnumber="8">Deus, cum egredereris in conspectu populi tui,cum pertransires in deserto,</VERS>
      <VERS vnumber="9">terra mota est, etiam caeli distillaverunta facie Dei Sinai, a facie Dei Israel.</VERS>
      <VERS vnumber="10">Pluviam voluntariam effundebas, Deus;hereditatem tuam infirmatam, tu refecisti eam.</VERS>
      <VERS vnumber="11">Animalia tua habitabant in ea,parasti in bonitate tua pauperi, Deus.</VERS>
      <VERS vnumber="12">Dominus dat verbum;virgines annuntiantes bona sunt agmen ingens:</VERS>
      <VERS vnumber="13">" Reges exercituum fugiunt, fugiunt,et species domus dividit spolia.</VERS>
      <VERS vnumber="14">Et vos dormitis inter medias caulas:alae columbae nitent argento,et pennae eius pallore auri.</VERS>
      <VERS vnumber="15">Dum dispergit Omnipotens reges super eam,nive dealbatur Selmon ".</VERS>
      <VERS vnumber="16">Mons Dei mons Basan,mons cacuminum mons Basan.</VERS>
      <VERS vnumber="17">Ut quid invidetis, montes cacuminum,monti, in quo beneplacitum est Deo inhabitare?Etenim Dominus habitabit in finem.</VERS>
      <VERS vnumber="18">Currus Dei decem milia milium:Dominus venit de Sinai in sancta.</VERS>
      <VERS vnumber="19">Ascendisti in altum, captivam duxisti captivitatem;accepisti in donum homines,ut etiam rebelles habitent apud Dominum Deum.</VERS>
      <VERS vnumber="20">Benedictus Dominus die cotidie;portabit nos Deus salutarium nostrorum.</VERS>
      <VERS vnumber="21">Deus noster, Deus ad salvandum;et Domini, Domini exitus mortis.</VERS>
      <VERS vnumber="22">Verumtamen Deus confringet capita inimicorum suorum,verticem capillatum perambulantium in delictis suis.</VERS>
      <VERS vnumber="23">Dixit Dominus: " Ex Basan reducam,reducam de profundo maris,</VERS>
      <VERS vnumber="24">ut intingatur pes tuus in sanguine,lingua canum tuorum ex inimicis portionem inveniat ".</VERS>
      <VERS vnumber="25">Viderunt ingressus tuos, Deus,ingressus Dei mei, regis mei in sancta.</VERS>
      <VERS vnumber="26">Praecedunt cantores, postremi veniunt psallentes.in medio iuvenculae tympanistriae.</VERS>
      <VERS vnumber="27">" In ecclesiis benedicite Deo,Domino, vos de fontibus Israel ".</VERS>
      <VERS vnumber="28">Ibi Beniamin adulescentulus ducens eos,principes Iudae cum turma sua,principes Zabulon, principesNephthali.</VERS>
      <VERS vnumber="29">Manda, Deus, virtuti tuae;confirma hoc, Deus, quod operatus es in nobis.</VERS>
      <VERS vnumber="30">A templo tuo in Ierusalemtibi afferent reges munera.</VERS>
      <VERS vnumber="31">Increpa feram arundinis,congregationem taurorum in vitulis populorum:prosternant se cum laminis argenti.Dissipa gentes, quae bella volunt.</VERS>
      <VERS vnumber="32">Venient optimates ex Aegypto,Aethiopia praeveniet manus suas Deo.</VERS>
      <VERS vnumber="33">Regna terrae, cantate Deo,psallite Domino, psallite Deo,</VERS>
      <VERS vnumber="34">qui fertur super caelum caeli ad orientem;ecce dabit vocem suam, vocem virtutis.</VERS>
      <VERS vnumber="35">Tribuite virtutem Deo.Super Israel magnificentia eius,et virtus eius in nubibus.</VERS>
      <VERS vnumber="36">Mirabilis, Deus, de sanctuario tuo!Deus Israel ipse tribuet virtutem et fortitudinem plebi suae.Benedictus Deus!</VERS>
    </CHAPTER>
    <CHAPTER cnumber="69">
      <VERS vnumber="1">Magistro chori. Secundum " Lilia... ". David.</VERS>
      <VERS vnumber="2">Salvum me fac, Deus,quoniam venerunt aquae usque ad guttur meum.</VERS>
      <VERS vnumber="3">Infixus sum in limo profundi, et non est substantia;veni in profunda aquarum, et fluctus demersit me.</VERS>
      <VERS vnumber="4">Laboravi clamans, raucae factae sunt fauces meae;defecerunt oculi mei, dum spero in Deum meum.</VERS>
      <VERS vnumber="5">Multiplicati sunt super capillos capitis mei,qui oderunt me gratis.Confortati sunt, qui persecuti sunt me inimici mei mendaces;quae non rapui, tunc exsolvebam.</VERS>
      <VERS vnumber="6">Deus, tu scis insipientiam meam,et delicta mea a te non sunt abscondita.</VERS>
      <VERS vnumber="7">Non erubescant in me, qui exspectant te,Domine, Domine virtutum.Non confundantur super me,qui quaerunt te, Deus Israel.</VERS>
      <VERS vnumber="8">Quoniam propter te sustinui opprobrium,operuit confusio faciem meam;</VERS>
      <VERS vnumber="9">extraneus factus sum fratribus meiset peregrinus filiis matris meae.</VERS>
      <VERS vnumber="10">Quoniam zelus domus tuae comedit me,et opprobria exprobrantium tibi ceciderunt super me.</VERS>
      <VERS vnumber="11">Et flevi in ieiunio animam meam,et factum est in opprobrium mihi.</VERS>
      <VERS vnumber="12">Et posui vestimentum meum cilicium,et factus sum illis in parabolam.</VERS>
      <VERS vnumber="13">Adversum me loquebantur, qui sedebant in porta,et in me canebant, qui bibebant vinum.</VERS>
      <VERS vnumber="14">Ego vero orationem meam ad te, Domine,in tempore beneplaciti, Deus.In multitudine misericordiae tuae exaudi me,in veritate salutis tuae.</VERS>
      <VERS vnumber="15">Eripe me de luto, ut non infigar,eripiar ab iis, qui oderunt me,et de profundis aquarum.</VERS>
      <VERS vnumber="16">Non me demergat fluctus aquarum,neque absorbeat me profundum,neque urgeat super me puteus os suum.</VERS>
      <VERS vnumber="17">Exaudi me, Domine, quoniam benigna est misericordia tua;secundum multitudinem miserationum tuarum respice in me.</VERS>
      <VERS vnumber="18">Et ne avertas faciem tuam a puero tuo;quoniam tribulor, velociter exaudi me.</VERS>
      <VERS vnumber="19">Accede ad animam meam, vindica eam,propter inimicos meos redime me.</VERS>
      <VERS vnumber="20">Tu scis opprobrium meumet confusionem meam et reverentiam meam. -In conspectu tuo sunt omnes, qui tribulant me;</VERS>
      <VERS vnumber="21">opprobrium contrivit cor meum, et elangui.Et sustinui, qui simul contristaretur, et non fuit,et qui consolaretur, et non inveni.</VERS>
      <VERS vnumber="22">Et dederunt in escam meam felet in siti mea potaverunt me aceto.</VERS>
      <VERS vnumber="23">Fiat mensa eorum coram ipsis in laqueumet in retributiones et in scandalum.</VERS>
      <VERS vnumber="24">Obscurentur oculi eorum, ne videant,et lumbos eorum semper infirma.</VERS>
      <VERS vnumber="25">Effunde super eos iram tuam,et furor irae tuae comprehendat eos.</VERS>
      <VERS vnumber="26">Fiat commoratio eorum deserta,et in tabernaculis eorum non sit qui inhabitet.</VERS>
      <VERS vnumber="27">Quoniam, quem tu percussisti, persecuti sunt,et super dolorem eius, quem vulnerasti, addiderunt.</VERS>
      <VERS vnumber="28">Appone iniquitatem super iniquitatem eorum,et non veniant ad iustitiam tuam.</VERS>
      <VERS vnumber="29">Deleantur de libro viventiumet cum iustis non scribantur.</VERS>
      <VERS vnumber="30">Ego autem sum pauper et dolens;salus tua, Deus, suscipit me.</VERS>
      <VERS vnumber="31">Laudabo nomen Dei cum canticoet magnificabo eum in laude.</VERS>
      <VERS vnumber="32">Et placebit Domino super taurum,super vitulum cornua producentem et ungulas.</VERS>
      <VERS vnumber="33">Videant humiles et laetentur;quaerite Deum, et vivet cor vestrum,</VERS>
      <VERS vnumber="34">quoniam exaudivit pauperes Dominuset vinctos suos non despexit.</VERS>
      <VERS vnumber="35">Laudent illum caeli et terra,maria et omnia reptilia in eis.</VERS>
      <VERS vnumber="36">Quoniam Deus salvam faciet Sionet aedificabit civitates Iudae;et inhabitabunt ibi et possidebunt eam.</VERS>
      <VERS vnumber="37">Et semen servorum eius hereditabunt eam;et, qui diligunt nomen eius, habitabunt in ea.</VERS>
    </CHAPTER>
    <CHAPTER cnumber="70">
      <VERS vnumber="1">Magistro chori. David. Ad commemorandum.</VERS>
      <VERS vnumber="2">Deus, in adiutorium meum intende;Domine, ad adiuvandum me festina.</VERS>
      <VERS vnumber="3">Confundantur et revereantur,qui quaerunt animam meam.Avertantur retrorsum et erubescant,qui volunt mihi mala.</VERS>
      <VERS vnumber="4">Convertantur propter confusionem suam,qui dicunt mihi: " Euge, euge ".</VERS>
      <VERS vnumber="5">Exsultent et laetentur in te omnes, qui quaerunt te;et dicant semper: " Magnificetur Deus ",qui diligunt salutare tuum.</VERS>
      <VERS vnumber="6">Ego vero egenus et pauper sum;Deus, ad me festina.Adiutor meus et liberator meus es tu;Domine, ne moreris.</VERS>
    </CHAPTER>
    <CHAPTER cnumber="71">
      <VERS vnumber="1">In te, Domine, speravi,non confundar in aeternum.</VERS>
      <VERS vnumber="2">In iustitia tua libera me et eripe me;inclina ad me aurem tuam et salva me.</VERS>
      <VERS vnumber="3">Esto mihi in rupem praesidiiet in domum munitam, ut salvum me facias,quoniam fortitudo mea et refugium meum es tu.</VERS>
      <VERS vnumber="4">Deus meus, eripe me de manu peccatoriset de manu contra legem agentis et iniqui.</VERS>
      <VERS vnumber="5">Quoniam tu es exspectatio mea, Domine;Domine, spes mea a iuventute mea.</VERS>
      <VERS vnumber="6">Super te innixus sum ex utero,de ventre matris meae tu es susceptor meus;in te laus mea semper.</VERS>
      <VERS vnumber="7">Tamquam prodigium factus sum multis,et tu adiutor fortis. -</VERS>
      <VERS vnumber="8">Repleatur os meum laude tua,tota die magnitudine tua.</VERS>
      <VERS vnumber="9">Ne proicias me in tempore senectutis;cum defecerit virtus mea, ne derelinquas me.</VERS>
      <VERS vnumber="10">Quia dixerunt inimici mei mihi,et, qui observabant animam meam,consilium fecerunt in unum</VERS>
      <VERS vnumber="11">dicentes: " Deus dereliquit eum!Persequimini et comprehenditeeum,quia non est qui eripiat ".</VERS>
      <VERS vnumber="12">Deus, ne elongeris a me;Deus meus, in auxilium meum festina.</VERS>
      <VERS vnumber="13">Confundantur et deficiant adversantes animae meae;operiantur confusione et pudore, qui quaerunt mala mihi.</VERS>
      <VERS vnumber="14">Ego autem semper speraboet adiciam super omnem laudem tuam.</VERS>
      <VERS vnumber="15">Os meum annuntiabit iustitiam tuam,tota die salutare tuum:quae dinumerare nescivi.</VERS>
      <VERS vnumber="16">Veniam ad potentias Domini;Domine, memorabor iustitiae tuae solius.</VERS>
      <VERS vnumber="17">Deus, docuisti me a iuventute mea;et usque nunc annuntiabo mirabilia tua.</VERS>
      <VERS vnumber="18">Et usque in senectam et senium,Deus, ne derelinquas me,donec annuntiem brachium tuumgenerationi omni, quae ventura est.Potentia tua</VERS>
      <VERS vnumber="19">et iustitia tua, Deus,usque in altissima, qui fecisti magnalia:Deus, quis similis tibi?</VERS>
      <VERS vnumber="20">Quantas ostendisti mihi tribulationes multas et malas;iterum vivificasti meet de abyssis terrae iterum reduxisti me.</VERS>
      <VERS vnumber="21">Multiplicabis magnitudinem meam et conversus consolaberis me.</VERS>
      <VERS vnumber="22">Nam et ego confitebor tibiin psalterio veritatem tuam, Deus meus;psallam tibi in cithara, Sanctus Israel.</VERS>
      <VERS vnumber="23">Exsultabunt labia mea, cum cantavero tibi,et anima mea, quam redemisti;</VERS>
      <VERS vnumber="24">sed et lingua mea tota die meditabitur iustitiam tuam,cum confusi et reveriti fuerint, qui quaerunt mala mihi.</VERS>
    </CHAPTER>
    <CHAPTER cnumber="72">
      <VERS vnumber="1">Salomonis. Deus, iudicium tuum regi daet iustitiam tuam filio regis;</VERS>
      <VERS vnumber="2">iudicet populum tuum in iustitiaet pauperes tuos in iudicio.</VERS>
      <VERS vnumber="3">Afferant montes pacem populo,et colles iustitiam.</VERS>
      <VERS vnumber="4">Iudicabit pauperes populiet salvos faciet filios inopiset humiliabit calumniatorem.</VERS>
      <VERS vnumber="5">Et permanebit cum sole et ante lunamin generatione et generationem.</VERS>
      <VERS vnumber="6">Descendet sicut pluvia in gramen,et sicut imber irrigans terram.</VERS>
      <VERS vnumber="7">Florebit in diebus eius iustitia et abundantia pacis,donec auferatur luna.</VERS>
      <VERS vnumber="8">Et dominabitur a mari usque ad mareet a flumine usque ad terminos orbis terrarum.</VERS>
      <VERS vnumber="9">Coram illo procident incolae deserti,et inimici eius terram lingent.</VERS>
      <VERS vnumber="10">Reges Tharsis et insulae munera offerent,reges Arabum et Saba dona adducent.</VERS>
      <VERS vnumber="11">Et adorabunt eum omnes reges, omnes gentes servient ei.</VERS>
      <VERS vnumber="12">Quia liberabit inopem clamantemet pauperem, cui non erat adiutor.</VERS>
      <VERS vnumber="13">Parcet pauperi et inopiet animas pauperum salvas faciet.</VERS>
      <VERS vnumber="14">Ex oppressione et violentia redimet animas eorum,et pretiosus erit sanguis eorum coram illo. -</VERS>
      <VERS vnumber="15">Et vivet, et dabitur ei de auro Arabiae, et orabunt pro ipso semper; tota die benedicent ei.</VERS>
      <VERS vnumber="16">Et erit ubertas frumenti in terra, in summis montium fluctuabit, sicut Libanus fructus eius;et florebunt de civitate sicut fenum terrae.</VERS>
      <VERS vnumber="17">Sit nomen eius benedictum in saecula,ante solem permanebit nomen eius.Et benedicentur in ipso omnes tribus terrae,omnes gentes magnificabunt eum.</VERS>
      <VERS vnumber="18">Benedictus Dominus Deus, Deus Israel,qui facit mirabilia solus.</VERS>
      <VERS vnumber="19">Et benedictum nomen maiestatis eius in aeternum;et replebitur maiestate eius omnis terra. Fiat, fiat.</VERS>
    </CHAPTER>
    <CHAPTER cnumber="73">
      <VERS vnumber="1">PSALMUS. Asaph.Quam bonus rectis est Deus,Deus his, qui mundo sunt corde!</VERS>
      <VERS vnumber="2">Mei autem paene moti sunt pedes,paene effusi sunt gressus mei,</VERS>
      <VERS vnumber="3">quia zelavi super gloriantes,pacem peccatorum videns.</VERS>
      <VERS vnumber="4">Quia non sunt eis impedimenta,sanus et pinguis est venter eorum.</VERS>
      <VERS vnumber="5">In labore mortalium non suntet cum hominibus non flagellantur.</VERS>
      <VERS vnumber="6">Ideo quasi torques est eis superbia,et tamquam indumentum operuit eos violentia.</VERS>
      <VERS vnumber="7">Prodit quasi ex adipe iniquitas eorum,erumpunt cogitationes cordis.</VERS>
      <VERS vnumber="8">Subsannaverunt et locuti sunt nequitiam,iniquitatem ab excelso locuti sunt.</VERS>
      <VERS vnumber="9">Posuerunt in caelo os suum,et lingua eorum transivit in terra.</VERS>
      <VERS vnumber="10">Ideo in alto sedent,et aquae plenae non pervenient ad eos.</VERS>
      <VERS vnumber="11">Et dixerunt: " Quomodo scit Deus,et si est scientia in Excelso? ".</VERS>
      <VERS vnumber="12">Ecce ipsi peccatores et abundantes in saeculomultiplicaverunt divitias.</VERS>
      <VERS vnumber="13">Et dixi: " Ergo sine causa mundavi cor meumet lavi in innocentia manus meas;</VERS>
      <VERS vnumber="14">et fui flagellatus tota die,et castigatio mea in matutinis ".</VERS>
      <VERS vnumber="15">Si dixissem: " Loquar ut illi ",ecce generationem filiorum tuorum prodidissem.</VERS>
      <VERS vnumber="16">Et cogitabam, ut cognoscerem hoc;labor erat in oculis meis,</VERS>
      <VERS vnumber="17">donec intravi in sanctuarium Deiet intellexi novissima eorum.</VERS>
      <VERS vnumber="18">Verumtamen in lubrico posuisti eos,deiecisti eos in ruinas.</VERS>
      <VERS vnumber="19">Quomodo facti sunt in desolationem!Subito defecerunt, perierunt prae horrore.</VERS>
      <VERS vnumber="20">Velut somnium evigilantis, Domine,surgens imaginem ipsorum contemnes.</VERS>
      <VERS vnumber="21">Quia exacerbatum est cor meum,et renes mei compuncti sunt;</VERS>
      <VERS vnumber="22">et ego insipiens factus sum et nescivi:ut iumentum factus sum apud te.</VERS>
      <VERS vnumber="23">Ego autem semper tecum;tenuisti manum dexteram meam.</VERS>
      <VERS vnumber="24">In consilio tuo deduces meet postea cum gloria suscipies me.</VERS>
      <VERS vnumber="25">Quis enim mihi est in caelo?Et tecum nihil volui super terram.</VERS>
      <VERS vnumber="26">Defecit caro mea et cor meum;Deus cordis mei, et pars mea Deus in aeternum.</VERS>
      <VERS vnumber="27">Quia ecce, qui elongant se a te, peribunt;perdidisti omnes, qui fornicantur abs te.</VERS>
      <VERS vnumber="28">Mihi autem adhaerere Deo bonum est,ponere in Domino Deo spem meam,ut annuntiem omnes operationes tuasin portis filiae Sion.</VERS>
    </CHAPTER>
    <CHAPTER cnumber="74">
      <VERS vnumber="1">Maskil. Asaph.Ut quid, Deus, reppulisti in finem,iratus est furor tuus super oves pascuae tuae?</VERS>
      <VERS vnumber="2">Memor esto congregationis tuae,quam possedisti ab initio.Redemisti virgam hereditatis tuae: mons Sion, in quo habitasti.</VERS>
      <VERS vnumber="3">Leva gressus tuos in ruinas sempiternas:omnia vastavit inimicus in sancto.</VERS>
      <VERS vnumber="4">Rugierunt, qui oderunt te,in medio congregationis tuae;posuerunt signa sua in signa.</VERS>
      <VERS vnumber="5">Visi sunt quasi in altum securim vibrantesin silva condensa.</VERS>
      <VERS vnumber="6">Exciderunt ianuas eius in idipsum;in securi et ascia deiecerunt.</VERS>
      <VERS vnumber="7">Incenderunt igni sanctuarium tuum,in terram polluerunt tabernaculum nominis tui;</VERS>
      <VERS vnumber="8">dixerunt in corde suo: " Opprimamus eos simul ".Combusserunt omnes congregationes Dei in terra.</VERS>
      <VERS vnumber="9">Signa nostra non vidimus;iam non est propheta,et apud nos non est qui cognoscat amplius.</VERS>
      <VERS vnumber="10">Usquequo, Deus, improperabit inimicus,spernet adversarius nomen tuum in finem?</VERS>
      <VERS vnumber="11">Ut quid avertis manum tuamet tenes dexteram tuam in medio sinu tuo?</VERS>
      <VERS vnumber="12">Deus autem rex noster ante saecula,operatus est salutes in medio terrae.</VERS>
      <VERS vnumber="13">Tu conscidisti in virtute tua mare,contribulasti capita draconum in aquis.</VERS>
      <VERS vnumber="14">Tu confregisti capita Leviathan,dedisti eum escam monstris maris.</VERS>
      <VERS vnumber="15">Tu dirupisti fontes et torrentes;tu siccasti fluvios perennes.</VERS>
      <VERS vnumber="16">Tuus est dies, et tua est nox,tu fabricatus es luminaria et solem.</VERS>
      <VERS vnumber="17">Tu statuisti omnes terminos terrae,aestatem et hiemem, tu plasmasti ea.</VERS>
      <VERS vnumber="18">Memor esto huius:inimicus improperavit Domino,et populus insipiens sprevit nomen tuum.</VERS>
      <VERS vnumber="19">Ne tradas bestiis animas confitentes tibiet animas pauperum tuorum ne obliviscaris in finem.</VERS>
      <VERS vnumber="20">Respice in testamentum,quia repleta sunt latibula terrae tentoriis violentiae.</VERS>
      <VERS vnumber="21">Ne revertatur humilis factus confusus;pauper et inops laudabunt nomen tuum.</VERS>
      <VERS vnumber="22">Exsurge, Deus, iudica causam tuam;memor esto improperiorum tuorum,quae ab insipiente fiunt tota die.</VERS>
      <VERS vnumber="23">Ne obliviscaris voces inimicorum tuorum;tumultus adversariorum tuorum ascendit semper.</VERS>
    </CHAPTER>
    <CHAPTER cnumber="75">
      <VERS vnumber="1">Magistro chori. Secundum " Ne destruxeris ".PSALMUS. Asaph. Canticum.</VERS>
      <VERS vnumber="2">Confitebimur tibi, Deus;confitebimur et invocabimus nomen tuum:narrabimus mirabilia tua.</VERS>
      <VERS vnumber="3">Cum statuero tempus,ego iustitias iudicabo.</VERS>
      <VERS vnumber="4">Si liquefacta est terra et omnes, qui habitant in ea,ego confirmavi columnas eius.</VERS>
      <VERS vnumber="5">Dixi gloriantibus: " Nolite gloriari! "et delinquentibus: "Nolite exaltare cornu!</VERS>
      <VERS vnumber="6">Nolite exaltare in altum cornu vestrum;nolite loqui adversus Deum proterva ".</VERS>
      <VERS vnumber="7">Quia neque ab oriente neque ab occidenteneque a desertis exaltatio.</VERS>
      <VERS vnumber="8">Quoniam Deus iudex est:hunc humiliat et hunc exaltat.</VERS>
      <VERS vnumber="9">Quia calix in manu Dominivini meri plenus mixto.Et inclinavit ex hoc in hoc;verumtamen usque ad faeces epotabunt,bibent omnes peccatores terrae.</VERS>
      <VERS vnumber="10">Ego autem annuntiabo in saeculum,cantabo Deo Iacob.</VERS>
      <VERS vnumber="11">Et omnia cornua peccatorum confringam,et exaltabuntur cornua iusti.</VERS>
    </CHAPTER>
    <CHAPTER cnumber="76">
      <VERS vnumber="1">Magistro chori. Fidibus. PSALMUS. Asaph. Canticum.</VERS>
      <VERS vnumber="2">Notus in Iudaea Deus,in Israel magnum nomen eius.</VERS>
      <VERS vnumber="3">Et est in Salem tabernaculum eius,et habitatio eius in Sion.</VERS>
      <VERS vnumber="4">Ibi confregit coruscationes arcus,scutum, gladium et bellum.</VERS>
      <VERS vnumber="5">Illuminans tu, Mirabilis,a montibus direptionis.</VERS>
      <VERS vnumber="6">Spoliati sunt potentes corde, dormierunt somnum suum,et non invenerunt omnes viri fortes manus suas.</VERS>
      <VERS vnumber="7">Ab increpatione tua, Deus Iacob,dormitaverunt auriga et equus.</VERS>
      <VERS vnumber="8">Tu terribilis es, et quis resistet tibi?Ex tunc ira tua.</VERS>
      <VERS vnumber="9">De caelo auditum fecisti iudicium;terra tremuit et quievit,</VERS>
      <VERS vnumber="10">cum exsurgeret in iudicium Deus,ut salvos faceret omnes mansuetos terrae.</VERS>
      <VERS vnumber="11">Quoniam furor hominis confitebitur tibi,et reliquiae furoris diem festum agent tibi.</VERS>
      <VERS vnumber="12">Vovete et reddite Domino Deo vestro;omnes in circuitu eius afferant munera Terribili,</VERS>
      <VERS vnumber="13">ei, qui aufert spiritum principum,terribili apud reges terrae.</VERS>
    </CHAPTER>
    <CHAPTER cnumber="77">
      <VERS vnumber="1">Magistro chori. Secundum Idithun. Asaph. PSALMUS.</VERS>
      <VERS vnumber="2">Voce mea ad Dominum clamavi;voce mea ad Deum, et intendit mihi.</VERS>
      <VERS vnumber="3">In die tribulationis meae Deum exquisivi,manus meae nocte expansae suntet non fatigantur.Renuit consolari anima mea;</VERS>
      <VERS vnumber="4">memor sum Dei et ingemisco,exerceor, et deficit spiritus meus.</VERS>
      <VERS vnumber="5">Vigiles tenuisti palpebras oculi mei; turbatus sum et non sum locutus.</VERS>
      <VERS vnumber="6">Cogitavi dies antiquoset annos aeternos in mente habui.</VERS>
      <VERS vnumber="7">Meditatus sum nocte cum corde meoet exercitabar et scobebam spiritum meum.</VERS>
      <VERS vnumber="8">Numquid in aeternum proiciet Deus,aut non apponet, ut complacitior sit adhuc?</VERS>
      <VERS vnumber="9">Aut deficiet in finem misericordia sua,cessabit verbum a generatione in generationem?</VERS>
      <VERS vnumber="10">Aut obliviscetur misereri Deus,aut continebit in ira sua misericordias suas?</VERS>
      <VERS vnumber="11">Et dixi: " Hoc vulnus meum:mutatio dexterae Excelsi ".</VERS>
      <VERS vnumber="12">Memor ero operum Domini,memor ero ab initio mirabilium tuorum.</VERS>
      <VERS vnumber="13">Et meditabor in omnibus operibus tuiset in adinventionibus tuis exercebor.</VERS>
      <VERS vnumber="14">Deus, in sancto via tua;quis deus magnus sicut Deus noster?</VERS>
      <VERS vnumber="15">Tu es Deus, qui facis mirabilia,notam fecisti in populis virtutem tuam.</VERS>
      <VERS vnumber="16">Redemisti in brachio tuo populum tuum,filios Iacob et Ioseph.</VERS>
      <VERS vnumber="17">Viderunt te aquae, Deus,viderunt te aquae et doluerunt;etenim commotae sunt abyssi.</VERS>
      <VERS vnumber="18">Effuderunt aquas nubila,vocem dederunt nubes,etenim sagittae tuae transeunt.</VERS>
      <VERS vnumber="19">Vox tonitrui tui in rota;illuxerunt coruscationes tuae orbi terrae,commota est et contremuit terra.</VERS>
      <VERS vnumber="20">In mari via tua, et semitae tuae in aquis multis;et vestigia tua non cognoscuntur.</VERS>
      <VERS vnumber="21">Deduxisti sicut oves populum tuumin manu Moysi et Aaron.</VERS>
    </CHAPTER>
    <CHAPTER cnumber="78">
      <VERS vnumber="1">Maskil. Asaph.Attendite, popule meus, doctrinam meam;inclinate aurem vestram in verba oris mei.</VERS>
      <VERS vnumber="2">Aperiam in parabolis os meum,eloquar arcana aetatis antiquae.</VERS>
      <VERS vnumber="3">Quanta audivimus et cognovimus ea,et patres nostri narraverunt nobis,</VERS>
      <VERS vnumber="4">non occultabimus a filiis eorum,generationi alteri narranteslaudes Domini et virtutes eiuset mirabilia eius, quae fecit.</VERS>
      <VERS vnumber="5">Constituit testimonium in Iacobet legem posuit in Israel;quanta mandaverat patribus nostrisnota facere ea filiis suis,</VERS>
      <VERS vnumber="6">ut cognoscat generatio altera,filii, qui nascentur.Exsurgent et narrabunt filiis suis,</VERS>
      <VERS vnumber="7">ut ponant in Deo spem suamet non obliviscantur operum Deiet mandata eius custodiant.</VERS>
      <VERS vnumber="8">Ne fiant sicut patres eorum,generatio rebellis et exasperans;generatio, quae non firmavit cor suum,et non fuit fidelis Deo spiritus eius.</VERS>
      <VERS vnumber="9">Filii Ephraim, intendentes et mittentes arcum,conversi sunt in die belli.</VERS>
      <VERS vnumber="10">Non custodierunt testamentum Deiet in lege eius renuerunt ambulare.</VERS>
      <VERS vnumber="11">Et obliti sunt factorum eiuset mirabilium eius, quae ostendit eis.</VERS>
      <VERS vnumber="12">Coram patribus eorum fecit mirabiliain terra Aegypti, in campo Taneos.</VERS>
      <VERS vnumber="13">Scidit mare et perduxit eoset statuit aquas quasi in utre.</VERS>
      <VERS vnumber="14">Et deduxit eos in nube per diemet per totam noctem in illuminatione ignis.</VERS>
      <VERS vnumber="15">Scidit petram in eremoet adaquavit eos velut abyssus multa.</VERS>
      <VERS vnumber="16">Et eduxit rivulos de petraet deduxit tamquam flumina aquas.</VERS>
      <VERS vnumber="17">Et apposuerunt adhuc peccare ei,in iram excitaverunt Excelsum in inaquoso.</VERS>
      <VERS vnumber="18">Et tentaverunt Deum in cordibus suis,petentes escas animabus suis;</VERS>
      <VERS vnumber="19">et contra Deum locuti sunt,dixerunt: " Numquid poterit Deus parare mensam in deserto? ".</VERS>
      <VERS vnumber="20">Ecce percussit petram, et fluxerunt aquae,et torrentes inundaverunt. Numquid et panem poterit dareaut parare carnes populo suo? ".</VERS>
      <VERS vnumber="21">Ideo audivit Dominus et exarsit,et ignis accensus est in Iacob,et ira ascendit in Israel.</VERS>
      <VERS vnumber="22">Quia non crediderunt in Deonec speraverunt in salutari eius.</VERS>
      <VERS vnumber="23">Verumtamen mandavit nubibus desuperet ianuas caeli aperuit;</VERS>
      <VERS vnumber="24">et pluit illis manna ad manducandumet panem caeli dedit eis:</VERS>
      <VERS vnumber="25">panem angelorum manducavit homo;cibaria misit eis ad abundantiam.</VERS>
      <VERS vnumber="26">Excitavit austrum in caeloet induxit in virtute sua africum;</VERS>
      <VERS vnumber="27">et pluit super eos sicut pulverem carneset sicut arenam maris volatilia pennata:</VERS>
      <VERS vnumber="28">et ceciderunt in medio castrorum eorum,circa tabernacula eorum.</VERS>
      <VERS vnumber="29">Et manducaverunt et saturati sunt nimis,et desiderium eorum attulit eis.</VERS>
      <VERS vnumber="30">Nondum recesserant a desiderio suo,adhuc escae eorum erant in ore ipsorum,</VERS>
      <VERS vnumber="31">et ira Dei ascendit super eoset occidit pingues eorumet electos Israel prostravit.</VERS>
      <VERS vnumber="32">In omnibus his peccaverunt adhucet non crediderunt in mirabilibus eius;</VERS>
      <VERS vnumber="33">et consumpsit in halitu dies eorumet annos eorum cum festinatione.</VERS>
      <VERS vnumber="34">Cum occideret eos, quaerebant eumet conversi veniebant diluculo ad eum;</VERS>
      <VERS vnumber="35">et rememorati sunt quia Deus adiutor est eorum,et Deus Excelsus redemptor eorum est.</VERS>
      <VERS vnumber="36">Et suaserunt ei in ore suoet lingua sua mentiti sunt ei;</VERS>
      <VERS vnumber="37">cor autem eorum non erat rectum cum eo,nec fideles erant in testamento eius.</VERS>
      <VERS vnumber="38">Ipse autem est misericorset propitiatur iniquitati et non disperdit.Saepe avertit iram suamet non accendit omnem furorem suum.</VERS>
      <VERS vnumber="39">Et recordatus est quia caro sunt,spiritus vadens et non rediens.</VERS>
      <VERS vnumber="40">Quoties exacerbaverunt eum in deserto,in iram concitaverunt eum in inaquoso!</VERS>
      <VERS vnumber="41">Et reversi sunt et tentaverunt Deumet Sanctum Israel exacerbaverunt.</VERS>
      <VERS vnumber="42">Non sunt recordati manus eius,diei, qua redemit eos de manu tribulantis.</VERS>
      <VERS vnumber="43">Cum posuit in Aegypto signa suaet prodigia sua in campo Taneos.</VERS>
      <VERS vnumber="44">Convertit in sanguinem flumina eorumet rivulos eorum, ne biberent.</VERS>
      <VERS vnumber="45">Misit in eos coenomyiam et comedit eos,ranam et perdidit eos.</VERS>
      <VERS vnumber="46">Dedit brucho fructus eorum,labores eorum locustae.</VERS>
      <VERS vnumber="47">Occidit in grandine vineas eorum,moros eorum in pruina.</VERS>
      <VERS vnumber="48">Tradidit grandini iumenta eorumet greges eorum flammae ignis.</VERS>
      <VERS vnumber="49">Misit in eos ardorem irae suae,indignationem et comminationem et angustiam,immissionem angelorum malorum.</VERS>
      <VERS vnumber="50">Complanavit semitam irae suae;non pepercit a morte animabus eorumet vitam eorum in peste conclusit.</VERS>
      <VERS vnumber="51">Percussit omne primogenitum in terra Aegypti,primitias roboris eorum in tabernaculis Cham.</VERS>
      <VERS vnumber="52">Abstulit sicut oves populum suumet perduxit eos tamquam gregem in deserto.</VERS>
      <VERS vnumber="53">Deduxit eos in spe, et non timuerunt,et inimicos eorum operuit mare.</VERS>
      <VERS vnumber="54">Et induxit eos in fines sanctificationis suae,in montem, quem acquisivit dextera eius.</VERS>
      <VERS vnumber="55">Et eiecit a facie eorum genteset divisit eis terram in funiculo hereditatiset habitare fecit in tabernaculis eorum tribus Israel.</VERS>
      <VERS vnumber="56">Et tentaverunt et exacerbaverunt Deum Excelsumet testimonia eius non custodierunt.</VERS>
      <VERS vnumber="57">Recesserunt et praevaricati sunt,quemadmodum patres eorum;conversi sunt retro ut arcus pravus.</VERS>
      <VERS vnumber="58">In iram concitaverunt eum in collibus suiset in sculptilibus suis ad aemulationem eum provocaverunt.</VERS>
      <VERS vnumber="59">Audivit Deus et exarsitet sprevit valde Israel.</VERS>
      <VERS vnumber="60">Et reppulit habitaculum Silo,tabernaculum, ubi habitavit in hominibus.</VERS>
      <VERS vnumber="61">Et tradidit in captivitatem virtutem suamet pulchritudinem suam in manus inimici.</VERS>
      <VERS vnumber="62">Et conclusit in gladio populum suumet in hereditatem suam exarsit.</VERS>
      <VERS vnumber="63">Iuvenes eorum comedit ignis,et virgines eorum non sunt desponsatae.</VERS>
      <VERS vnumber="64">Sacerdotes eorum in gladio ceciderunt,et viduae eorum non plorabantur.</VERS>
      <VERS vnumber="65">Et excitatus est tamquam dormiens Dominus,tamquam potens crapulatus a vino.</VERS>
      <VERS vnumber="66">Et percussit inimicos suos in posteriora,opprobrium sempiternum dedit illis.</VERS>
      <VERS vnumber="67">Et reppulit tabernaculum Iosephet tribum Ephraim non elegit,</VERS>
      <VERS vnumber="68">sed elegit tribum Iudae,montem Sion, quem dilexit.</VERS>
      <VERS vnumber="69">Et aedificavit sicut excelsum sanctuarium suum,sicut terram, quam fundavit in saecula.</VERS>
      <VERS vnumber="70">Et elegit David servum suumet sustulit eum de gregibus ovium,</VERS>
      <VERS vnumber="71">de post fetantes accepit eum:pascere Iacob populum suumet Israel hereditatem suam.</VERS>
      <VERS vnumber="72">Et pavit eos in innocentia cordis suiet in prudentia manuum suarum deduxit eos.</VERS>
    </CHAPTER>
    <CHAPTER cnumber="79">
      <VERS vnumber="1">PSALMUS. Asaph.Deus, venerunt gentes in hereditatem tuam,polluerunt templum sanctum tuum,posuerunt Ierusalem in ruinas.</VERS>
      <VERS vnumber="2">Dederunt morticina servorum tuorum escas volatilibus caeli,carnes sanctorum tuorum bestiis terrae.</VERS>
      <VERS vnumber="3">Effuderunt sanguinem eorum tamquam aquamin circuitu Ierusalem, et non erat qui sepeliret.</VERS>
      <VERS vnumber="4">Facti sumus opprobrium vicinis nostris,subsannatio et illusio his, qui in circuitu nostro sunt.</VERS>
      <VERS vnumber="5">Usquequo, Domine? Irasceris in finem?Accendetur velut ignis zelus tuus?</VERS>
      <VERS vnumber="6">Effunde iram tuam in gentes, quae te non noverunt,et in regna, quae nomen tuum non invocaverunt,</VERS>
      <VERS vnumber="7">quia comederunt Iacobet sedem eius desolaverunt.</VERS>
      <VERS vnumber="8">Ne memineris iniquitatum patrum nostrorum,cito anticipent nos misericordiae tuae,quia pauperes facti sumus nimis.</VERS>
      <VERS vnumber="9">Adiuva nos, Deus salutaris nostri,propter gloriam nominis tui et libera nos;et propitius esto peccatis nostris propter nomen tuum.</VERS>
      <VERS vnumber="10">Quare dicent in gentibus: " Ubi est Deus eorum? ".Innotescat in nationibus coram oculis nostrisultio sanguinis servorum tuorum, qui effusus est.</VERS>
      <VERS vnumber="11">Introeat in conspectu tuo gemitus compeditorum;secundum magnitudinem brachii tuisuperstites relinque filios mortis.</VERS>
      <VERS vnumber="12">Et redde vicinis nostris septuplum in sinu eorum,improperium ipsorum, quod exprobraverunt tibi, Domine.</VERS>
      <VERS vnumber="13">Nos autem, populus tuus et oves pascuae tuae,confitebimur tibi in saeculum;in generationem et generationem annuntiabimus laudem tuam.</VERS>
    </CHAPTER>
    <CHAPTER cnumber="80">
      <VERS vnumber="1">Magistro chori. Secundum " Lilium praecepti ".Asaph. PSALMUS.</VERS>
      <VERS vnumber="2">Qui pascis Israel, intende,qui deducis velut ovem Ioseph.Qui sedes super cherubim, effulge</VERS>
      <VERS vnumber="3">coram Ephraim, Beniamin et Manasse.Excita potentiam tuam et veni,ut salvos facias nos.</VERS>
      <VERS vnumber="4">Deus, converte nos,illustra faciem tuam, et salvi erimus.</VERS>
      <VERS vnumber="5">Domine, Deus virtutum,quousque irasceris super orationem populi tui?</VERS>
      <VERS vnumber="6">Cibasti nos pane lacrimarumet potum dedisti nobis in lacrimis copiose.</VERS>
      <VERS vnumber="7">Posuisti nos in contradictionem vicinis nostris,et inimici nostri subsannaverunt nos.</VERS>
      <VERS vnumber="8">Deus virtutum, converte nos,illustra faciem tuam, et salvi erimus.</VERS>
      <VERS vnumber="9">Vineam de Aegypto transtulisti,eiecisti gentes et plantasti eam.</VERS>
      <VERS vnumber="10">Purgasti locum in conspectu eius,plantasti radices eius, et implevit terram.</VERS>
      <VERS vnumber="11">Operti sunt montes umbra eius,et ramis eius cedri Dei;</VERS>
      <VERS vnumber="12">extendit palmites suos usque ad mareet usque ad flumen propagines suas.</VERS>
      <VERS vnumber="13">Ut quid destruxisti maceriam eius,et vindemiant eam omnes, qui praetergrediuntur viam?</VERS>
      <VERS vnumber="14">Exterminavit eam aper de silva,et singularis ferus depastus est eam.</VERS>
      <VERS vnumber="15">Deus virtutum, convertere,respice de caelo et vide et visita vineam istam.</VERS>
      <VERS vnumber="16">Et protege eam, quam plantavit dextera tua,et super filium hominis, quem confirmasti tibi.</VERS>
      <VERS vnumber="17">Incensa est igni et suffossa;ab increpatione vultus tui peribunt.</VERS>
      <VERS vnumber="18">Fiat manus tua super virum dexterae tuae,super filium hominis, quem confirmasti tibi.</VERS>
      <VERS vnumber="19">Et non discedemus a te, vivificabis nos,et nomen tuum invocabimus.</VERS>
      <VERS vnumber="20">Domine, Deus virtutum, converte noset illustra faciem tuam, et salvi erimus.</VERS>
    </CHAPTER>
    <CHAPTER cnumber="81">
      <VERS vnumber="1">Magistro chori. Secundum " Torcularia... ". Asaph.</VERS>
      <VERS vnumber="2">Exsultate Deo adiutori nostro;iubilate Deo Iacob.</VERS>
      <VERS vnumber="3">Sumite psalmum et date tympanum,psalterium iucundum cum cithara.</VERS>
      <VERS vnumber="4">Bucinate in neomenia tuba,in die plenae lunae, in sollemnitate nostra.</VERS>
      <VERS vnumber="5">Quia praeceptum in Israel est,et iudicium Deo Iacob.</VERS>
      <VERS vnumber="6">Testimonium in Ioseph posuit illud,cum exiret de terra Aegypti;sermonem, quem non noveram, audivi:</VERS>
      <VERS vnumber="7">" Diverti ab oneribus dorsum eius;manus eius a cophino recesserunt.</VERS>
      <VERS vnumber="8">In tribulatione invocasti me, et liberavi te,exaudivi te in abscondito tempestatis,probavi te apud aquam Meriba.</VERS>
      <VERS vnumber="9">Audi, populus meus, et contestabor te;Israel, utinam audias me!</VERS>
      <VERS vnumber="10">Non erit in te deus alienus,neque adorabis deum extraneum.</VERS>
      <VERS vnumber="11">Ego enim sum Dominus Deus tuus,qui eduxi te de terra Aegypti;dilata os tuum, et implebo illud.</VERS>
      <VERS vnumber="12">Et non audivit populus meus vocem meam,et Israel non intendit mihi.</VERS>
      <VERS vnumber="13">Et dimisi eos secundum duritiam cordis eorum,ibunt in adinventionibus suis.</VERS>
      <VERS vnumber="14">Si populus meus audisset me,Israel si in viis meis ambulasset!</VERS>
      <VERS vnumber="15">In brevi inimicos eorum humiliassemet super tribulantes eos misissem manum meam.</VERS>
      <VERS vnumber="16">Inimici Domini blandirentur ei,et esset sors eorum in saecula;</VERS>
      <VERS vnumber="17">et cibarem eos ex adipe frumentiet de petra melle saturarem eos ".</VERS>
    </CHAPTER>
    <CHAPTER cnumber="82">
      <VERS vnumber="1">PSALMUS. Asaph.Deus stetit in concilio divino,in medio deorum iudicat.</VERS>
      <VERS vnumber="2">" Usquequo iudicabitis iniqueet facies peccatorum sumetis?</VERS>
      <VERS vnumber="3">Iudicate egeno et pupillo,humilem et pauperem iustificate.</VERS>
      <VERS vnumber="4">Eripite pauperemet egenum de manu peccatoris liberate ".</VERS>
      <VERS vnumber="5">Nescierunt neque intellexerunt, in tenebris ambulant;movebuntur omnia fundamenta terrae.</VERS>
      <VERS vnumber="6">Ego dixi: " Dii estis,et filii Excelsi omnes ".</VERS>
      <VERS vnumber="7">Vos autem sicut homines morieminiet sicut unus de principibus cadetis.</VERS>
      <VERS vnumber="8">Surge, Deus, iudica terram,quoniam tu hereditabis in omnibus gentibus.</VERS>
    </CHAPTER>
    <CHAPTER cnumber="83">
      <VERS vnumber="1">Canticum. PSALMUS. Asaph.</VERS>
      <VERS vnumber="2">Deus, ne quiescas, ne taceasneque compescaris, Deus,</VERS>
      <VERS vnumber="3">quoniam ecce inimici tui fremuerunt,et, qui oderunt te, extulerunt caput.</VERS>
      <VERS vnumber="4">Adversus populum tuum malignaverunt consiliumet cogitaverunt adversus eos, quos abscondisti tibi.</VERS>
      <VERS vnumber="5">Dixerunt: " Venite, et disperdamus eos de gente,et non memoretur nomen Israel ultra! ".</VERS>
      <VERS vnumber="6">Quoniam cogitaverunt unanimiter,adversum te testamentum statuerunt:</VERS>
      <VERS vnumber="7">tabernacula Idumaeorum et Ismaelitae,Moab et Agareni,</VERS>
      <VERS vnumber="8">Gebal et Ammon et Amalec,Philistaea cum habitantibus Tyrum.</VERS>
      <VERS vnumber="9">Etenim Assur sociabatur cum illis;facti sunt in adiutorium filiis Lot.</VERS>
      <VERS vnumber="10">Fac illis sicut Madian et Sisarae,sicut Iabin in torrente Cison.</VERS>
      <VERS vnumber="11">Disperierunt in Endor,facti sunt ut stercus super terram.</VERS>
      <VERS vnumber="12">Pone duces eorum sicut Oreb et Zebet Zebee et Salmana, omnes principes eorum,</VERS>
      <VERS vnumber="13">qui dixerunt: Hereditate possideamus pascua Dei! ".</VERS>
      <VERS vnumber="14">Deus meus, pone illos ut rotamet sicut stipulam ante ventum.</VERS>
      <VERS vnumber="15">Sicut ignis, qui comburit silvam,et sicut flamma devorans montes,</VERS>
      <VERS vnumber="16">ita persequeris illos in tempestate tuaet in procella tua turbabis eos.</VERS>
      <VERS vnumber="17">Imple facies eorum ignominia,et quaerent nomen tuum, Domine.</VERS>
      <VERS vnumber="18">Erubescant et conturbentur in saeculum saeculiet confundantur et pereant;</VERS>
      <VERS vnumber="19">et cognoscant quia nomen tibi Dominus:tu solus Altissimus super omnem terram.</VERS>
    </CHAPTER>
    <CHAPTER cnumber="84">
      <VERS vnumber="1">Magistro chori. Secundum " Torcularia ".Filiorum Core. PSALMUS.</VERS>
      <VERS vnumber="2">Quam dilecta tabernacula tua, Domine virtutum!</VERS>
      <VERS vnumber="3">Concupiscit et deficit anima mea in atria Domini.Cor meum et caro mea exsultaverunt in Deum vivum.</VERS>
      <VERS vnumber="4">Etenim passer invenit sibi domum,et turtur nidum sibi, ubi ponat pullos suos:altaria tua, Domine virtutum, rex meus et Deus meus.</VERS>
      <VERS vnumber="5">Beati, qui habitant in domo tua:in perpetuum laudabunt te.</VERS>
      <VERS vnumber="6">Beatus vir, cuius est auxilium abs te,ascensiones in corde suo disposuit.</VERS>
      <VERS vnumber="7">Transeuntes per vallem sitientemin fontem ponent eam,etenim benedictionibus vestiet eam pluvia matutina.</VERS>
      <VERS vnumber="8">Ibunt de virtute in virtutem,videbitur Deus deorum in Sion.</VERS>
      <VERS vnumber="9">Domine, Deus virtutum, exaudi orationem meam;auribus percipe, Deus Iacob.</VERS>
      <VERS vnumber="10">Protector noster aspice, Deus,et respice in faciem christi tui.</VERS>
      <VERS vnumber="11">Quia melior est dies una in atriis tuis super milia,elegi ad limen esse in domo Dei meimagis quam habitare in tabernaculis peccatorum.</VERS>
      <VERS vnumber="12">Quia sol et scutum est Dominus Deus,gratiam et gloriam dabit Dominus;non privabit bonis eos,qui ambulant in innocentia.</VERS>
      <VERS vnumber="13">Domine virtutum, beatus homo, qui sperat in te.</VERS>
    </CHAPTER>
    <CHAPTER cnumber="85">
      <VERS vnumber="1">Magistro chori. Filiorum Core. PSALMUS.</VERS>
      <VERS vnumber="2">Complacuisti tibi, Domine, in terra tua,convertisti captivitatem Iacob.</VERS>
      <VERS vnumber="3">Remisisti iniquitatem plebis tuae,operuisti omnia peccata eorum.</VERS>
      <VERS vnumber="4">Contraxisti omnem iram tuam,revertisti a furore indignationis tuae.</VERS>
      <VERS vnumber="5">Converte nos, Deus, salutaris noster,et averte iram tuam a nobis.</VERS>
      <VERS vnumber="6">Numquid in aeternum irasceris nobisaut extendes iram tuam a generatione in generationem?</VERS>
      <VERS vnumber="7">Nonne tu conversus vivificabis nos,et plebs tua laetabitur in te?</VERS>
      <VERS vnumber="8">Ostende nobis, Domine, misericordiam tuamet salutare tuum da nobis.</VERS>
      <VERS vnumber="9">Audiam, quid loquatur Dominus Deus,quoniam loquetur pacem ad plebem suam et sanctos suoset ad eos, qui convertuntur corde.</VERS>
      <VERS vnumber="10">Vere prope timentes eum salutare ipsius,ut inhabitet gloria in terra nostra.</VERS>
      <VERS vnumber="11">Misericordia et veritas obviaverunt sibi,iustitia et pax osculatae sunt.</VERS>
      <VERS vnumber="12">Veritas de terra orta est,et iustitia de caelo prospexit.</VERS>
      <VERS vnumber="13">Etenim Dominus dabit benignitatem,et terra nostra dabit fructum suum.</VERS>
      <VERS vnumber="14">Iustitia ante eum ambulabitet ponet in via gressus suos.</VERS>
    </CHAPTER>
    <CHAPTER cnumber="86">
      <VERS vnumber="1">Precatio. David.Inclina, Domine, aurem tuam et exaudi me,quoniam inops et pauper sum ego.</VERS>
      <VERS vnumber="2">Custodi animam meam, quoniam sanctus sum;salvum fac servum tuum, Deus meus, sperantem in te</VERS>
      <VERS vnumber="3">Miserere mei, Domine, quoniam ad te clamavi tota die.</VERS>
      <VERS vnumber="4">Laetifica animam servi tui,quoniam ad te, Domine, animam meam levavi.</VERS>
      <VERS vnumber="5">Quoniam tu, Domine, suavis et mitiset multae misericordiae omnibus invocantibus te. -</VERS>
      <VERS vnumber="6">Auribus percipe, Domine, orationem meamet intende voci deprecationis meae.</VERS>
      <VERS vnumber="7">In die tribulationis meae clamavi ad te,quia exaudies me.</VERS>
      <VERS vnumber="8">Non est similis tui in diis, Domine,et nihil sicut opera tua.</VERS>
      <VERS vnumber="9">Omnes gentes, quascumque fecisti, venientet adorabunt coram te, Domine,et glorificabunt nomen tuum,</VERS>
      <VERS vnumber="10">quoniam magnus es tu et faciens mirabilia:tu es Deus solus.</VERS>
      <VERS vnumber="11">Doce me, Domine, viam tuam,et ingrediar in veritate tua;simplex fac cor meum,ut timeat nomen tuum.</VERS>
      <VERS vnumber="12">Confitebor tibi, Domine Deus meus, in toto corde meoet glorificabo nomen tuum in aeternum,</VERS>
      <VERS vnumber="13">quia misericordia tua magna est super me,et eruisti animam meam ex inferno inferiori.</VERS>
      <VERS vnumber="14">Deus, superbi insurrexerunt super me,et synagoga potentium quaesierunt animam meamet non proposuerunt te in conspectu suo.</VERS>
      <VERS vnumber="15">Et tu, Domine, Deus miserator et misericors,patiens et multae misericordiae et veritatis,</VERS>
      <VERS vnumber="16">respice in me et miserere mei;da fortitudinem tuam puero tuoet salvum fac filium ancillae tuae.</VERS>
      <VERS vnumber="17">Fac mecum signum in bonum,ut videant, qui oderunt me, et confundantur,quoniam tu, Domine, adiuvisti me et consolatus es me.</VERS>
    </CHAPTER>
    <CHAPTER cnumber="87">
      <VERS vnumber="1">Filiorum Core. PSALMUS. Canticum.Fundamenta eius in montibus sanctis;</VERS>
      <VERS vnumber="2">diligit Dominus portas Sionsuper omnia tabernacula Iacob.</VERS>
      <VERS vnumber="3">Gloriosa dicta sunt de te, civitas Dei! -</VERS>
      <VERS vnumber="4">Memor ero Rahab et Babylonis inter scientes me;ecce Philistaea et Tyrus cum Aethiopia:hi nati sunt illic.</VERS>
      <VERS vnumber="5">Et de Sion dicetur: " Hic et ille natus est in ea;et ipse firmavit eam Altissimus ".</VERS>
      <VERS vnumber="6">Dominus referet in librum populorum: Hi nati sunt illic ".</VERS>
      <VERS vnumber="7">Et cantant sicut choros ducentes: Omnes fontes mei in te ".</VERS>
    </CHAPTER>
    <CHAPTER cnumber="88">
      <VERS vnumber="1">Canticum. PSALMUS. Filiorum Core. Magistro chori.Secundum " Mahalat ". Ad cantandum. Maskil. Heman Ezrahitae.</VERS>
      <VERS vnumber="2">Domine, Deus salutis meae,in die clamavi et nocte coram te.</VERS>
      <VERS vnumber="3">Intret in conspectu tuo oratio mea;inclina aurem tuam ad precem meam.</VERS>
      <VERS vnumber="4">Quia repleta est malis anima mea,et vita mea inferno appropinquavit.</VERS>
      <VERS vnumber="5">Aestimatus sum cum descendentibus in lacum,factus sum sicut homo sine adiutorio.</VERS>
      <VERS vnumber="6">Inter mortuos liber,sicut vulnerati dormientes in sepulcris;quorum non es memor amplius,et ipsi de manu tua abscissi sunt.</VERS>
      <VERS vnumber="7">Posuisti me in lacu inferiori,in tenebrosis et in umbra mortis.</VERS>
      <VERS vnumber="8">Super me gravatus est furor tuus,et omnes fluctus tuos induxisti super me.</VERS>
      <VERS vnumber="9">Longe fecisti notos meos a me,posuisti me abominationem eis;conclusus sum et non egrediar.</VERS>
      <VERS vnumber="10">Oculi mei languerunt prae afflictione.Clamavi ad te, Domine, tota die,expandi ad te manus meas. -</VERS>
      <VERS vnumber="11">Numquid mortuis facies mirabilia,aut surgent umbrae et confitebuntur tibi?</VERS>
      <VERS vnumber="12">Numquid narrabit aliquis in sepulcro misericordiam tuamet veritatem tuam in loco perditionis?</VERS>
      <VERS vnumber="13">Numquid cognoscentur in tenebris mirabilia tua,et iustitia tua in terra oblivionis?</VERS>
      <VERS vnumber="14">Et ego ad te, Domine, clamavi,et mane oratio mea praeveniet te.</VERS>
      <VERS vnumber="15">Ut quid, Domine, repellis animam meam,abscondis faciem tuam a me?</VERS>
      <VERS vnumber="16">Pauper sum ego et moriens a iuventute mea;portavi pavores tuos et conturbatus sum.</VERS>
      <VERS vnumber="17">Super me transierunt irae tuae,et terrores tui exciderunt me.</VERS>
      <VERS vnumber="18">Circuierunt me sicut aqua tota die,circumdederunt me simul.</VERS>
      <VERS vnumber="19">Elongasti a me amicum et proximum,et noti mei sunt tenebrae.</VERS>
    </CHAPTER>
    <CHAPTER cnumber="89">
      <VERS vnumber="1">Maskil. Ethan Ezrahitae.</VERS>
      <VERS vnumber="2">Misericordias Domini in aeternum cantabo;in generationem et generationemannuntiabo veritatem tuam in ore meo.</VERS>
      <VERS vnumber="3">Quoniam dixisti: " In aeternum misericordia aedificabitur ",in caelis firmabitur veritas tua.</VERS>
      <VERS vnumber="4">" Disposui testamentum electo meo,iuravi David servo meo:</VERS>
      <VERS vnumber="5">Usque in aeternum confirmabo semen tuumet aedificabo in generationem et generationem sedem tuam ".</VERS>
      <VERS vnumber="6">Confitebuntur caeli mirabilia tua, Domine,etenim veritatem tuam in ecclesia sanctorum.</VERS>
      <VERS vnumber="7">Quoniam quis in nubibus aequabitur Domino,similis erit Domino in filiis Dei?</VERS>
      <VERS vnumber="8">Deus, metuendus in consilio sanctorum,magnus et terribilis super omnes, qui in circuitu eius sunt.</VERS>
      <VERS vnumber="9">Domine, Deus virtutum, quis similis tibi?Potens es, Domine, et veritas tua in circuitu tuo.</VERS>
      <VERS vnumber="10">Tu dominaris superbiae maris,elationes fluctuum eius tu mitigas.</VERS>
      <VERS vnumber="11">Tu conculcasti sicut vulneratum Rahab,in brachio virtutis tuae dispersisti inimicos tuos.</VERS>
      <VERS vnumber="12">Tui sunt caeli, et tua est terra,orbem terrae et plenitudinem eius tu fundasti;</VERS>
      <VERS vnumber="13">Aquilonem et austrum tu creasti,Thabor et Hermon in nomine tuo exsultabunt.</VERS>
      <VERS vnumber="14">Tibi brachium cum potentia;firma est manus tua, et exaltata dextera tua.</VERS>
      <VERS vnumber="15">Iustitia et iudicium firmamentum sedis tuae.Misericordia et veritas praecedent faciem tuam.</VERS>
      <VERS vnumber="16">Beatus populus, qui scit iubilationem.Domine, in lumine vultus tui ambulabunt</VERS>
      <VERS vnumber="17">et in nomine tuo exsultabunt tota die et in iustitia tua exaltabuntur,</VERS>
      <VERS vnumber="18">quoniam decor virtutis eorum tu es,et in beneplacito tuo exaltabitur cornu nostrum.</VERS>
      <VERS vnumber="19">Quia Domini est scutum nostrum,et Sancti Israel rex noster.</VERS>
      <VERS vnumber="20">Tunc locutus es in visione sanctis tuis et dixisti: Posui adiutorium in potenteet exaltavi electum de plebe.</VERS>
      <VERS vnumber="21">Inveni David servum meum;oleo sancto meo unxi eum.</VERS>
      <VERS vnumber="22">Manus enim mea firma erit cum eo, et brachium meum confortabit eum.</VERS>
      <VERS vnumber="23">Nihil proficiet inimicus in eo,et filius iniquitatis non opprimet eum.</VERS>
      <VERS vnumber="24">Et concidam a facie ipsius inimicos eiuset odientes eum percutiam.</VERS>
      <VERS vnumber="25">Et veritas mea et misericordia mea cum ipso,et in nomine meo exaltabitur cornu eius.</VERS>
      <VERS vnumber="26">Et ponam super mare manum eiuset super flumina dexteram eius.</VERS>
      <VERS vnumber="27">Ipse invocabit me: "Pater meus es tu,Deus meus et refugium salutis meae".</VERS>
      <VERS vnumber="28">Et ego primogenitum ponam illum,excelsum prae regibus terrae.</VERS>
      <VERS vnumber="29">In aeternum servabo illi misericordiam meam;et testamentum meum fidele ipsi.</VERS>
      <VERS vnumber="30">Et ponam in saeculum saeculi semen eius;et thronum eius sicut dies caeli.</VERS>
      <VERS vnumber="31">Si autem dereliquerint filii eius legem meamet in iudiciis meis non ambulaverint,</VERS>
      <VERS vnumber="32">si iustificationes meas profanaverintet mandata mea non custodierint,</VERS>
      <VERS vnumber="33">visitabo in virga delictum eorumet in verberibus iniquitatem eorum.</VERS>
      <VERS vnumber="34">Misericordiam autem meam non avertam ab eoneque mentiar in veritate mea.</VERS>
      <VERS vnumber="35">Non profanabo testamentum meum et, quae procedunt de labiis meis, non faciam irrita.</VERS>
      <VERS vnumber="36">Semel iuravi in sancto meo: David non mentiar.</VERS>
      <VERS vnumber="37">Semen eius in aeternum manebit,et thronus eius sicut sol in conspectu meo</VERS>
      <VERS vnumber="38">et sicut luna firmus stabit in aeternumet testis in caelo fidelis ".</VERS>
      <VERS vnumber="39">Tu vero reppulisti et reiecisti,iratus es contra christum tuum;</VERS>
      <VERS vnumber="40">evertisti testamentum servi tui,profanasti in terram diadema eius.</VERS>
      <VERS vnumber="41">Destruxisti omnes muros eius,posuisti munitiones eius in ruinas.</VERS>
      <VERS vnumber="42">Diripuerunt eum omnes transeuntes viam,factus est opprobrium vicinis suis.</VERS>
      <VERS vnumber="43">Exaltasti dexteram deprimentium eum,laetificasti omnes inimicos eius.</VERS>
      <VERS vnumber="44">Avertisti aciem gladii eiuset non es auxiliatus ei in bello.</VERS>
      <VERS vnumber="45">Finem posuisti splendori eiuset sedem eius in terram collisisti.</VERS>
      <VERS vnumber="46">Minorasti dies iuventutis eius,perfudisti eum confusione.</VERS>
      <VERS vnumber="47">Usquequo, Domine, absconderis in finem,exardescet sicut ignis ira tua?</VERS>
      <VERS vnumber="48">Memorare, quam brevis mea substantia.Ad quam vanitatem creasti omnes filios hominum?</VERS>
      <VERS vnumber="49">Quis est homo, qui vivet et non videbit mortem,eruet animam suam de manu inferi?</VERS>
      <VERS vnumber="50">Ubi sunt misericordiae tuae antiquae, Domine,sicut iurasti David in veritate tua?</VERS>
      <VERS vnumber="51">Memor esto, Domine, opprobrii servorum tuorum,quod continui in sinu meo, multarum gentium,</VERS>
      <VERS vnumber="52">quo exprobraverunt inimici tui, Domine,quo exprobraverunt vestigia christi tui.</VERS>
      <VERS vnumber="53">Benedictus Dominus in aeternum. Fiat, fiat.</VERS>
    </CHAPTER>
    <CHAPTER cnumber="90">
      <VERS vnumber="1">Precatio. Moysis viri Dei. Domine, refugium factus es nobisa generatione in generationem.</VERS>
      <VERS vnumber="2">Priusquam montes nascerentur, aut gigneretur terra et orbis,a saeculo et usque in saeculum tu es Deus.</VERS>
      <VERS vnumber="3">Reducis hominem in pulverem;et dixisti: " Revertimini, filii hominum ".</VERS>
      <VERS vnumber="4">Quoniam mille anni ante oculos tuostamquam dies hesterna, quae praeteriit,et custodia in nocte.</VERS>
      <VERS vnumber="5">Auferes eos, somnium erunt:</VERS>
      <VERS vnumber="6">mane sicut herba succrescens,mane floret et crescit,vespere decidit et arescit.</VERS>
      <VERS vnumber="7">Quia defecimus in ira tuaet in furore tuo turbati sumus.</VERS>
      <VERS vnumber="8">Posuisti iniquitates nostras in conspectu tuo,occulta nostra in illuminatione vultus tui.</VERS>
      <VERS vnumber="9">Quoniam omnes dies nostri evanuerunt in ira tua,consumpsimus ut suspirium annos nostros.</VERS>
      <VERS vnumber="10">Dies annorum nostrorum sunt septuaginta anniaut in valentibus octoginta anni,et maior pars eorum labor et dolor,quoniam cito transeunt, et avolamus.</VERS>
      <VERS vnumber="11">Quis novit potestatem irae tuaeet secundum timorem tuum indignationem tuam?</VERS>
      <VERS vnumber="12">Dinumerare dies nostros sic doce nos, ut inducamus cor ad sapientiam.</VERS>
      <VERS vnumber="13">Convertere, Domine, usquequo?Et deprecabilis esto super servos tuos.</VERS>
      <VERS vnumber="14">Reple nos mane misericordia tua,et exsultabimus et delectabimur omnibus diebus nostris.</VERS>
      <VERS vnumber="15">Laetifica nos pro diebus, quibus nos humiliasti,pro annis, quibus vidimus mala.</VERS>
      <VERS vnumber="16">Appareat servis tuis opus tuum,et decor tuus filiis eorum.</VERS>
      <VERS vnumber="17">Et sit splendor Domini Dei nostri super nos,et opera manuum nostrarum confirma super noset opus manuum nostrarum confirma.</VERS>
    </CHAPTER>
    <CHAPTER cnumber="91">
      <VERS vnumber="1">Qui habitat in protectione Altissimi,sub umbra Omnipotentis commorabitur.</VERS>
      <VERS vnumber="2">Dicet Domino: " Refugium meumet fortitudo mea, Deus meus, sperabo in eum ".</VERS>
      <VERS vnumber="3">Quoniam ipse liberabit te de laqueo venantiumet a verbo maligno.</VERS>
      <VERS vnumber="4">Alis suis obumbrabit tibi,et sub pennas eius confugies;scutum et lorica veritas eius.</VERS>
      <VERS vnumber="5">Non timebis a timore nocturno,a sagitta volante in die,</VERS>
      <VERS vnumber="6">a peste perambulante in tenebris,ab exterminio vastante in meridie.</VERS>
      <VERS vnumber="7">Cadent a latere tuo milleet decem milia a dextris tuis;ad te autem non appropinquabit.</VERS>
      <VERS vnumber="8">Verumtamen oculis tuis considerabiset retributionem peccatorum videbis.</VERS>
      <VERS vnumber="9">Quoniam tu es, Domine, refugium meum.Altissimum posuisti habitaculum tuum.</VERS>
      <VERS vnumber="10">Non accedet ad te malum,et flagellum non appropinquabit tabernaculo tuo,</VERS>
      <VERS vnumber="11">quoniam angelis suis mandabit de te,ut custodiant te in omnibus viis tuis.</VERS>
      <VERS vnumber="12">In manibus portabunt te,ne forte offendas ad lapidem pedem tuum.</VERS>
      <VERS vnumber="13">Super aspidem et basiliscum ambulabiset conculcabis leonem et draconem.</VERS>
      <VERS vnumber="14">Quoniam mihi adhaesit, liberabo eum;suscipiam eum, quoniam cognovit nomen meum.</VERS>
      <VERS vnumber="15">Clamabit ad me, et ego exaudiam eum;cum ipso sum in tribulatione;eripiam eum et glorificabo eum.</VERS>
      <VERS vnumber="16">Longitudine dierum replebo eumet ostendam illi salutare meum.</VERS>
    </CHAPTER>
    <CHAPTER cnumber="92">
      <VERS vnumber="1">PSALMUS. Canticum. Pro die Sabbati.</VERS>
      <VERS vnumber="2">Bonum est confiteri Dominoet psallere nomini tuo, Altissime,</VERS>
      <VERS vnumber="3">annuntiare mane misericordiam tuamet veritatem tuam per noctem</VERS>
      <VERS vnumber="4">in decachordo et psalterio,cum cantico in cithara.</VERS>
      <VERS vnumber="5">Quia delectasti me, Domine, in factura tua,et in operibus manuum tuarum exsultabo.</VERS>
      <VERS vnumber="6">Quam magnificata sunt opera tua, Domine:nimis profundae factae sunt cogitationes tuae.</VERS>
      <VERS vnumber="7">Vir insipiens non cognoscet,et stultus non intelleget haec.</VERS>
      <VERS vnumber="8">Cum germinaverint peccatores sicut fenum,et floruerint omnes, qui operantur iniquitatem,hoc tamen erit ad interitum in saeculum saeculi;</VERS>
      <VERS vnumber="9">tu autem altissimus in aeternum, Domine.</VERS>
      <VERS vnumber="10">Quoniam ecce inimici tui, Domine,quoniam ecce inimici tui peribunt,et dispergentur omnes, qui operantur iniquitatem.</VERS>
      <VERS vnumber="11">Exaltabis sicut unicornis cornu meum,perfusus sum oleo uberi.</VERS>
      <VERS vnumber="12">Et despiciet oculus meus inimicos meos,et in insurgentibus in me malignantibus audiet auris mea. -</VERS>
      <VERS vnumber="13">Iustus ut palma florebit,sicut cedrus Libani succrescet.</VERS>
      <VERS vnumber="14">Plantati in domo Domini,in atriis Dei nostri florebunt.</VERS>
      <VERS vnumber="15">Adhuc fructus dabunt in senecta,uberes et bene virentes erunt,</VERS>
      <VERS vnumber="16">ut annuntient quoniam rectus Dominus,refugium meum, et non est iniquitas in eo.</VERS>
    </CHAPTER>
    <CHAPTER cnumber="93">
      <VERS vnumber="1">Dominus regnavit! Decorem indutus est;indutus est Dominus, fortitudine praecinxit se.Etenim firmavit orbem terrae, qui non commovebitur.</VERS>
      <VERS vnumber="2">Firmata sedes tua ex tunc,a saeculo tu es.</VERS>
      <VERS vnumber="3">Elevaverunt flumina, Domine.elevaverunt flumina vocem suam,elevaverunt flumina fragorem suum.</VERS>
      <VERS vnumber="4">Super voces aquarum multarum,super potentes elationes maris,potens in altis Dominus.</VERS>
      <VERS vnumber="5">Testimonia tua credibilia facta sunt nimis;domum tuam decet sanctitudo Domine,in longitudinem dierum.</VERS>
    </CHAPTER>
    <CHAPTER cnumber="94">
      <VERS vnumber="1">Deus ultionum, Domine,Deus ultionum, effulge.</VERS>
      <VERS vnumber="2">Exaltare, qui iudicas terram,redde retributionem superbis.</VERS>
      <VERS vnumber="3">Usquequo peccatores, Domine,usquequo peccatores exsultabunt?</VERS>
      <VERS vnumber="4">Effabuntur et loquentur proterva,gloriabuntur omnes, qui operantur iniquitatem. -</VERS>
      <VERS vnumber="5">Populum tuum, Domine, humiliantet hereditatem tuam vexant.</VERS>
      <VERS vnumber="6">Viduam et advenam interficiuntet pupillos occidunt.</VERS>
      <VERS vnumber="7">Et dixerunt: " Non videbit Dominus,nec intelleget Deus Iacob ".</VERS>
      <VERS vnumber="8">Intellegite, insipientes in populo;et stulti, quando sapietis?</VERS>
      <VERS vnumber="9">Qui plantavit aurem, non audiet,aut qui finxit oculum, non respiciet?</VERS>
      <VERS vnumber="10">Qui corripit gentes, non arguet,qui docet hominem scientiam?</VERS>
      <VERS vnumber="11">Dominus scit cogitationes hominum,quoniam vanae sunt.</VERS>
      <VERS vnumber="12">Beatus homo, quem tu erudieris, Domine,et de lege tua docueris eum,</VERS>
      <VERS vnumber="13">ut mitiges ei a diebus malis,donec fodiatur peccatori fovea.</VERS>
      <VERS vnumber="14">Quia non repellet Dominus plebem suamet hereditatem suam non derelinquet.</VERS>
      <VERS vnumber="15">Quia ad iustitiam revertetur iudicium,et sequentur illam omnes, qui recto sunt corde.</VERS>
      <VERS vnumber="16">Quis consurget mihi adversus malignantes,aut quis stabit mecum adversus operantes iniquitatem?</VERS>
      <VERS vnumber="17">Nisi quia Dominus adiuvit me,paulo minus habitasset in loco silentii anima mea.</VERS>
      <VERS vnumber="18">Si dicebam: " Motus est pes meus ", misericordia tua, Domine, sustentabat me.</VERS>
      <VERS vnumber="19">In multitudine sollicitudinum mearum in corde meo,consolationes tuae laetificaverunt animam meam.</VERS>
      <VERS vnumber="20">Numquid sociabitur tibi sedes iniquitatis,quae fingit molestiam contra praeceptum?</VERS>
      <VERS vnumber="21">Irruunt in animam iustiet sanguinem innocentem condemnant.</VERS>
      <VERS vnumber="22">Et factus est mihi Dominus in praesidium,et Deus meus in rupem refugii mei;</VERS>
      <VERS vnumber="23">et reddet illis iniquitatem ipsorumet in malitia eorum disperdet eos,</VERS>
      <VERS vnumber="24">disperdet illos Dominus Deus noster.</VERS>
    </CHAPTER>
    <CHAPTER cnumber="95">
      <VERS vnumber="1">Venite, exsultemus Domino;iubilemus Deo salutari nostro.</VERS>
      <VERS vnumber="2">Praeoccupemus faciem eius in confessioneet in psalmis iubilemus ei.</VERS>
      <VERS vnumber="3">Quoniam Deus magnus Dominus,et rex magnus super omnes deos.</VERS>
      <VERS vnumber="4">Quia in manu eius sunt profunda terrae,et altitudines montium ipsius sunt.</VERS>
      <VERS vnumber="5">Quoniam ipsius est mare, et ipse fecit illud,et siccam manus eius formaverunt.</VERS>
      <VERS vnumber="6">Venite, adoremus et procidamuset genua flectamus ante Dominum, qui fecit nos,</VERS>
      <VERS vnumber="7">quia ipse est Deus noster,et nos populus pascuae eius et oves manus eius.</VERS>
      <VERS vnumber="8">Utinam hodie vocem eius audiatis: Nolite obdurare corda vestra,</VERS>
      <VERS vnumber="9">sicut in Meriba, secundum diem Massa in deserto,ubi tentaverunt me patres vestri:probaverunt me, etsi viderunt opera mea.</VERS>
      <VERS vnumber="10">Quadraginta annis taeduit me generationis illiuset dixi: Populus errantium corde sunt isti.</VERS>
      <VERS vnumber="11">Et ipsi non cognoverunt vias meas;ideo iuravi in ira mea:Non introibunt in requiem meam ".</VERS>
    </CHAPTER>
    <CHAPTER cnumber="96">
      <VERS vnumber="1">Cantate Domino canticum novum,cantate Domino, omnis terra.</VERS>
      <VERS vnumber="2">Cantate Domino, benedicite nomini eius,annuntiate de die in diem salutare eius.</VERS>
      <VERS vnumber="3">Annuntiate inter gentes gloriam eius,in omnibus populis mirabilia eius.</VERS>
      <VERS vnumber="4">Quoniam magnus Dominus et laudabilis nimis,terribilis est super omnes deos.</VERS>
      <VERS vnumber="5">Quoniam omnes dii gentium inania,Dominus autem caelos fecit.</VERS>
      <VERS vnumber="6">Magnificentia et pulchritudo in conspectu eius,potentia et decor in sanctuario eius.</VERS>
      <VERS vnumber="7">Afferte Domino, familiae populorum,afferte Domino gloriam et potentiam,</VERS>
      <VERS vnumber="8">afferte Domino gloriam nominis eius.Tollite hostias et introite in atria eius,</VERS>
      <VERS vnumber="9">adorate Dominum in splendore sancto.Contremiscite a facie eius, universa terra;</VERS>
      <VERS vnumber="10">dicite in gentibus: " Dominus regnavit! ".Etenim correxit orbem terrae, qui non commovebitur;iudicabit populos in aequitate.</VERS>
      <VERS vnumber="11">Laetentur caeli, et exsultet terra,sonet mare et plenitudo eius;</VERS>
      <VERS vnumber="12">gaudebunt campi et omnia, quae in eis sunt.Tunc exsultabunt omnia ligna silvarum</VERS>
      <VERS vnumber="13">a facie Domini, quia venit,quoniam venit iudicare terram.Iudicabit orbem terrae in iustitiaet populos in veritate sua.</VERS>
    </CHAPTER>
    <CHAPTER cnumber="97">
      <VERS vnumber="1">Dominus regnavit! Exsultet terra,laetentur insulae multae.</VERS>
      <VERS vnumber="2">Nubes et caligo in circuitu eius,iustitia et iudicium firmamentum sedis eius.</VERS>
      <VERS vnumber="3">Ignis ante ipsum praecedetet inflammabit in circuitu inimicos eius.</VERS>
      <VERS vnumber="4">Illustrarunt fulgura eius orbem terrae:vidit et contremuit terra.</VERS>
      <VERS vnumber="5">Montes sicut cera fluxerunt a facie Domini,a facie Domini omnis terra.</VERS>
      <VERS vnumber="6">Annuntiaverunt caeli iustitiam eius,et viderunt omnes populi gloriam eius.</VERS>
      <VERS vnumber="7">Confundantur omnes, qui adorant sculptilia,et qui gloriantur in simulacris suis.Adorate eum, omnes angeli eius.</VERS>
      <VERS vnumber="8">Audivit et laetata est Sion,et exsultaverunt filiae Iudaepropter iudicia tua, Domine.</VERS>
      <VERS vnumber="9">Quoniam tu Dominus, Altissimus super omnem terram,nimis exaltatus es super omnes deos.</VERS>
      <VERS vnumber="10">Qui diligitis Dominum, odite malum;custodit ipse animas sanctorum suorum,de manu peccatoris liberabit eos.</VERS>
      <VERS vnumber="11">Lux orta est iusto,et rectis corde laetitia.</VERS>
      <VERS vnumber="12">Laetamini, iusti, in Dominoet confitemini memoriae sanctitatis eius.</VERS>
    </CHAPTER>
    <CHAPTER cnumber="98">
      <VERS vnumber="1">PSALMUS.Cantate Domino canticum novum,quia mirabilia fecit.Salvavit sibi dextera eius,et brachium sanctum eius.</VERS>
      <VERS vnumber="2">Notum fecit Dominus salutare suum,in conspectu gentium revelavit iustitiam suam.</VERS>
      <VERS vnumber="3">Recordatus est misericordiae suaeet veritatis suae domui Israel.Viderunt omnes termini terraesalutare Dei nostri.</VERS>
      <VERS vnumber="4">Iubilate Deo, omnis terra;erumpite, exsultate et psallite.</VERS>
      <VERS vnumber="5">Psallite Domino in cithara,in cithara et voce psalmi;</VERS>
      <VERS vnumber="6">in tubis ductilibus et voce tubae corneae,iubilate in conspectu regis Domini.</VERS>
      <VERS vnumber="7">Sonet mare et plenitudo eius,orbis terrarum et qui habitant in eo.</VERS>
      <VERS vnumber="8">Flumina plaudent manu,simul montes exsultabunt</VERS>
      <VERS vnumber="9">a conspectu Domini, quoniam venit iudicare terram.Iudicabit orbem terrarum in iustitiaet populos in aequitate.</VERS>
    </CHAPTER>
    <CHAPTER cnumber="99">
      <VERS vnumber="1">Dominus regnavit! Commoveantur populisedet super cherubim, moveatur terra.</VERS>
      <VERS vnumber="2">Dominus in Sion magnuset excelsus super omnes populos.</VERS>
      <VERS vnumber="3">Confiteantur nomini tuo magno et terribili,quoniam sanctum est.</VERS>
      <VERS vnumber="4">Rex potens iudicium diligit:tu statuisti, quae recta sunt,iudicium et iustitiam in Iacob tu fecisti.</VERS>
      <VERS vnumber="5">Exaltate Dominum Deum nostrumet adorate ad scabellum pedum eius,quoniam sanctus est.</VERS>
      <VERS vnumber="6">Moyses et Aaron in sacerdotibus eius,et Samuel inter eos, qui invocant nomen eius.Invocabant Dominum, et ipse exaudiebat eos,</VERS>
      <VERS vnumber="7">in columna nubis loquebatur ad eos.Custodiebant testimonia eiuset praeceptum, quod dedit illis.</VERS>
      <VERS vnumber="8">Domine Deus noster, tu exaudiebas eos;Deus, tu propitius fuisti eis,ulciscens autem adinventiones eorum.</VERS>
      <VERS vnumber="9">Exaltate Dominum Deum nostrumet adorate ad montem sanctum eius,quoniam sanctus Dominus Deus noster.</VERS>
    </CHAPTER>
    <CHAPTER cnumber="100">
      <VERS vnumber="1">PSALMUS. Ad gratiarum actionem.</VERS>
      <VERS vnumber="2">Iubilate Domino, omnis terra,servite Domino in laetitia;introite in conspectu eius in exsultatione.</VERS>
      <VERS vnumber="3">Scitote quoniam Dominus ipse est Deus;ipse fecit nos, et ipsius sumus,populus eius et oves pascuae eius.</VERS>
      <VERS vnumber="4">Introite portas eius in confessione,atria eius in hymnis,confitemini illi, benedicite nomini eius.</VERS>
      <VERS vnumber="5">Quoniam suavis est Dominus;in aeternum misericordia eius,et usque in generationem et generationem veritas eius.</VERS>
    </CHAPTER>
    <CHAPTER cnumber="101">
      <VERS vnumber="1">David. PSALMUS.Misericordiam et iudicium cantabo;tibi, Domine, psallam.</VERS>
      <VERS vnumber="2">Intellegam in via immaculata;quando venies ad me?Perambulabo in innocentia cordis mei,in medio domus meae.</VERS>
      <VERS vnumber="3">Non proponam ante oculos meos rem iniustam;facientem praevaricationes odio habebo,non adhaerebit mihi.</VERS>
      <VERS vnumber="4">Cor pravum recedet a me,malignum non cognoscam.</VERS>
      <VERS vnumber="5">Detrahentem secreto proximo suo,hunc cessare faciam;superbum oculo et inflatum corde,hunc non sustinebo.</VERS>
      <VERS vnumber="6">Oculi mei ad fideles terrae, ut sedeant mecum;qui ambulat in via immaculata, hic mihi ministrabit.</VERS>
      <VERS vnumber="7">Non habitabit in medio domus meae, qui facit superbiam;qui loquitur iniqua, non stabit in conspectu oculorum meorum.</VERS>
      <VERS vnumber="8">In matutino cessare faciam omnes peccatores terrae,ut disperdam de civitate Domini omnes operantes iniquitatem.</VERS>
    </CHAPTER>
    <CHAPTER cnumber="102">
      <VERS vnumber="1">Preces afflicti, qui defessusangorem suum ante Dominum profundit.</VERS>
      <VERS vnumber="2">Domine, exaudi orationem meam,et clamor meus ad te veniat.</VERS>
      <VERS vnumber="3">Non abscondas faciem tuam a me;in quacumque die tribulor,inclina ad me aurem tuam.In quacumque die invocavero te,velociter exaudi me.</VERS>
      <VERS vnumber="4">Quia defecerunt sicut fumus dies mei,et ossa mea sicut cremium aruerunt.</VERS>
      <VERS vnumber="5">Percussum est ut fenum et aruit cor meum,etenim oblitus sum comedere panem meum.</VERS>
      <VERS vnumber="6">A voce gemitus meiadhaesit os meum carni meae.</VERS>
      <VERS vnumber="7">Similis factus sum pellicano solitudinis,factus sum sicut nycticorax in ruinis.</VERS>
      <VERS vnumber="8">Vigilavi et factus sum sicut passer solitarius in tecto.</VERS>
      <VERS vnumber="9">Tota die exprobrabant mihi inimici mei,exardescentes in me per me iurabant.</VERS>
      <VERS vnumber="10">Quia cinerem tamquam panem manducabamet potum meum cum fletu miscebam,</VERS>
      <VERS vnumber="11">a facie irae et increpationis tuae,quia elevans allisisti me.</VERS>
      <VERS vnumber="12">Dies mei sicut umbra declinaverunt,et ego sicut fenum arui.</VERS>
      <VERS vnumber="13">Tu autem, Domine, in aeternum permanes,et memoriale tuum in generationem et generationem.</VERS>
      <VERS vnumber="14">Tu exsurgens misereberis Sion,quia tempus miserendi eius,quia venit tempus,</VERS>
      <VERS vnumber="15">quoniam placuerunt servis tuis lapides eius,et pulveris eius miserentur.</VERS>
      <VERS vnumber="16">Et timebunt gentes nomen tuum, Domine,et omnes reges terrae gloriam tuam,</VERS>
      <VERS vnumber="17">quia aedificavit Dominus Sionet apparuit in gloria sua.</VERS>
      <VERS vnumber="18">Respexit in orationem inopumet non sprevit precem eorum.</VERS>
      <VERS vnumber="19">Scribantur haec pro generatione altera,et populus, qui creabitur, laudabit Dominum.</VERS>
      <VERS vnumber="20">Quia prospexit de excelso sanctuario suo,Dominus de caelo in terram aspexit,</VERS>
      <VERS vnumber="21">ut audiret gemitus compeditorum, ut solveret filios mortis;</VERS>
      <VERS vnumber="22">ut annuntient in Sion nomen Dominiet laudem eius in Ierusalem,</VERS>
      <VERS vnumber="23">cum congregati fuerint populi in unumet regna, ut serviant Domino.</VERS>
      <VERS vnumber="24">Humiliavit in via virtutem meam,abbreviavit dies meos.Dicam: " Deus meus,</VERS>
      <VERS vnumber="25">ne auferas me in dimidio dierum meorum;in generationem et generationem sunt anni tui.</VERS>
      <VERS vnumber="26">Initio terram fundasti;et opera manuum tuarum sunt caeli.</VERS>
      <VERS vnumber="27">Ipsi peribunt, tu autem permanes;et omnes sicut vestimentum veterascent,et sicut opertorium mutabis eos, et mutabuntur.</VERS>
      <VERS vnumber="28">Tu autem idem ipse es, et anni tui non deficient.</VERS>
      <VERS vnumber="29">Filii servorum tuorum habitabunt,et semen eorum in conspectu tuo firmabitur ".</VERS>
    </CHAPTER>
    <CHAPTER cnumber="103">
      <VERS vnumber="1">David.Benedic, anima mea, Domino,et omnia, quae intra me sunt, nomini sancto eius.</VERS>
      <VERS vnumber="2">Benedic, anima mea, Dominoet noli oblivisci omnes retributiones eius.</VERS>
      <VERS vnumber="3">Qui propitiatur omnibus iniquitatibus tuis,qui sanat omnes infirmitates tuas;</VERS>
      <VERS vnumber="4">qui redimit de interitu vitam tuam,qui coronat te in misericordia et miserationibus;</VERS>
      <VERS vnumber="5">qui replet in bonis aetatem tuam:renovabitur ut aquilae iuventus tua.</VERS>
      <VERS vnumber="6">Faciens iustitias Dominuset iudicium omnibus iniuriam patientibus.</VERS>
      <VERS vnumber="7">Notas fecit vias suas Moysi,filiis Israel adinventiones suas. -</VERS>
      <VERS vnumber="8">Miserator et misericors Dominus,longanimis et multae misericordiae.</VERS>
      <VERS vnumber="9">Non in perpetuum contendetneque in aeternum irascetur.</VERS>
      <VERS vnumber="10">Non secundum peccata nostra fecit nobisneque secundum iniquitates nostras retribuit nobis.</VERS>
      <VERS vnumber="11">Quoniam, quantum exaltatur caelum a terra,praevaluit misericordia eius super timentes eum;</VERS>
      <VERS vnumber="12">quantum distat ortus ab occidente,longe fecit a nobis iniquitates nostras.</VERS>
      <VERS vnumber="13">Quomodo miseretur pater filiorum,misertus est Dominus timentibus se.</VERS>
      <VERS vnumber="14">Quoniam ipse cognovit figmentum nostrum,recordatus est quoniam pulvis sumus.</VERS>
      <VERS vnumber="15">Homo: sicut fenum dies eius,tamquam flos agri sic efflorebit.</VERS>
      <VERS vnumber="16">Spirat ventus in illum, et non subsistet,et non cognoscet eum amplius locus eius.</VERS>
      <VERS vnumber="17">Misericordia autem Domini ab aeternoet usque in aeternum super timentes eum;et iustitia illius in filios filiorum,</VERS>
      <VERS vnumber="18">in eos, qui servant testamentum eiuset memores sunt mandatorum ipsius ad faciendum ea.</VERS>
      <VERS vnumber="19">Dominus in caelo paravit sedem suam,et regnum ipsius omnibus dominabitur.</VERS>
      <VERS vnumber="20">Benedicite Domino, omnes angeli eius, potentes virtute, facientes verbum illiusin audiendo vocem sermonum eius.</VERS>
      <VERS vnumber="21">Benedicite Domino, omnes virtutes eius,ministri eius, qui facitis voluntatem eius.</VERS>
      <VERS vnumber="22">Benedicite Domino, omnia opera eius,in omni loco dominationis eius.Benedic, anima mea, Domino.</VERS>
    </CHAPTER>
    <CHAPTER cnumber="104">
      <VERS vnumber="1">Benedic, anima mea, Domino.Domine Deus meus, magnificatus es vehementer!Maiestatem et decorem induisti,</VERS>
      <VERS vnumber="2">amictus lumine sicut vestimento.Extendens caelum sicut velum,</VERS>
      <VERS vnumber="3">qui exstruis in aquis cenacula tua.Qui ponis nubem ascensum tuum,qui ambulas super pennas ventorum.</VERS>
      <VERS vnumber="4">Qui facis angelos tuos spirituset ministros tuos ignem urentem.</VERS>
      <VERS vnumber="5">Qui fundasti terram super stabilitatem suam,non inclinabitur in saeculum saeculi.</VERS>
      <VERS vnumber="6">Abyssus sicut vestimentum operuit eam,super montes stabant aquae.</VERS>
      <VERS vnumber="7">Ab increpatione tua fugiunt,a voce tonitrui tui formidant.</VERS>
      <VERS vnumber="8">Ascendunt in montes et descendunt in valles,in locum, quem statuisti eis.</VERS>
      <VERS vnumber="9">Terminum posuisti, quem non transgredientur,neque convertentur operire terram.</VERS>
      <VERS vnumber="10">Qui emittis fontes in torrentes;inter medium montium pertransibunt,</VERS>
      <VERS vnumber="11">potabunt omnes bestias agri,exstinguent onagri sitim suam.</VERS>
      <VERS vnumber="12">Super ea volucres caeli habitabunt,de medio ramorum dabunt voces.</VERS>
      <VERS vnumber="13">Rigas montes de cenaculis tuis,de fructu operum tuorum satias terram.</VERS>
      <VERS vnumber="14">Producis fenum iumentiset herbam servituti hominum,educens panem de terra</VERS>
      <VERS vnumber="15">et vinum, quod laetificat cor hominis;exhilarans faciem in oleo,panis autem cor hominis confirmat.</VERS>
      <VERS vnumber="16">Saturabuntur ligna Dominiet cedri Libani, quas plantavit.</VERS>
      <VERS vnumber="17">Illic passeres nidificabunt,erodii domus in vertice earum.</VERS>
      <VERS vnumber="18">Montes excelsi cervis,petrae refugium hyracibus.</VERS>
      <VERS vnumber="19">Fecit lunam ad tempora signanda,sol cognovit occasum suum.</VERS>
      <VERS vnumber="20">Posuisti tenebras, et facta est nox:in ipsa reptabunt omnes bestiae silvae,</VERS>
      <VERS vnumber="21">catuli leonum rugientes, ut rapiantet quaerant a Deo escam sibi.</VERS>
      <VERS vnumber="22">Oritur sol, et congreganturet in cubilibus suis recumbunt.</VERS>
      <VERS vnumber="23">Exit homo ad opus suumet ad operationem suam usque ad vesperum.</VERS>
      <VERS vnumber="24">Quam multiplicata sunt opera tua, Domine!Omnia in sapientia fecisti,impleta est terra creatura tua.</VERS>
      <VERS vnumber="25">Hoc mare magnum et spatiosum et latum:illic reptilia, quorum non est numerus,animalia pusilla cum magnis;</VERS>
      <VERS vnumber="26">illic naves pertransibunt,Leviathan, quem formasti ad ludendum cum eo.</VERS>
      <VERS vnumber="27">Omnia a te exspectant,ut des illis escam in tempore suo.</VERS>
      <VERS vnumber="28">Dante te illis, colligent,aperiente te manum tuam, implebuntur bonis.</VERS>
      <VERS vnumber="29">Avertente autem te faciem, turbabuntur;auferes spiritum eorum, et deficientet in pulverem suum revertentur.</VERS>
      <VERS vnumber="30">Emittes spiritum tuum, et creabuntur,et renovabis faciem terrae.</VERS>
      <VERS vnumber="31">Sit gloria Domini in saeculum;laetetur Dominus in operibus suis.</VERS>
      <VERS vnumber="32">Qui respicit terram et facit eam tremere,qui tangit montes, et fumigant.</VERS>
      <VERS vnumber="33">Cantabo Domino in vita mea,psallam Deo meo quamdiu sum.</VERS>
      <VERS vnumber="34">Iucundum sit ei eloquium meum,ego vero delectabor in Domino.</VERS>
      <VERS vnumber="35">Deficiant peccatores a terraet iniqui, ita ut non sint.Benedic, anima mea, Domino.</VERS>
    </CHAPTER>
    <CHAPTER cnumber="105">
      <VERS vnumber="1">ALLELUIA.Confitemini Domino et invocate nomen eius,annuntiate inter gentes opera eius.</VERS>
      <VERS vnumber="2">Cantate ei et psallite ei,meditamini in omnibus mirabilibus eius.</VERS>
      <VERS vnumber="3">Laudamini in nomine sancto eius,laetetur cor quaerentium Dominum.</VERS>
      <VERS vnumber="4">Quaerite Dominum et potentiam eius,quaerite faciem eius semper.</VERS>
      <VERS vnumber="5">Mementote mirabilium eius, quae fecit,prodigia eius et iudicia oris eius,</VERS>
      <VERS vnumber="6">semen Abraham, servi eius,filii Iacob, electi eius.</VERS>
      <VERS vnumber="7">Ipse Dominus Deus noster;in universa terra iudicia eius.</VERS>
      <VERS vnumber="8">Memor fuit in saeculum testamenti sui,verbi, quod mandavit in mille generationes,</VERS>
      <VERS vnumber="9">quod disposuit cum Abraham,et iuramenti sui ad Isaac.</VERS>
      <VERS vnumber="10">Et statuit illud Iacob in praeceptumet Israel in testamentum aeternum</VERS>
      <VERS vnumber="11">dicens: " Tibi dabo terram Chanaanfuniculum hereditatis vestrae ".</VERS>
      <VERS vnumber="12">Cum essent numero brevi,paucissimi et peregrini in ea,</VERS>
      <VERS vnumber="13">et pertransirent de gente in gentemet de regno ad populum alterum,</VERS>
      <VERS vnumber="14">non permisit hominem nocere eiset corripuit pro eis reges:</VERS>
      <VERS vnumber="15">" Nolite tangere christos meoset in prophetis meis nolite malignari ".</VERS>
      <VERS vnumber="16">Et vocavit famem super terramet omne baculum panis contrivit.</VERS>
      <VERS vnumber="17">Misit ante eos virum,in servum venumdatus est Ioseph.</VERS>
      <VERS vnumber="18">Strinxerunt in compedibus pedes eius,in ferrum intravit collum eius,</VERS>
      <VERS vnumber="19">donec veniret verbum eius,eloquium Domini purgaret eum.</VERS>
      <VERS vnumber="20">Misit rex et solvit eum,princeps populorum, et dimisit eum;</VERS>
      <VERS vnumber="21">constituit eum dominum domus suaeet principem omnis possessionis suae,</VERS>
      <VERS vnumber="22">ut erudiret principes eius sicut semetipsumet senes eius prudentiam doceret.</VERS>
      <VERS vnumber="23">Et intravit Israel in Aegyptum,et Iacob peregrinus fuit in terra Cham.</VERS>
      <VERS vnumber="24">Et auxit populum suum vehementeret confortavit eum super inimicos eius.</VERS>
      <VERS vnumber="25">Convertit cor eorum, ut odirent populum eiuset dolum facerent in servos eius.</VERS>
      <VERS vnumber="26">Misit Moysen servum suum,Aaron, quem elegit.</VERS>
      <VERS vnumber="27">Posuit in eis verba signorum suorumet prodigiorum in terra Cham.</VERS>
      <VERS vnumber="28">Misit tenebras et obscuravit,et restiterunt sermonibus eius.</VERS>
      <VERS vnumber="29">Convertit aquas eorum in sanguinemet occidit pisces eorum.</VERS>
      <VERS vnumber="30">Edidit terra eorum ranasin penetralibus regum ipsorum.</VERS>
      <VERS vnumber="31">Dixit, et venit coenomyiaet scinifes in omnibus finibus eorum.</VERS>
      <VERS vnumber="32">Posuit pluvias eorum grandinem,ignem comburentem in terra ipsorum.</VERS>
      <VERS vnumber="33">Et percussit vineas eorum et ficulneas eorumet contrivit lignum finium eorum.</VERS>
      <VERS vnumber="34">Dixit, et venit locustaet bruchus, cuius non erat numerus,</VERS>
      <VERS vnumber="35">et comedit omne fenum in terra eorumet comedit fructum terrae eorum.</VERS>
      <VERS vnumber="36">Et percussit omne primogenitum in terra eorum,primitias omnis roboris eorum.</VERS>
      <VERS vnumber="37">Et eduxit eos cum argento et auro;et non erat in tribubus eorum infirmus.</VERS>
      <VERS vnumber="38">Laetata est Aegyptus in profectione eorum,quia incubuit timor eorum super eos.</VERS>
      <VERS vnumber="39">Expandit nubem in protectionemet ignem, ut luceret eis per noctem.</VERS>
      <VERS vnumber="40">Petierunt, et venit coturnix,et pane caeli saturavit eos.</VERS>
      <VERS vnumber="41">Dirupit petram, et fluxerunt aquae,abierunt in sicco flumina.</VERS>
      <VERS vnumber="42">Quoniam memor fuit verbi sancti suiad Abraham puerum suum.</VERS>
      <VERS vnumber="43">Et eduxit populum suum in exsultatione,electos suos in laetitia.</VERS>
      <VERS vnumber="44">Et dedit illis regiones gentium,et labores populorum possederunt,</VERS>
      <VERS vnumber="45">ut custodiant iustificationes eiuset leges eius servent.ALLELUIA.</VERS>
    </CHAPTER>
    <CHAPTER cnumber="106">
      <VERS vnumber="1">ALLELUIA.Confitemini Domino, quoniam bonus,quoniam in saeculum misericordia eius.</VERS>
      <VERS vnumber="2">Quis loquetur potentias Domini,auditas faciet omnes laudes eius?</VERS>
      <VERS vnumber="3">Beati, qui custodiunt iudiciumet faciunt iustitiam in omni tempore.</VERS>
      <VERS vnumber="4">Memento nostri, Domine, in beneplacito populi tui,visita nos in salutari tuo,</VERS>
      <VERS vnumber="5">ut videamus bona electorum tuorum,ut laetemur in laetitia gentis tuae,ut gloriemur cum hereditate tua.</VERS>
      <VERS vnumber="6">Peccavimus cum patribus nostris,iniuste egimus, iniquitatem fecimus.</VERS>
      <VERS vnumber="7">Patres nostri in Aegypto non intellexerunt mirabilia tua,non fuerunt memores multitudinis misericordiarum tuarumet irritaverunt ascendentes in mare, mare Rubrum.</VERS>
      <VERS vnumber="8">Et salvavit eos propter nomen suum,ut notam faceret potentiam suam. -</VERS>
      <VERS vnumber="9">Et increpuit mare Rubrum, et exsiccatum est,et deduxit eos in abyssis sicut in deserto.</VERS>
      <VERS vnumber="10">Et salvavit eos de manu odientiset redemit eos de manu inimici.</VERS>
      <VERS vnumber="11">Et operuit aqua tribulantes eos:unus ex eis non remansit.</VERS>
      <VERS vnumber="12">Et crediderunt verbis eiuset cantaverunt laudem eius.</VERS>
      <VERS vnumber="13">Cito obliti sunt operum eiuset non sustinuerunt consilium eius;</VERS>
      <VERS vnumber="14">et concupierunt concupiscentiam in desertoet tentaverunt Deum in inaquoso.</VERS>
      <VERS vnumber="15">Et dedit eis petitionem ipsorumet misit saturitatem in animas eorum.</VERS>
      <VERS vnumber="16">Et zelati sunt Moysen in castris,Aaron sanctum Domini.</VERS>
      <VERS vnumber="17">Aperta est terra et deglutivit Dathanet operuit super congregationem Abiram.</VERS>
      <VERS vnumber="18">Et exarsit ignis in synagoga eorum,flamma combussit peccatores.</VERS>
      <VERS vnumber="19">Et fecerunt vitulum in Horebet adoraverunt sculptile;</VERS>
      <VERS vnumber="20">et mutaverunt gloriam suamin similitudinem tauri comedentis fenum.</VERS>
      <VERS vnumber="21">Obliti sunt Deum, qui salvavit eos,qui fecit magnalia in Aegypto,</VERS>
      <VERS vnumber="22">mirabilia in terra Cham,terribilia in mari Rubro.</VERS>
      <VERS vnumber="23">Et dixit quia disperderet eos,nisi affuisset Moyses electus eius:stetit in confractione in conspectu eius,ut averteret iram eius, ne destrueret eos.</VERS>
      <VERS vnumber="24">Et pro nihilo habuerunt terram desiderabilem,non crediderunt verbo eius.</VERS>
      <VERS vnumber="25">Et murmuraverunt in tabernaculis suis,non exaudierunt vocem Domini.</VERS>
      <VERS vnumber="26">Et elevavit manum suam super eos,ut prosterneret eos in deserto</VERS>
      <VERS vnumber="27">et ut deiceret semen eorum in nationibuset dispergeret eos in regionibus.</VERS>
      <VERS vnumber="28">Et adhaeserunt Baalphegoret comederunt sacrificia mortuorum;</VERS>
      <VERS vnumber="29">et irritaverunt eum in adinventionibus suis,et irrupit in eos ruina.</VERS>
      <VERS vnumber="30">Et stetit Phinees et fecit iudicium,et cessavit quassatio,</VERS>
      <VERS vnumber="31">et reputatum est ei in iustitiamin generationem et generationem usque in sempiternum.</VERS>
      <VERS vnumber="32">Et irritaverunt eum ad aquas Meriba,et vexatus est Moyses propter eos,</VERS>
      <VERS vnumber="33">quia exacerbaverunt spiritum eius,et temere locutus est in labiis suis.</VERS>
      <VERS vnumber="34">Non disperdiderunt gentes,quas dixit Dominus illis.</VERS>
      <VERS vnumber="35">Et commixti sunt inter genteset didicerunt opera eorum.</VERS>
      <VERS vnumber="36">Et servierunt sculptilibus eorum,et factum est illis in scandalum.</VERS>
      <VERS vnumber="37">Et immolaverunt filios suoset filias suas daemoniis.</VERS>
      <VERS vnumber="38">Et effuderunt sanguinem innocentem,sanguinem filiorum suorum et filiarum suarum,quas sacrificaverunt sculptilibus Chanaan.Et infecta est terra in sanguinibus,</VERS>
      <VERS vnumber="39">et contaminati sunt in operibus suiset fornicati sunt in adinventionibus suis.</VERS>
      <VERS vnumber="40">Et exarsit ira Dominus in populum suumet abominatus est hereditatem suam</VERS>
      <VERS vnumber="41">et tradidit eos in manus gentium,et dominati sunt eorum, qui oderunt eos.</VERS>
      <VERS vnumber="42">Et tribulaverunt eos inimici eorum,et humiliati sunt sub manibus eorum.</VERS>
      <VERS vnumber="43">Saepe liberavit eos;ipsi autem exacerbaverunt eum in consilio suoet corruerunt in iniquitatibus suis.</VERS>
      <VERS vnumber="44">Et vidit tribulationem eorum,cum audivit clamorem eorum. -</VERS>
      <VERS vnumber="45">Et memor fuit testamenti suiet paenituit eum secundum multitudinem misericordiae suae.</VERS>
      <VERS vnumber="46">Et dedit eos in miserationesin conspectu omnium, qui captivos duxerant eos.</VERS>
      <VERS vnumber="47">Salvos nos fac, Domine Deus noster,et congrega nos de nationibus,ut confiteamur nomini sancto tuoet gloriemur in laude tua.</VERS>
      <VERS vnumber="48">Benedictus Dominus, Deus Israel, a saeculo et usque in saeculum.Et dicet omnis populus: "Fiat, fiat".</VERS>
    </CHAPTER>
    <CHAPTER cnumber="107">
      <VERS vnumber="1">ALLELUIA. Confitemini Domino, quoniam bonus, quoniam in saeculum misericordia eius.</VERS>
      <VERS vnumber="2">Dicant, qui redempti sunt a Domino,quos redemit de manu adversarii</VERS>
      <VERS vnumber="3">et de regionibus congregavit eos,a solis ortu et occasu,ab aquilone et mari.</VERS>
      <VERS vnumber="4">Erraverunt in solitudine, in inaquoso,viam civitatis habitationis non invenerunt.</VERS>
      <VERS vnumber="5">Esurientes et sitientes,anima eorum in ipsis defecit.</VERS>
      <VERS vnumber="6">Et clamaverunt ad Dominum, cum tribularentur,et de necessitatibus eorum eripuit eos.</VERS>
      <VERS vnumber="7">Et deduxit eos in viam rectam,ut irent in civitatem habitationis.</VERS>
      <VERS vnumber="8">Confiteantur Domino propter misericordiam eiuset mirabilia eius in filios hominum,</VERS>
      <VERS vnumber="9">quia satiavit animam sitientemet animam esurientem replevit bonis.</VERS>
      <VERS vnumber="10">Sedentes in tenebris et umbra mortis,vincti in mendicitate et ferro,</VERS>
      <VERS vnumber="11">quia exacerbaverunt eloquia Deiet consilium Altissimi spreverunt.</VERS>
      <VERS vnumber="12">Et humiliavit in laboribus cor eorum,infirmati sunt, nec fuit qui adiuvaret.</VERS>
      <VERS vnumber="13">Et clamaverunt ad Dominum, cum tribularentur,et de necessitatibus eorum liberavit eos.</VERS>
      <VERS vnumber="14">Et eduxit eos de tenebris et umbra mortiset vincula eorum dirupit.</VERS>
      <VERS vnumber="15">Confiteantur Domino propter misericordiam eiuset mirabilia eius in filios hominum,</VERS>
      <VERS vnumber="16">quia contrivit portas aereaset vectes ferreos confregit.</VERS>
      <VERS vnumber="17">Stulti facti sunt in via iniquitatis suaeet propter iniustitias suas afflicti sunt;</VERS>
      <VERS vnumber="18">omnem escam abominata est anima eorum,et appropinquaverunt usque ad portas mortis.</VERS>
      <VERS vnumber="19">Et clamaverunt ad Dominum, cum tribularentur,et de necessitatibus eorum liberavit eos.</VERS>
      <VERS vnumber="20">Misit verbum suum et sanavit eoset eripuit eos de interitionibus eorum.</VERS>
      <VERS vnumber="21">Confiteantur Domino propter misericordiam eiuset mirabilia eius in filios hominum;</VERS>
      <VERS vnumber="22">et sacrificent sacrificium laudiset annuntient opera eius in exsultatione.</VERS>
      <VERS vnumber="23">Qui descendunt mare in navibus,facientes operationem in aquis multis,</VERS>
      <VERS vnumber="24">ipsi viderunt opera Dominiet mirabilia eius in profundo.</VERS>
      <VERS vnumber="25">Dixit et excitavit spiritum procellae,et exaltati sunt fluctus eius.</VERS>
      <VERS vnumber="26">Ascendunt usque ad caeloset descendunt usque ad abyssos;anima eorum in malis tabescebat.</VERS>
      <VERS vnumber="27">Turbati sunt et moti sunt sicut ebrius,et omnis sapientia eorum devorata est.</VERS>
      <VERS vnumber="28">Et clamaverunt ad Dominum, cum tribularentur,et de necessitatibus eorum eduxit eos.</VERS>
      <VERS vnumber="29">Et statuit procellam eius in auram,et tacuerunt fluctus eius.</VERS>
      <VERS vnumber="30">Et laetati sunt, quia siluerunt,et deduxit eos in portum voluntatis eorum.</VERS>
      <VERS vnumber="31">Confiteantur Domino propter misericordiam eiuset mirabilia eius in filios hominum;</VERS>
      <VERS vnumber="32">et exaltent eum in ecclesia plebiset in conventu seniorum laudent eum.</VERS>
      <VERS vnumber="33">Posuit flumina in desertumet exitus aquarum in sitim,</VERS>
      <VERS vnumber="34">terram fructiferam in salsuginema malitia inhabitantium in ea.</VERS>
      <VERS vnumber="35">Posuit desertum in stagna aquarumet terram sine aqua in exitus aquarum.</VERS>
      <VERS vnumber="36">Et collocavit illic esurientes,et constituerunt civitatem habitationis.</VERS>
      <VERS vnumber="37">Et seminaverunt agros et plantaverunt vineas,et fecerunt fructum in proventum suum.</VERS>
      <VERS vnumber="38">Et benedixit eis, et multiplicati sunt nimis,et iumenta eorum non minoravit.</VERS>
      <VERS vnumber="39">Et pauci facti sunt et vexati sunta tribulatione malorum et dolore.</VERS>
      <VERS vnumber="40">Effudit contemptionem super principeset errare fecit eos in deserto invio.</VERS>
      <VERS vnumber="41">Et suscepit pauperem de inopiaet posuit sicut oves familias.</VERS>
      <VERS vnumber="42">Videbunt recti et laetabuntur,et omnis iniquitas oppilabit os suum.</VERS>
      <VERS vnumber="43">Quis sapiens, et custodiet haecet intelleget misericordias Domini?.</VERS>
    </CHAPTER>
    <CHAPTER cnumber="108">
      <VERS vnumber="1">Canticum. PSALMUS. David.</VERS>
      <VERS vnumber="2">Paratum cor meum, Deus,paratum cor meum,cantabo et psallam. Euge, gloria mea!</VERS>
      <VERS vnumber="3">Exsurge, psalterium et cithara,excitabo auroram.</VERS>
      <VERS vnumber="4">Confitebor tibi in populis, Domine,et psallam tibi in nationibus,</VERS>
      <VERS vnumber="5">quia magna est usque ad caelos misericordia tua,et usque ad nubes veritas tua.</VERS>
      <VERS vnumber="6">Exaltare super caelos, Deus,et super omnem terram gloria tua.</VERS>
      <VERS vnumber="7">Ut liberentur dilecti tui,salvum fac dextera tua et exaudi me.</VERS>
      <VERS vnumber="8">Deus locutus est in sancto suo: Exsultabo et dividam Sichimamet convallem Succoth dimetiar;</VERS>
      <VERS vnumber="9">meus est Galaad, et meus est Manasses,et Ephraim fortitudo capitis mei,Iuda sceptrum meum.</VERS>
      <VERS vnumber="10">Moab lebes lavacri mei;super Idumaeam extendam calceamentum meum,super Philistaeam vociferabor ".</VERS>
      <VERS vnumber="11">Quis deducet me in civitatem munitam?Quis deducet me usque in Idumaeam?.</VERS>
      <VERS vnumber="12">Nonne, Deus, qui reppulisti nos?Et non exibis, Deus, in virtutibus nostris?</VERS>
      <VERS vnumber="13">Da nobis auxilium de tribulatione,quia vana salus hominis.</VERS>
      <VERS vnumber="14">In Deo faciemus virtutem,et ipse conculcabit inimicos nostros.</VERS>
    </CHAPTER>
    <CHAPTER cnumber="109">
      <VERS vnumber="1">Magistro chori. David. PSALMUS.Deus laudis meae, ne tacueris,</VERS>
      <VERS vnumber="2">quia os peccatoris et os dolosi super me apertum est.Locuti sunt adversum me lingua dolosa</VERS>
      <VERS vnumber="3">et sermonibus odii circumdederunt meet expugnaverunt me gratis.</VERS>
      <VERS vnumber="4">Pro dilectione mea adversabantur mihi;ego autem orabam.</VERS>
      <VERS vnumber="5">Et posuerunt adversum me mala pro boniset odium pro dilectione mea.</VERS>
      <VERS vnumber="6">Constitue super eum peccatorem,et adversarius stet a dextris eius.</VERS>
      <VERS vnumber="7">Cum iudicatur, exeat condemnatus,et oratio eius fiat in peccatum.</VERS>
      <VERS vnumber="8">Fiant dies eius pauci,et ministerium eius accipiat alter.</VERS>
      <VERS vnumber="9">Fiant filii eius orphani,et uxor eius vidua.</VERS>
      <VERS vnumber="10">Instabiles vagentur filii eius et mendicentet eiciantur de ruinis suis. -</VERS>
      <VERS vnumber="11">Scrutetur fenerator omnem substantiam eius,et diripiant alieni labores eius.</VERS>
      <VERS vnumber="12">Non sit qui praebeat illi misericordiam,nec sit qui misereatur pupillis eius.</VERS>
      <VERS vnumber="13">Fiant nati eius in interitum,in generatione una deleatur nomen eorum.</VERS>
      <VERS vnumber="14">In memoriam redeat iniquitas patrum eius in conspectu Domini,et peccatum matris eius non deleatur.</VERS>
      <VERS vnumber="15">Fiant contra Dominum semper,et disperdat de terra memoriam eorum.</VERS>
      <VERS vnumber="16">Pro eo quod non est recordatus facere misericordiamet persecutus est hominem inopem et mendicumet compunctum corde, ut mortificaret.</VERS>
      <VERS vnumber="17">Et dilexit maledictionem: et veniat ei;et noluit benedictionem: et elongetur ab eo.</VERS>
      <VERS vnumber="18">Et induit maledictionem sicut vestimentum:et intret sicut aqua in interiora eius,et sicut oleum in ossa eius.</VERS>
      <VERS vnumber="19">Fiat ei sicut indumentum, quo operitur,et sicut zona, qua semper praecingitur.</VERS>
      <VERS vnumber="20">Haec retributio eorum, qui adversantur mihi apud Dominum,et qui loquuntur mala adversus animam meam.</VERS>
      <VERS vnumber="21">Et tu, Domine, Domine, fac mecum propter nomen tuum,quia suavis est misericordia tua;libera me,</VERS>
      <VERS vnumber="22">quia egenus et pauper ego sum,et cor meum vulneratum est intra me.</VERS>
      <VERS vnumber="23">Sicut umbra, cum declinat, pertransii,excussus sum sicut locustae.</VERS>
      <VERS vnumber="24">Genua mea infirmata sunt ieiunio,et caro mea contabuit absque oleo.</VERS>
      <VERS vnumber="25">Et ego factus sum opprobrium illis:viderunt me et moverunt capita sua.</VERS>
      <VERS vnumber="26">Adiuva me, Domine Deus meus,salvum me fac secundum misericordiam tuam.</VERS>
      <VERS vnumber="27">Et sciant quia manus tua haec:tu, Domine, hoc fecisti.</VERS>
      <VERS vnumber="28">Maledicant illi, et tu benedicas;qui insurgunt in me, confundantur,servus autem tuus laetabitur.</VERS>
      <VERS vnumber="29">Induantur, qui detrahunt mihi, pudoreet operiantur sicut diploide confusione sua.</VERS>
      <VERS vnumber="30">Confitebor Domino nimis in ore meoet in medio multorum laudabo eum,</VERS>
      <VERS vnumber="31">quia astitit a dextris pauperis,ut salvam faceret a iudicantibus animam eius.</VERS>
    </CHAPTER>
    <CHAPTER cnumber="110">
      <VERS vnumber="1">David. PSALMUS.Dixit Dominus Domino meo: " Sede a dextris meis,donec ponam inimicos tuos scabellum pedum tuorum ".</VERS>
      <VERS vnumber="2">Virgam potentiae tuae emittet Dominus ex Sion:dominare in medio inimicorum tuorum.</VERS>
      <VERS vnumber="3">Tecum principatus in die virtutis tuae,in splendoribus sanctis,ex utero ante luciferum genui te.</VERS>
      <VERS vnumber="4">Iuravit Dominus et non paenitebit eum: Tu es sacerdos in aeternum secundum ordinem Melchisedech ".</VERS>
      <VERS vnumber="5">Dominus a dextris tuis,conquassabit in die irae suae reges.</VERS>
      <VERS vnumber="6">Iudicabit in nationibus: cumulantur cadavera,conquassabit capita in terra spatiosa.</VERS>
      <VERS vnumber="7">De torrente in via bibet,propterea exaltabit caput.</VERS>
    </CHAPTER>
    <CHAPTER cnumber="111">
      <VERS vnumber="1">ALLELUIA.ALEPH. Confitebor Domino in toto corde meo,BETH. in consilio iustorum et congregatione.</VERS>
      <VERS vnumber="2">GHIMEL. Magna opera Domini,DALETH. exquirenda omnibus, qui cupiunt ea.</VERS>
      <VERS vnumber="3">HE. Decor et magnificentia opus eius,VAU. et iustitia eius manet in saeculum saeculi.</VERS>
      <VERS vnumber="4">ZAIN. Memoriam fecit mirabilium suorum,HETH. misericors et miserator Dominus.</VERS>
      <VERS vnumber="5">TETH. Escam dedit timentibus se;IOD. memor erit in saeculum testamenti sui.</VERS>
      <VERS vnumber="6">CAPH. Virtutem operum suorum annuntiavit populo suo,LAMED. ut det illis hereditatem gentium;</VERS>
      <VERS vnumber="7">MEM. opera manuum eius veritas et iudicium.NUN. Fidelia omnia mandata eius,</VERS>
      <VERS vnumber="8">SAMECH. confirmata in saeculum saeculi,AIN. facta in veritate et aequitate.</VERS>
      <VERS vnumber="9">PHE. Redemptionem misit populo suo,SADE. mandavit in aeternum testamentum suum.COPH. Sanctum et terribile nomen eius.</VERS>
      <VERS vnumber="10">RES. Initium sapientiae timor Domini,SIN. intellectus bonus omnibus facientibus ea;TAU. laudatio eius manet in saeculum saeculi.</VERS>
    </CHAPTER>
    <CHAPTER cnumber="112">
      <VERS vnumber="1">ALLELUIA.ALEPH. Beatus vir, qui timet Dominum,BETH. in mandatis eius cupit nimis.</VERS>
      <VERS vnumber="2">GHIMEL. Potens in terra erit semen eius,DALETH. generatio rectorum benedicetur.</VERS>
      <VERS vnumber="3">HE. Gloria et divitiae in domo eius,VAU. et iustitia eius manet in saeculum saeculi.</VERS>
      <VERS vnumber="4">ZAIN. Exortum est in tenebris lumen rectis,HETH. misericors et miserator et iustus.</VERS>
      <VERS vnumber="5">TETH. Iucundus homo, qui miseretur et commodat,IOD. disponet res suas in iudicio,</VERS>
      <VERS vnumber="6">CAPH. quia in aeternum non commovebitur.LAMED. In memoria aeterna erit iustus,</VERS>
      <VERS vnumber="7">MEM. ab auditione mala non timebit.NUN. Paratum cor eius, sperans in Domino,</VERS>
      <VERS vnumber="8">SAMECH. confirmatum est cor eius, non timebit,AIN. donec despiciat inimicos suos.</VERS>
      <VERS vnumber="9">PHE. Distribuit, dedit pauperibus;SADE. iustitia eius manet in saeculum saeculi,COPH. cornu eius exaltabitur in gloria.</VERS>
      <VERS vnumber="10">RES. Peccator videbit et irascetur,SIN. dentibus suis fremet et tabescet.TAU. Desiderium peccatorum peribit.</VERS>
    </CHAPTER>
    <CHAPTER cnumber="113">
      <VERS vnumber="1">ALLELUIA.Laudate, pueri Domini,laudate nomen Domini.</VERS>
      <VERS vnumber="2">Sit nomen Domini benedictumex hoc nunc et usque in saeculum.</VERS>
      <VERS vnumber="3">A solis ortu usque ad occasumlaudabile nomen Domini.</VERS>
      <VERS vnumber="4">Excelsus super omnes gentes Dominus,super caelos gloria eius.</VERS>
      <VERS vnumber="5">Quis sicut Dominus Deus noster,qui in altis habitat</VERS>
      <VERS vnumber="6">et se inclinat, ut respiciatin caelum et in terram?</VERS>
      <VERS vnumber="7">Suscitans de terra inopem,de stercore erigens pauperem,</VERS>
      <VERS vnumber="8">ut collocet eum cum principibus,cum principibus populi sui.</VERS>
      <VERS vnumber="9">Qui habitare facit sterilem in domo,matrem filiorum laetantem.</VERS>
    </CHAPTER>
    <CHAPTER cnumber="114">
      <VERS vnumber="1">ALLELUIA.In exitu Israel de Aegypto,domus Iacob de populo barbaro,</VERS>
      <VERS vnumber="2">factus est Iuda sanctuarium eius,Israel potestas eius.</VERS>
      <VERS vnumber="3">Mare vidit et fugit,Iordanis conversus est retrorsum;</VERS>
      <VERS vnumber="4">montes saltaverunt ut arietes,et colles sicut agni ovium. -</VERS>
      <VERS vnumber="5">Quid est tibi, mare, quod fugisti?Et tu, Iordanis, quia conversus es retrorsum?</VERS>
      <VERS vnumber="6">Montes, quod saltastis sicut arietes,et colles, sicut agni ovium?</VERS>
      <VERS vnumber="7">A facie Domini contremisce, terra,a facie Dei Iacob,</VERS>
      <VERS vnumber="8">qui convertit petram in stagna aquarumet silicem in fontes aquarum.</VERS>
    </CHAPTER>
    <CHAPTER cnumber="115">
      <VERS vnumber="1">Non nobis, Domine, non nobis,sed nomini tuo da gloriamsuper misericordia tua et veritate tua.</VERS>
      <VERS vnumber="2">Quare dicent gentes: Ubi est Deus eorum? ".</VERS>
      <VERS vnumber="3">Deus autem noster in caelo;omnia, quaecumque voluit, fecit.</VERS>
      <VERS vnumber="4">Simulacra gentium argentum et aurum,opera manuum hominum.</VERS>
      <VERS vnumber="5">Os habent et non loquentur,oculos habent et non videbunt.</VERS>
      <VERS vnumber="6">Aures habent et non audient,nares habent et non odorabunt.</VERS>
      <VERS vnumber="7">Manus habent et non palpabunt,pedes habent et non ambulabunt;non clamabunt in gutture suo.</VERS>
      <VERS vnumber="8">Similes illis erunt, qui faciunt ea,et omnes, qui confidunt in eis.</VERS>
      <VERS vnumber="9">Domus Israel speravit in Domino:adiutorium eorum et scutum eorum est.</VERS>
      <VERS vnumber="10">Domus Aaron speravit in Domino:adiutorium eorum et scutum eorum est.</VERS>
      <VERS vnumber="11">Qui timent Dominum, speraverunt in Domino:adiutorium eorum et scutum eorum est.</VERS>
      <VERS vnumber="12">Dominus memor fuit nostriet benedicet nobis:benedicet domui Israel,benedicet domui Aaron,</VERS>
      <VERS vnumber="13">benedicet omnibus, qui timent Dominum,pusillis cum maioribus.</VERS>
      <VERS vnumber="14">Adiciat Dominus super vos,super vos et super filios vestros.</VERS>
      <VERS vnumber="15">Benedicti vos a Domino,qui fecit caelum et terram.</VERS>
      <VERS vnumber="16">Caeli, caeli sunt Domino,terram autem dedit filiis hominum.</VERS>
      <VERS vnumber="17">Non mortui laudabunt te, Domine,neque omnes, qui descendunt in silentium,</VERS>
      <VERS vnumber="18">sed nos, qui vivimus, benedicimus Dominoex hoc nunc et usque in saeculum.</VERS>
    </CHAPTER>
    <CHAPTER cnumber="116">
      <VERS vnumber="1">ALLELUIA.Dilexi, quoniam exaudit Dominusvocem deprecationis meae.</VERS>
      <VERS vnumber="2">Quia inclinavit aurem suam mihi,cum in diebus meis invocabam.</VERS>
      <VERS vnumber="3">Circumdederunt me funes mortis,et angustiae inferni invenerunt me. Tribulationem et dolorem inveni</VERS>
      <VERS vnumber="4">et nomen Domini invocabam: O Domine, libera animam meam ".</VERS>
      <VERS vnumber="5">Misericors Dominus et iustus,et Deus noster miseretur.</VERS>
      <VERS vnumber="6">Custodiens parvulos Dominus;humiliatus sum, et salvum me faciet.</VERS>
      <VERS vnumber="7">Convertere, anima mea, in requiem tuam,quia Dominus benefecit tibi;</VERS>
      <VERS vnumber="8">quia eripuit animam meam de morte,oculos meos a lacrimis,pedes meos a lapsu.</VERS>
      <VERS vnumber="9">Ambulabo coram Dominoin regione vivorum. -</VERS>
      <VERS vnumber="10">Credidi, etiam cum locutus sum: " Ego humiliatus sum nimis ".</VERS>
      <VERS vnumber="11">Ego dixi in trepidatione mea: " Omnis homo mendax ".</VERS>
      <VERS vnumber="12">Quid retribuam Dominopro omnibus, quae retribuit mihi?</VERS>
      <VERS vnumber="13">Calicem salutaris accipiamet nomen Domini invocabo.</VERS>
      <VERS vnumber="14">Vota mea Domino reddamcoram omni populo eius.</VERS>
      <VERS vnumber="15">Pretiosa in conspectu Dominimors sanctorum eius.</VERS>
      <VERS vnumber="16">O Domine, ego servus tuus,ego servus tuus et filius ancillae tuae.Dirupisti vincula mea:</VERS>
      <VERS vnumber="17">tibi sacrificabo hostiam laudiset nomen Domini invocabo.</VERS>
      <VERS vnumber="18">Vota mea Domino reddamcoram omni populo eius</VERS>
      <VERS vnumber="19">in atriis domus Domini,in medio tui, Ierusalem.</VERS>
    </CHAPTER>
    <CHAPTER cnumber="117">
      <VERS vnumber="1">ALLELUIA.Laudate Dominum, omnes gentes;collaudate eum, omnes populi.</VERS>
      <VERS vnumber="2">Quoniam confirmata est super nos misericordia eius,et veritas Domini manet in aeternum.</VERS>
    </CHAPTER>
    <CHAPTER cnumber="118">
      <VERS vnumber="1">ALLELUIA.Confitemini Domino, quoniam bonus,quoniam in saeculum misericordia eius.</VERS>
      <VERS vnumber="2">Dicat nunc Israel, quoniam bonus,quoniam in saeculum misericordia eius.</VERS>
      <VERS vnumber="3">Dicat nunc domus Aaron,quoniam in saeculum misericordia eius.</VERS>
      <VERS vnumber="4">Dicant nunc, qui timent Dominum,quoniam in saeculum misericordia eius.</VERS>
      <VERS vnumber="5">De tribulatione invocavi Dominum,et exaudivit me educens in latitudinem Dominus.</VERS>
      <VERS vnumber="6">Dominus mecum,non timebo, quid faciat mihi homo.</VERS>
      <VERS vnumber="7">Dominus mecum adiutor meus,et ego despiciam inimicos meos.</VERS>
      <VERS vnumber="8">Bonum est confugere ad Dominumquam confidere in homine.</VERS>
      <VERS vnumber="9">Bonum est confugere ad Dominumquam confidere in principibus.</VERS>
      <VERS vnumber="10">Omnes gentes circuierunt me,et in nomine Domini excidi eos.</VERS>
      <VERS vnumber="11">Circumdantes circumdederunt me,et in nomine Domini excidi eos.</VERS>
      <VERS vnumber="12">Circumdederunt me sicut apeset exarserunt sicut ignis in spinis,et in nomine Domini excidi eos.</VERS>
      <VERS vnumber="13">Impellentes impulerunt me, ut caderem,et Dominus adiuvit me.</VERS>
      <VERS vnumber="14">Fortitudo mea et laus mea Dominuset factus est mihi in salutem.</VERS>
      <VERS vnumber="15">Vox iubilationis et salutisin tabernaculis iustorum: Dextera Domini fecit virtutem!</VERS>
      <VERS vnumber="16">Dextera Domini exaltata est;dextera Domini fecit virtutem! ".</VERS>
      <VERS vnumber="17">Non moriar, sed vivamet narrabo opera Domini.</VERS>
      <VERS vnumber="18">Castigans castigavit me Dominuset morti non tradidit me.</VERS>
      <VERS vnumber="19">Aperite mihi portas iustitiae;ingressus in eas confitebor Domino.</VERS>
      <VERS vnumber="20">Haec porta Domini;iusti intrabunt in eam. -</VERS>
      <VERS vnumber="21">Confitebor tibi, quoniam exaudisti meet factus es mihi in salutem.</VERS>
      <VERS vnumber="22">Lapidem quem reprobaverunt aedificantes,hic factus est in caput anguli;</VERS>
      <VERS vnumber="23">a Domino factum est istudet est mirabile in oculis nostris.</VERS>
      <VERS vnumber="24">Haec est dies, quam fecit Dominus:exsultemus et laetemur in ea.</VERS>
      <VERS vnumber="25">O Domine, salvum me fac;o Domine, da prosperitatem!</VERS>
      <VERS vnumber="26">Benedictus, qui venit in nomine Domini.Benedicimus vobis de domo Domini.</VERS>
      <VERS vnumber="27">Deus Dominus et illuxit nobis.Instruite sollemnitatem in ramis condensisusque ad cornua altaris.</VERS>
      <VERS vnumber="28">Deus meus es tu, et confitebor tibi,Deus meus, et exaltabo te.</VERS>
      <VERS vnumber="29">Confitemini Domino, quoniam bonus,quoniam in saeculum misericordia eius.</VERS>
    </CHAPTER>
    <CHAPTER cnumber="119">
      <VERS vnumber="1">ALLELUIA.ALEPH. Beati immaculati in via,qui ambulant in lege Domini.</VERS>
      <VERS vnumber="2">Beati, qui servant testimonia eius,in toto corde exquirunt eum.</VERS>
      <VERS vnumber="3">Non enim operati sunt iniquitatem,in viis eius ambulaverunt.</VERS>
      <VERS vnumber="4">Tu mandastimandata tua custodiri nimis.</VERS>
      <VERS vnumber="5">Utinam dirigantur viae meaead custodiendas iustificationes tuas!</VERS>
      <VERS vnumber="6">Tunc non confundar,cum perspexero in omnibus praeceptis tuis.</VERS>
      <VERS vnumber="7">Confitebor tibi in directione cordis,in eo quod didici iudicia iustitiae tuae.</VERS>
      <VERS vnumber="8">Iustificationes tuas custodiam,non me derelinquas usquequaque.</VERS>
      <VERS vnumber="9">BETH. In quo mundabit adulescentior viam suam?In custodiendo sermones tuos.</VERS>
      <VERS vnumber="10">In toto corde meo exquisivi te;ne errare me facias a praeceptis tuis.</VERS>
      <VERS vnumber="11">In corde meo abscondi eloquia tua,ut non peccem tibi.</VERS>
      <VERS vnumber="12">Benedictus es, Domine;doce me iustificationes tuas.</VERS>
      <VERS vnumber="13">In labiis meisnumeravi omnia iudicia oris tui.</VERS>
      <VERS vnumber="14">In via testimoniorum tuorum delectatus sumsicut in omnibus divitiis.</VERS>
      <VERS vnumber="15">In mandatis tuis exerceboret considerabo vias tuas.</VERS>
      <VERS vnumber="16">In iustificationibus tuis delectabor,non obliviscar sermonem tuum.</VERS>
      <VERS vnumber="17">GHIMEL. Benefac servo tuo, et vivamet custodiam sermonem tuum.</VERS>
      <VERS vnumber="18">Revela oculos meos,et considerabo mirabilia de lege tua.</VERS>
      <VERS vnumber="19">Incola ego sum in terra,non abscondas a me praecepta tua.</VERS>
      <VERS vnumber="20">Defecit anima mea in desiderando iudicia tuain omni tempore.</VERS>
      <VERS vnumber="21">Increpasti superbos;maledicti, qui errant a praeceptis tuis.</VERS>
      <VERS vnumber="22">Aufer a me opprobrium et contemptum,quia testimonia tua servavi.</VERS>
      <VERS vnumber="23">Etsi principes sedent et adversum me loquuntur,servus tamen tuus exercetur in iustificationibus tuis.</VERS>
      <VERS vnumber="24">Nam et testimonia tua delectatio mea,et consilium meum iustificationes tuae.</VERS>
      <VERS vnumber="25">DALETH. Adhaesit pulveri anima mea;vivifica me secundum verbum tuum.</VERS>
      <VERS vnumber="26">Vias meas enuntiavi, et exaudisti me;doce me iustificationes tuas.</VERS>
      <VERS vnumber="27">Viam mandatorum tuorum fac me intellegere,et exercebor in mirabilibus tuis.</VERS>
      <VERS vnumber="28">Lacrimata est anima mea prae maerore;erige me secundum verbum tuum.</VERS>
      <VERS vnumber="29">Viam mendacii averte a meet legem tuam da mihi benigne.</VERS>
      <VERS vnumber="30">Viam veritatis elegi,iudicia tua proposui mihi.</VERS>
      <VERS vnumber="31">Adhaesi testimoniis tuis, Domine;noli me confundere.</VERS>
      <VERS vnumber="32">Viam mandatorum tuorum curram,quia dilatasti cor meum.</VERS>
      <VERS vnumber="33">HE. Legem pone mihi, Domine, viam iustificationum tuarum,et servabo eam semper.</VERS>
      <VERS vnumber="34">Da mihi intellectum, et servabo legem tuamet custodiam illam in toto corde meo.</VERS>
      <VERS vnumber="35">Deduc me in semitam praeceptorum tuorum,quia ipsam volui.</VERS>
      <VERS vnumber="36">Inclina cor meum in testimonia tuaet non in avaritiam.</VERS>
      <VERS vnumber="37">Averte oculos meos, ne videant vanitatem;in via tua vivifica me.</VERS>
      <VERS vnumber="38">Suscita servo tuo eloquium tuum,quod est ad timorem tuum.</VERS>
      <VERS vnumber="39">Amove opprobrium meum, quod suspicatus sum,quia iudicia tua iucunda.</VERS>
      <VERS vnumber="40">Ecce concupivi mandata tua;in iustitia tua vivifica me.</VERS>
      <VERS vnumber="41">VAU. Et veniat super me misericordia tua, Domine,salutare tuum secundum eloquium tuum.</VERS>
      <VERS vnumber="42">Et respondebo exprobrantibus mihi verbum,quia speravi in sermonibus tuis.</VERS>
      <VERS vnumber="43">Et ne auferas de ore meo verbum veritatis usquequaque,quia in iudiciis tuis supersperavi.</VERS>
      <VERS vnumber="44">Et custodiam legem tuam semper,in saeculum et in saeculum saeculi.</VERS>
      <VERS vnumber="45">Et ambulabo in latitudine,quia mandata tua exquisivi.</VERS>
      <VERS vnumber="46">Et loquar de testimoniis tuis in conspectu regumet non confundar.</VERS>
      <VERS vnumber="47">Et delectabor in praeceptis tuis,quae dilexi.</VERS>
      <VERS vnumber="48">Et levabo manus meas ad praecepta tua, quae dilexi;et exercebor in iustificationibus tuis. -</VERS>
      <VERS vnumber="49">ZAIN. Memor esto verbi tui servo tuo,in quo mihi spem dedisti.</VERS>
      <VERS vnumber="50">Hoc me consolatum est in humiliatione mea,quia eloquium tuum vivificavit me.</VERS>
      <VERS vnumber="51">Superbi deriserunt me vehementer;a lege autem tua non declinavi.</VERS>
      <VERS vnumber="52">Memor fui iudiciorum tuorum a saeculo, Domine,et consolatus sum.</VERS>
      <VERS vnumber="53">Indignatio tenuit mepropter peccatores derelinquentes legem tuam.</VERS>
      <VERS vnumber="54">Cantica factae sunt mihi iustificationes tuaein loco peregrinationis meae.</VERS>
      <VERS vnumber="55">Memor fui nocte nominis tui, Domine,et custodiam legem tuam.</VERS>
      <VERS vnumber="56">Hoc factum est mihi,quia mandata tua servavi.</VERS>
      <VERS vnumber="57">HETH. Portio mea Dominus:dixi custodire verba tua.</VERS>
      <VERS vnumber="58">Deprecatus sum faciem tuam in toto corde meo;miserere mei secundum eloquium tuum.</VERS>
      <VERS vnumber="59">Cogitavi vias measet converti pedes meos in testimonia tua.</VERS>
      <VERS vnumber="60">Festinavi et non sum moratus,ut custodiam praecepta tua.</VERS>
      <VERS vnumber="61">Funes peccatorum circumplexi sunt me,et legem tuam non sum oblitus.</VERS>
      <VERS vnumber="62">Media nocte surgebam ad confitendum tibisuper iudicia iustitiae tuae.</VERS>
      <VERS vnumber="63">Particeps ego sum omnium timentium teet custodientium mandata tua.</VERS>
      <VERS vnumber="64">Misericordia tua, Domine, plena est terra;iustificationes tuas doce me.</VERS>
      <VERS vnumber="65">TETH. Bonitatem fecisti cum servo tuo, Domine,secundum verbum tuum.</VERS>
      <VERS vnumber="66">Bonitatem et prudentiam et scientiam doce me,quia praeceptis tuis credidi.</VERS>
      <VERS vnumber="67">Priusquam humiliarer ego erravi;nunc autem eloquium tuum custodiam.</VERS>
      <VERS vnumber="68">Bonus es tu et benefaciens,doce me iustificationes tuas.</VERS>
      <VERS vnumber="69">Excogitaverunt contra me dolosa superbi,ego autem in toto corde meo servabo mandata tua.</VERS>
      <VERS vnumber="70">Incrassatum est sicut adeps cor eorum,ego vero in lege tua delectatus sum.</VERS>
      <VERS vnumber="71">Bonum mihi quia humiliatus sum,ut discam iustificationes tuas.</VERS>
      <VERS vnumber="72">Bonum mihi lex oris tuisuper milia auri et argenti.</VERS>
      <VERS vnumber="73">IOD. Manus tuae fecerunt me et plasmaverunt me;da mihi intellectum, et discam praecepta tua.</VERS>
      <VERS vnumber="74">Qui timent te, videbunt me et laetabuntur,quia in verba tua supersperavi.</VERS>
      <VERS vnumber="75">Cognovi, Domine, quia aequitas iudicia tua,et in veritate humiliasti me.</VERS>
      <VERS vnumber="76">Fiat misericordia tua, ut consoletur me,secundum eloquium tuum servo tuo.</VERS>
      <VERS vnumber="77">Veniant mihi miserationes tuae, et vivam,quia lex tua delectatio mea est.</VERS>
      <VERS vnumber="78">Confundantur superbi, quoniam dolose incurvaverunt me,ego autem exercebor in mandatis tuis.</VERS>
      <VERS vnumber="79">Convertantur mihi timentes te,et qui noverunt testimonia tua.</VERS>
      <VERS vnumber="80">Fiat cor meum immaculatum in iustificationibus tuis,ut non confundar.</VERS>
      <VERS vnumber="81">CAPH. Defecit in salutare tuum anima mea,et in verbum tuum supersperavi.</VERS>
      <VERS vnumber="82">Defecerunt oculi mei in eloquium tuum,dicentes: " Quando consolaberis me? ".</VERS>
      <VERS vnumber="83">Quia factus sum sicut uter in fumo;iustificationes tuas non sum oblitus.</VERS>
      <VERS vnumber="84">Quot sunt dies servi tui?Quando facies de persequentibus me iudicium?</VERS>
      <VERS vnumber="85">Foderunt mihi foveas superbi,qui non sunt secundum legem tuam.</VERS>
      <VERS vnumber="86">Omnia praecepta tua veritas;dolose persecuti sunt me; adiuva me.</VERS>
      <VERS vnumber="87">Paulo minus consummaverunt me in terra,ego autem non dereliqui mandata tua.</VERS>
      <VERS vnumber="88">Secundum misericordiam tuam vivifica me,et custodiam testimonia oris tui. -</VERS>
      <VERS vnumber="89">LAMED. In aeternum, Domine,verbum tuum constitutum est in caelo.</VERS>
      <VERS vnumber="90">In generationem et generationem veritas tua;firmasti terram, et permanet.</VERS>
      <VERS vnumber="91">Secundum iudicia tua permanent hodie,quoniam omnia serviunt tibi.</VERS>
      <VERS vnumber="92">Nisi quod lex tua delectatio mea est,tunc forte periissem in humilia tione mea.</VERS>
      <VERS vnumber="93">In aeternum non obliviscar man data tua,quia in ipsis vivificasti me.</VERS>
      <VERS vnumber="94">Tuus sum ego: salvum me fac,quoniam mandata tua exqui sivi.</VERS>
      <VERS vnumber="95">Me exspectaverunt peccatores, ut perderent me;testimonia tua intellexi.</VERS>
      <VERS vnumber="96">Omni consummationi vidi finem,latum praeceptum tuum nimis.</VERS>
      <VERS vnumber="97">MEM. Quomodo dilexi legem tuam, Domine;tota die meditatio mea est.</VERS>
      <VERS vnumber="98">Super inimicos meos sapientem me fecit praeceptum tuum,quia in aeternum mihi est.</VERS>
      <VERS vnumber="99">Super omnes docentes me prudens factus sum,quia testimonia tua meditatio mea est.</VERS>
      <VERS vnumber="100">Super senes intellexi,quia mandata tua servavi.</VERS>
      <VERS vnumber="101">Ab omni via mala prohibui pedes meos,ut custodiam verba tua.</VERS>
      <VERS vnumber="102">A iudiciis tuis non declinavi,quia tu legem posuisti mihi.</VERS>
      <VERS vnumber="103">Quam dulcia faucibus meis eloquia tua,super mel ori meo.</VERS>
      <VERS vnumber="104">A mandatis tuis intellexi;propterea odivi omnem viam mendacii.</VERS>
      <VERS vnumber="105">NUN. Lucerna pedibus meis verbum tuumet lumen semitis meis.</VERS>
      <VERS vnumber="106">Iuravi et statuicustodire iudicia iustitiae tuae.</VERS>
      <VERS vnumber="107">Humiliatus sum usquequaque, Domine;vivifica me secundum verbum tuum.</VERS>
      <VERS vnumber="108">Voluntaria oris mei beneplacita sint, Domine,et iudicia tua doce me.</VERS>
      <VERS vnumber="109">Anima mea in manibus meis semper,et legem tuam non sum oblitus.</VERS>
      <VERS vnumber="110">Posuerunt peccatores laqueum mihi,et de mandatis tuis non erravi.</VERS>
      <VERS vnumber="111">Hereditas mea testimonia tua in aeternum,quia exsultatio cordis mei sunt.</VERS>
      <VERS vnumber="112">Inclinavi cor meum ad faciendas iustificationes tuasin aeternum, in finem.</VERS>
      <VERS vnumber="113">SAMECH. Duplices corde odio habuiet legem tuam dilexi.</VERS>
      <VERS vnumber="114">Tegmen et scutum meum es tu,et in verbum tuum supersperavi.</VERS>
      <VERS vnumber="115">Declinate a me, maligni,et servabo praecepta Dei mei.</VERS>
      <VERS vnumber="116">Suscipe me secundum eloquium tuum, et vivam;et non confundas me ab exspectatione mea.</VERS>
      <VERS vnumber="117">Sustenta me, et salvus eroet delectabor in iustificationibus tuis semper.</VERS>
      <VERS vnumber="118">Sprevisti omnes discedentes a iustificationibus tuis,quia mendacium cogitatio eorum.</VERS>
      <VERS vnumber="119">Quasi scoriam delesti omnes peccatores terrae;ideo dilexi testimonia tua.</VERS>
      <VERS vnumber="120">Horruit a timore tuo caro mea;a iudiciis enim tuis timui.</VERS>
      <VERS vnumber="121">AIN. Feci iudicium et iustitiam;non tradas me calumniantibus me.</VERS>
      <VERS vnumber="122">Sponde pro servo tuo in bonum;non calumnientur me superbi.</VERS>
      <VERS vnumber="123">Oculi mei defecerunt in desiderio salutaris tuiet eloquii iustitiae tuae.</VERS>
      <VERS vnumber="124">Fac cum servo tuo secundum misericordiam tuamet iustificationes tuas doce me.</VERS>
      <VERS vnumber="125">Servus tuus sum ego;da mihi intellectum, ut sciam testimonia tua.</VERS>
      <VERS vnumber="126">Tempus faciendi Domino;dissipaverunt legem tuam.</VERS>
      <VERS vnumber="127">Ideo dilexi praecepta tuasuper aurum et obryzum.</VERS>
      <VERS vnumber="128">Propterea ad omnia mandata tua dirigebar,omnem viam mendacii odio habui. -</VERS>
      <VERS vnumber="129">PHE. Mirabilia testimonia tua,ideo servavit ea anima mea.</VERS>
      <VERS vnumber="130">Declaratio sermonum tuorum illuminatet intellectum dat parvulis.</VERS>
      <VERS vnumber="131">Os meum aperui et attraxi spiritum,quia praecepta tua desiderabam.</VERS>
      <VERS vnumber="132">Convertere in me et miserere meisecundum iudicium tuum cum diligentibus nomen tuum.</VERS>
      <VERS vnumber="133">Gressus meos dirige secundum eloquium tuum,et non dominetur mei omnis iniquitas.</VERS>
      <VERS vnumber="134">Redime me a calumniis hominum,ut custodiam mandata tua.</VERS>
      <VERS vnumber="135">Faciem tuam illumina super servum tuumet doce me iustificationes tuas.</VERS>
      <VERS vnumber="136">Rivulos aquarum deduxerunt oculi mei,quia non custodierunt legem tuam.</VERS>
      <VERS vnumber="137">SADE. Iustus es, Domine,et rectum iudicium tuum.</VERS>
      <VERS vnumber="138">Mandasti in iustitia testimonia tuaet in veritate nimis.</VERS>
      <VERS vnumber="139">Consumpsit me zelus meus,quia obliti sunt verba tua inimici mei.</VERS>
      <VERS vnumber="140">Ignitum eloquium tuum vehementer,et servus tuus dilexit illud.</VERS>
      <VERS vnumber="141">Adulescentulus sum ego et contemptus;mandata tua non sum oblitus.</VERS>
      <VERS vnumber="142">Iustitia tua iustitia in aeternum,et lex tua veritas.</VERS>
      <VERS vnumber="143">Tribulatio et angustia invenerunt me;praecepta tua delectatio mea est.</VERS>
      <VERS vnumber="144">Iustitia testimonia tua in aeternum;intellectum da mihi, et vivam.</VERS>
      <VERS vnumber="145">COPH. Clamavi in toto corde, exaudi me, Domine;iustificationes tuas servabo.</VERS>
      <VERS vnumber="146">Clamavi ad te, salvum me fac,ut custodiam testimonia tua.</VERS>
      <VERS vnumber="147">Praeveni diluculo et clamavi,in verba tua supersperavi.</VERS>
      <VERS vnumber="148">Praevenerunt oculi mei vigilias,ut meditarer eloquia tua.</VERS>
      <VERS vnumber="149">Vocem meam audi secundum misericordiam tuam, Domine,secundum iudicium tuum vivifica me.</VERS>
      <VERS vnumber="150">Appropinquaverunt persequentes me in malitia,a lege autem tua longe facti sunt.</VERS>
      <VERS vnumber="151">Prope es tu, Domine,et omnia praecepta tua veritas.</VERS>
      <VERS vnumber="152">Ab initio cognovi de testimoniis tuis,quia in aeternum fundasti ea.</VERS>
      <VERS vnumber="153">RES. Vide humiliationem meam et eripe me,quia legem tuam non sum oblitus.</VERS>
      <VERS vnumber="154">Iudica causam meam et redime me;propter eloquium tuum vivifica me.</VERS>
      <VERS vnumber="155">Longe a peccatoribus salus,quia iustificationes tuas non exquisierunt.</VERS>
      <VERS vnumber="156">Misericordiae tuae multae, Domine;secundum iudicia tua vivifica me.</VERS>
      <VERS vnumber="157">Multi, qui persequuntur me et tribulant me;a testimoniis tuis non declinavi.</VERS>
      <VERS vnumber="158">Vidi praevaricantes, et taeduit me,quia eloquia tua non custodierunt.</VERS>
      <VERS vnumber="159">Vide quoniam mandata tua dilexi, Domine;secundum misericordiam tuam vivifica me.</VERS>
      <VERS vnumber="160">Principium verborum tuorum veritas,in aeternum omnia iudicia iustitiae tuae.</VERS>
      <VERS vnumber="161">SIN. Principes persecuti sunt me gratis,et a verbis tuis formidavit cor meum.</VERS>
      <VERS vnumber="162">Laetabor ego super eloquia tua,sicut qui invenit spolia multa.</VERS>
      <VERS vnumber="163">Mendacium odio habui et abominatus sum;legem autem tuam dilexi.</VERS>
      <VERS vnumber="164">Septies in die laudem dixi tibisuper iudicia iustitiae tuae.</VERS>
      <VERS vnumber="165">Pax multa diligentibus legem tuam, et non est illis scandalum.</VERS>
      <VERS vnumber="166">Exspectabam salutare tuum, Domine,et praecepta tua feci.</VERS>
      <VERS vnumber="167">Custodivit anima mea testimonia tua,et dilexi ea vehementer.</VERS>
      <VERS vnumber="168">Servavi mandata tua et testimonia tua,quia omnes viae meae in conspectu tuo.</VERS>
      <VERS vnumber="169">TAU. Appropinquet deprecatio mea in conspectu tuo, Domine;iuxta verbum tuum da mihi intellectum.</VERS>
      <VERS vnumber="170">Intret postulatio mea in conspectu tuo;secundum eloquium tuum libera me.</VERS>
      <VERS vnumber="171">Eructabunt labia mea hymnum,cum docueris me iustificationes tuas.</VERS>
      <VERS vnumber="172">Cantet lingua mea eloquium tuum,quia omnia praecepta tua iustitia.</VERS>
      <VERS vnumber="173">Fiat manus tua, ut adiuvet me,quoniam mandata tua elegi.</VERS>
      <VERS vnumber="174">Concupivi salutare tuum, Domine,et lex tua delectatio mea est.</VERS>
      <VERS vnumber="175">Vivet anima mea et laudabit te,et iudicia tua adiuvabunt me.</VERS>
      <VERS vnumber="176">Erravi sicut ovis, quae periit;quaere servum tuum, quia praecepta tua non sum oblitus.</VERS>
    </CHAPTER>
    <CHAPTER cnumber="120">
      <VERS vnumber="1">Canticum ascensionum.Ad Dominum, cum tribularer, clamavi,et exaudivit me.</VERS>
      <VERS vnumber="2">Domine, libera animam meam a labiis mendacii,a lingua dolosa.</VERS>
      <VERS vnumber="3">Quid detur tibi aut quid apponatur tibi,lingua dolosa?</VERS>
      <VERS vnumber="4">Sagittae potentis acutaecum carbonibus iuniperorum.</VERS>
      <VERS vnumber="5">Heu mihi, quia peregrinatus sum in Mosoch,habitavi ad tabernacula Cedar!</VERS>
      <VERS vnumber="6">Multum incola fuit anima meacum his, qui oderunt pacem.</VERS>
      <VERS vnumber="7">Ego eram pacificus;cum loquebar, illi impugnabant me.</VERS>
    </CHAPTER>
    <CHAPTER cnumber="121">
      <VERS vnumber="1">Canticum ascensionum.Levabo oculos meos in montes:unde veniet auxilium mihi?</VERS>
      <VERS vnumber="2">Auxilium meum a Domino,qui fecit caelum et terram.</VERS>
      <VERS vnumber="3">Non dabit in commotionem pedem tuumneque dormitabit, qui custodit te.</VERS>
      <VERS vnumber="4">Ecce non dormitabit neque dormiet,qui custodit Israel.</VERS>
      <VERS vnumber="5">Dominus custodit te,Dominus umbraculum tuumad manum dexteram tuam.</VERS>
      <VERS vnumber="6">Per diem sol non percutiet te,neque luna per noctem.</VERS>
      <VERS vnumber="7">Dominus custodiet te ab omni malo;custodiet animam tuam Dominus.</VERS>
      <VERS vnumber="8">Dominus custodiet introitum tuum et exitum tuumex hoc nunc et usque in saeculum.</VERS>
    </CHAPTER>
    <CHAPTER cnumber="122">
      <VERS vnumber="1">Canticum ascensionum. David.Laetatus sum in eo, quod dixerunt mihi: In domum Domini ibimus ".</VERS>
      <VERS vnumber="2">Stantes iam sunt pedes nostriin portis tuis, Ierusalem.</VERS>
      <VERS vnumber="3">Ierusalem, quae aedificata est ut civitas,sibi compacta in idipsum.</VERS>
      <VERS vnumber="4">Illuc enim ascenderunt tribus, tribus Domini,testimonium Israel, ad confitendum nomini Domini.</VERS>
      <VERS vnumber="5">Quia illic sederunt sedes ad iudicium,sedes domus David.</VERS>
      <VERS vnumber="6">Rogate, quae ad pacem sunt Ierusalem: Securi sint diligentes te!</VERS>
      <VERS vnumber="7">Fiat pax in muris tuis,et securitas in turribus tuis! ".</VERS>
      <VERS vnumber="8">Propter fratres meos et proximos meosloquar: " Pax in te! ".</VERS>
      <VERS vnumber="9">Propter domum Domini Dei nostriexquiram bona tibi.</VERS>
    </CHAPTER>
    <CHAPTER cnumber="123">
      <VERS vnumber="1">Canticum ascensionum.Ad te levavi oculos meos,qui habitas in caelis.</VERS>
      <VERS vnumber="2">Ecce sicut oculi servorum ad manus dominorum suorum,sicut oculi ancillae ad manus dominae suae,ita oculi nostri ad Dominum Deum nostrum,donec misereatur nostri.</VERS>
      <VERS vnumber="3">Miserere nostri, Domine, miserere nostri,quia multum repleti sumus despectione;</VERS>
      <VERS vnumber="4">quia multum repleta est anima nostraderisione abundantium et despectione superborum.</VERS>
    </CHAPTER>
    <CHAPTER cnumber="124">
      <VERS vnumber="1">Canticum ascensionum. David.Nisi quia Dominus erat in nobis,dicat nunc Israel,</VERS>
      <VERS vnumber="2">nisi quia Dominus erat in nobis,cum exsurgerent homines in nos:</VERS>
      <VERS vnumber="3">forte vivos deglutissent nos,cum irasceretur furor eorum in nos.</VERS>
      <VERS vnumber="4">Forsitan aqua absorbuisset nos,torrens pertransisset animam nostram;</VERS>
      <VERS vnumber="5">forsitan pertransissent animam nostramaquae intumescentes.</VERS>
      <VERS vnumber="6">Benedictus Dominus,qui non dedit nos in direptionem dentibus eorum.</VERS>
      <VERS vnumber="7">Anima nostra sicut passer erepta estde laqueo venantium:laqueus contritus est,et nos erepti sumus.</VERS>
      <VERS vnumber="8">Adiutorium nostrum in nomine Domini,qui fecit caelum et terram.</VERS>
    </CHAPTER>
    <CHAPTER cnumber="125">
      <VERS vnumber="1">Canticum ascensionum.Qui confidunt in Domino, sicut mons Sion:non commovebitur, in aeternum manet.</VERS>
      <VERS vnumber="2">Ierusalem, montes in circuitu eius,et Dominus in circuitu populi suiex hoc nunc et usque in saeculum.</VERS>
      <VERS vnumber="3">Quia non requiescet virga iniquitatis super sortem iustorum,ut non extendant iusti ad iniquitatem manus suas.</VERS>
      <VERS vnumber="4">Benefac, Domine, boniset rectis corde.</VERS>
      <VERS vnumber="5">Declinantes autem per vias pravasadducet Dominus cum operantibus iniquitatem.Pax super Israel!</VERS>
    </CHAPTER>
    <CHAPTER cnumber="126">
      <VERS vnumber="1">Canticum ascensionum.In convertendo Dominus captivitatem Sion,facti sumus quasi somniantes.</VERS>
      <VERS vnumber="2">Tunc repletum est gaudio os nostrum,et lingua nostra exsultatione.Tunc dicebant inter gentes: Magnificavit Dominus facere cum eis ".</VERS>
      <VERS vnumber="3">Magnificavit Dominus facere nobiscum;facti sumus laetantes.</VERS>
      <VERS vnumber="4">Converte, Domine, captivitatem nostram,sicut torrentes in austro.</VERS>
      <VERS vnumber="5">Qui seminant in lacrimis,in exsultatione metent.</VERS>
      <VERS vnumber="6">Euntes ibant et flebantsemen spargendum portantes;venientes autem venient in exsultationeportantes manipulos suos.</VERS>
    </CHAPTER>
    <CHAPTER cnumber="127">
      <VERS vnumber="1">Canticum ascensionum. Salomonis.Nisi Dominus aedificaverit domum,in vanum laborant, qui aedificant eam.Nisi Dominus custodierit civitatem,frustra vigilat, qui custodit eam.</VERS>
      <VERS vnumber="2">Vanum est vobis ante lucem surgere et sero quiescere,qui manducatis panem laboris,quia dabit dilectis suis somnum.</VERS>
      <VERS vnumber="3">Ecce hereditas Domini filii,merces fructus ventris.</VERS>
      <VERS vnumber="4">Sicut sagittae in manu potentis,ita filii iuventutis.</VERS>
      <VERS vnumber="5">Beatus vir, qui implevit pharetram suam ex ipsis:non confundetur, cum loquetur inimicis suis in porta.</VERS>
    </CHAPTER>
    <CHAPTER cnumber="128">
      <VERS vnumber="1">Canticum ascensionum.Beatus omnis, qui timet Dominum,qui ambulat in viis eius.</VERS>
      <VERS vnumber="2">Labores manuum tuarum manducabis,beatus es, et bene tibi erit.</VERS>
      <VERS vnumber="3">Uxor tua sicut vitis fructiferain lateribus domus tuae;filii tui sicut novellae olivarumin circuitu mensae tuae.</VERS>
      <VERS vnumber="4">Ecce sic benedicetur homo,qui timet Dominum.</VERS>
      <VERS vnumber="5">Benedicat tibi Dominus ex Sion,et videas bona Ierusalemomnibus diebus vitae tuae;</VERS>
      <VERS vnumber="6">et videas filios filiorum tuorum.Pax super Israel!</VERS>
    </CHAPTER>
    <CHAPTER cnumber="129">
      <VERS vnumber="1">Canticum ascensionum.Saepe expugnaverunt me a iuventute mea,dicat nunc Israel,</VERS>
      <VERS vnumber="2">saepe expugnaverunt me a iuventute mea,etenim non potuerunt adversum me.</VERS>
      <VERS vnumber="3">Supra dorsum meum araverunt aratores,prolongaverunt sulcos suos.</VERS>
      <VERS vnumber="4">Dominus autem iustusconcidit cervices peccatorum.</VERS>
      <VERS vnumber="5">Confundantur et convertantur retrorsumomnes, qui oderunt Sion.</VERS>
      <VERS vnumber="6">Fiant sicut fenum tectorum,quod, priusquam evellatur, exaruit;</VERS>
      <VERS vnumber="7">de quo non implevit manum suam, qui metit,et sinum suum, qui manipulos colligit.</VERS>
      <VERS vnumber="8">Et non dixerunt, qui praeteribant: Benedictio Domini super vos,benedicimus vobis in nomine Domini ".</VERS>
    </CHAPTER>
    <CHAPTER cnumber="130">
      <VERS vnumber="1">Canticum ascensionum.De profundis clamavi ad te, Domine;</VERS>
      <VERS vnumber="2">Domine, exaudi vocem meam.Fiant aures tuae intendentesin vocem deprecationis meae.</VERS>
      <VERS vnumber="3">Si iniquitates observaveris, Domine,Domine, quis sustinebit?</VERS>
      <VERS vnumber="4">Quia apud te propitiatio est,ut timeamus te.</VERS>
      <VERS vnumber="5">Sustinui te, Domine,sustinuit anima mea in verbo eius;speravit</VERS>
      <VERS vnumber="6">anima mea in Dominomagis quam custodes auroram.Magis quam custodes auroram</VERS>
      <VERS vnumber="7">speret Israel in Domino,quia apud Dominum misericordia,et copiosa apud eum redemptio.</VERS>
      <VERS vnumber="8">Et ipse redimet Israelex omnibus iniquitatibus eius.</VERS>
    </CHAPTER>
    <CHAPTER cnumber="131">
      <VERS vnumber="1">Canticum ascensionum. David.Domine, non est exaltatum cor meum,neque elati sunt oculi mei,neque ambulavi in magnisneque in mirabilibus super me.</VERS>
      <VERS vnumber="2">Vere pacatam et quietamfeci animam meam;sicut ablactatus in sinu matris suae,sicut ablactatus, ita in me est anima mea.</VERS>
      <VERS vnumber="3">Speret Israel in Dominoex hoc nunc et usque in saeculum.</VERS>
    </CHAPTER>
    <CHAPTER cnumber="132">
      <VERS vnumber="1">Canticum ascensionum.Memento, Domine, Davidet omnis mansuetudinis eius,</VERS>
      <VERS vnumber="2">quia iuravit Domino,votum vovit Potenti Iacob:</VERS>
      <VERS vnumber="3">" Non introibo in tabernaculum domus meae,non ascendam in lectum strati mei,</VERS>
      <VERS vnumber="4">non dabo somnum oculis meiset palpebris meis dormitationem,</VERS>
      <VERS vnumber="5">donec inveniam locum Domino,tabernaculum Potenti Iacob ".</VERS>
      <VERS vnumber="6">Ecce audivimus eam esse in Ephratha,invenimus eam in campis Iaar.</VERS>
      <VERS vnumber="7">Ingrediamur in tabernaculum eius,adoremus ad scabellum pedum eius. -</VERS>
      <VERS vnumber="8">Surge, Domine, in requiem tuam,tu et arca fortitudinis tuae.</VERS>
      <VERS vnumber="9">Sacerdotes tui induantur iustitiam,et sancti tui exsultent.</VERS>
      <VERS vnumber="10">Propter David servum tuumnon avertas faciem christi tui.</VERS>
      <VERS vnumber="11">Iuravit Dominus David veritatemet non recedet ab ea: De fructu ventris tuiponam super sedem tuam.</VERS>
      <VERS vnumber="12">Si custodierint filii tui testamentum meumet testimonia mea, quae docebo eos,filii eorum usque in saeculumsedebunt super sedem tuam ".</VERS>
      <VERS vnumber="13">Quoniam elegit Dominus Sion,desideravit eam in habitationem sibi:</VERS>
      <VERS vnumber="14">" Haec requies mea in saeculum saeculi;hic habitabo, quoniam desideravi eam.</VERS>
      <VERS vnumber="15">Cibaria eius benedicens benedicam,pauperes eius saturabo panibus.</VERS>
      <VERS vnumber="16">Sacerdotes eius induam salutari,et sancti eius exsultatione exsultabunt.</VERS>
      <VERS vnumber="17">Illic germinare faciam cornu David,parabo lucernam christo meo.</VERS>
      <VERS vnumber="18">Inimicos eius induam confusione,super ipsum autem efflorebit diadema eius ".</VERS>
    </CHAPTER>
    <CHAPTER cnumber="133">
      <VERS vnumber="1">Canticum ascensionum. David.Ecce quam bonum et quam iucundumhabitare fratres in unum:</VERS>
      <VERS vnumber="2">sicut unguentum optimum in capite,quod descendit in barbam, barbam Aaron,quod descendit in oram vestimenti eius;</VERS>
      <VERS vnumber="3">sicut ros Hermon, qui descendit in montes Sion,quoniam illic mandavit Dominus benedictionem,vitam usque in saeculum.</VERS>
    </CHAPTER>
    <CHAPTER cnumber="134">
      <VERS vnumber="1">Canticum ascensionum.Ecce benedicite Dominum,omnes servi Domini,qui statis in domo Domini per noctes.</VERS>
      <VERS vnumber="2">Extollite manus vestras ad sanctuariumet benedicite Dominum.</VERS>
      <VERS vnumber="3">Benedicat te Dominus ex Sion,qui fecit caelum et terram.</VERS>
    </CHAPTER>
    <CHAPTER cnumber="135">
      <VERS vnumber="1">ALLELUIA.Laudate nomen Domini,laudate, servi Domini,</VERS>
      <VERS vnumber="2">qui statis in domo Domini,in atriis domus Dei nostri.</VERS>
      <VERS vnumber="3">Laudate Dominum, quia bonus Dominus;psallite nomini eius, quoniam suave.</VERS>
      <VERS vnumber="4">Quoniam Iacob elegit sibi Dominus,Israel in peculium sibi.</VERS>
      <VERS vnumber="5">Quia ego cognovi quod magnus est Dominus,et Deus noster prae omnibus diis.</VERS>
      <VERS vnumber="6">Omnia, quaecumque voluit,Dominus fecit in caelo et in terra,in mari et in omnibus abyssis.</VERS>
      <VERS vnumber="7">Adducens nubes ab extremo terrae,fulgura in pluviam facit,producit ventos de thesauris suis.</VERS>
      <VERS vnumber="8">Qui percussit primogenita Aegyptiab homine usque ad pecus.</VERS>
      <VERS vnumber="9">Misit signa et prodigia in medio tui, Aegypte,in pharaonem et in omnes servos eius.</VERS>
      <VERS vnumber="10">Qui percussit gentes multaset occidit reges fortes:</VERS>
      <VERS vnumber="11">Sehon regem Amorraeorumet Og regem Basanet omnia regna Chanaan.</VERS>
      <VERS vnumber="12">Et dedit terram eorum hereditatem,hereditatem Israel populo suo.</VERS>
      <VERS vnumber="13">Domine, nomen tuum in aeternum;Domine, memoriale tuum in generationem et generationem.</VERS>
      <VERS vnumber="14">Quia iudicabit Dominus populum suumet servorum suorum miserebitur.</VERS>
      <VERS vnumber="15">Simulacra gentium argentum et aurum,opera manuum hominum.</VERS>
      <VERS vnumber="16">Os habent et non loquentur,oculos habent et non videbunt.</VERS>
      <VERS vnumber="17">Aures habent et non audient;neque enim est spiritus in ore ipsorum.</VERS>
      <VERS vnumber="18">Similes illis erunt, qui faciunt ea,et omnes, qui confidunt in eis.</VERS>
      <VERS vnumber="19">Domus Israel, benedicite Domino;domus Aaron, benedicite Domino;</VERS>
      <VERS vnumber="20">domus Levi, benedicite Domino;qui timetis Dominum, benedicite Domino.</VERS>
      <VERS vnumber="21">Benedictus Dominus ex Sion,qui habitat in Ierusalem. ALLELUIA.</VERS>
    </CHAPTER>
    <CHAPTER cnumber="136">
      <VERS vnumber="1">ALLELUIA.Confitemini Domino, quoniam bonus,quoniam in aeternum misericordia eius.</VERS>
      <VERS vnumber="2">Confitemini Deo deorum,quoniam in aeternum misericordia eius.</VERS>
      <VERS vnumber="3">Confitemini Domino dominorum,quoniam in aeternum misericordia eius.</VERS>
      <VERS vnumber="4">Qui facit mirabilia magna solus,quoniam in aeternum misericordia eius.</VERS>
      <VERS vnumber="5">Qui fecit caelos in intellectu,quoniam in aeternum misericordia eius.</VERS>
      <VERS vnumber="6">Qui expandit terram super aquas,quoniam in aeternum misericordia eius.</VERS>
      <VERS vnumber="7">Qui fecit luminaria magna,quoniam in aeternum misericordia eius:</VERS>
      <VERS vnumber="8">solem, ut praeesset diei,quoniam in aeternum misericordia eius;</VERS>
      <VERS vnumber="9">lunam et stellas, ut praeessent nocti, quoniam in aeternum misericordia eius.</VERS>
      <VERS vnumber="10">Qui percussit Aegyptum in primogenitis eorum,quoniam in aeternum misericordia eius.</VERS>
      <VERS vnumber="11">Qui eduxit Israel de medio eorum,quoniam in aeternum misericordia eius,</VERS>
      <VERS vnumber="12">in manu potenti et brachio extento,quoniam in aeternum misericordia eius.</VERS>
      <VERS vnumber="13">Qui divisit mare Rubrum in divisiones,quoniam in aeternum misericordia eius.</VERS>
      <VERS vnumber="14">Et traduxit Israel per medium eius,quoniam in aeternum misericordia eius.</VERS>
      <VERS vnumber="15">Et excussit pharaonem et virtutem eius in mari Rubro,quoniam in aeternum misericordia eius.</VERS>
      <VERS vnumber="16">Qui traduxit populum suum per desertum,quoniam in aeternum misericordia eius.</VERS>
      <VERS vnumber="17">Qui percussit reges magnos,quoniam in aeternum misericordia eius;</VERS>
      <VERS vnumber="18">et occidit reges potentes,quoniam in aeternum misericordia eius:</VERS>
      <VERS vnumber="19">Sehon regem Amorraeorum,quoniam in aeternum misericordia eius;</VERS>
      <VERS vnumber="20">et Og regem Basan,quoniam in aeternum misericordia eius.</VERS>
      <VERS vnumber="21">Et dedit terram eorum hereditatem,quoniam in aeternum misericordia eius,</VERS>
      <VERS vnumber="22">hereditatem Israel servo suo,quoniam in aeternum misericordia eius.</VERS>
      <VERS vnumber="23">Qui in humilitate nostra memor fuit nostri,quoniam in aeternum misericordia eius;</VERS>
      <VERS vnumber="24">et redemit nos ab inimicis nostris,quoniam in aeternum misericordia eius.</VERS>
      <VERS vnumber="25">Qui dat escam omni carni,quoniam ìn aeternum misericordia eius.</VERS>
      <VERS vnumber="26">Confitemini Deo caeli,quoniam in aeternum misericordia eius.</VERS>
    </CHAPTER>
    <CHAPTER cnumber="137">
      <VERS vnumber="1">Super flumina Babylonis,illic sedimus et flevimus,cum recordaremur Sion.</VERS>
      <VERS vnumber="2">In salicibus in medio eiussuspendimus citharas nostras.</VERS>
      <VERS vnumber="3">Quia illic rogaverunt nos,qui captivos duxerunt nos,verba cantionum,et, qui affligebant nos, laetitiam: Cantate nobis de canticis Sion ".</VERS>
      <VERS vnumber="4">Quomodo cantabimus canticum Dominiin terra aliena?</VERS>
      <VERS vnumber="5">Si oblitus fuero tui, Ierusalem,oblivioni detur dextera mea;</VERS>
      <VERS vnumber="6">adhaereat lingua mea faucibus meis,si non meminero tui,si non praeposuero Ierusalemin capite laetitiae meae.</VERS>
      <VERS vnumber="7">Memor esto, Domine, adversus filios Edomdiei Ierusalem;qui dicebant: " Exinanite, exinaniteusque ad fundamentum in ea ".</VERS>
      <VERS vnumber="8">Filia Babylonis devastans,beatus, qui retribuet tibi retributionem tuam,quam retribuisti nobis;</VERS>
      <VERS vnumber="9">beatus, qui tenebitet allidet parvulos tuos ad petram.</VERS>
    </CHAPTER>
    <CHAPTER cnumber="138">
      <VERS vnumber="1">David.Confitebor tibi, Domine, in toto corde meo,quoniam audisti verba oris mei.In conspectu angelorum psallam tibi,</VERS>
      <VERS vnumber="2">adorabo ad templum sanctum tuum;et confitebor nomini tuopropter misericordiam tuam et veritatem tuam,quoniam magnificasti super omne nomen eloquium tuum.</VERS>
      <VERS vnumber="3">In quacumque die invocavero te, exaudi me;multiplicabis in anima mea virtutem.</VERS>
      <VERS vnumber="4">Confitebuntur tibi, Domine, omnes reges terrae,quia audierunt eloquia oris tui.</VERS>
      <VERS vnumber="5">Et cantabunt vias Domini,quoniam magna est gloria Domini;</VERS>
      <VERS vnumber="6">quoniam excelsus Dominus et humilem respicitet superbum a longe cognoscit.</VERS>
      <VERS vnumber="7">Si ambulavero in medio tribulationis, vivificabis me;et contra iram inimicorum meorum extendes manum tuam,et salvum me faciet dextera tua.</VERS>
      <VERS vnumber="8">Dominus perficiet pro me;Domine, misericordia tua in saeculum:opera manuum tuarum ne despicias.</VERS>
    </CHAPTER>
    <CHAPTER cnumber="139">
      <VERS vnumber="1">Magistro chori. David. PSALMUS.Domine, scrutatus es et cognovisti me,</VERS>
      <VERS vnumber="2">tu cognovisti sessionem meam et resurrectionem meam.Intellexisti cogitationes meas de longe,</VERS>
      <VERS vnumber="3">semitam meam et accubitum meum investigasti.Et omnes vias meas perspexisti,</VERS>
      <VERS vnumber="4">quia nondum est sermo in lingua mea,et ecce, Domine, tu novisti omnia.</VERS>
      <VERS vnumber="5">A tergo et a fronte coartasti meet posuisti super me manum tuam.</VERS>
      <VERS vnumber="6">Mirabilis nimis facta est scientia tua super me,sublimis, et non attingam eam.</VERS>
      <VERS vnumber="7">Quo ibo a spiritu tuoet quo a facie tua fugiam?</VERS>
      <VERS vnumber="8">Si ascendero in caelum, tu illic es;si descendero in infernum, ades.</VERS>
      <VERS vnumber="9">Si sumpsero pennas auroraeet habitavero in extremis maris,</VERS>
      <VERS vnumber="10">etiam illuc manus tua deducet me,et tenebit me dextera tua.</VERS>
      <VERS vnumber="11">Si dixero: " Forsitan tenebrae compriment me,et nox illuminatio erit circa me ",</VERS>
      <VERS vnumber="12">etiam tenebrae non obscurabuntur a te,et nox sicut dies illuminabiturC sicut tenebrae eius ita et lumen eius -.</VERS>
      <VERS vnumber="13">Quia tu formasti renes meos,contexuisti me in utero matris meae.</VERS>
      <VERS vnumber="14">Confitebor tibi, quia mirabiliter plasmatus sum;mirabilia opera tua,et anima mea cognoscit nimis.</VERS>
      <VERS vnumber="15">Non sunt abscondita ossa mea a te,cum factus sum in occulto,contextus in inferioribus terrae.</VERS>
      <VERS vnumber="16">Imperfectum adhuc me viderunt oculi tui,et in libro tuo scripti erant omnes dies:ficti erant, et nondum erat unus ex eis.</VERS>
      <VERS vnumber="17">Mihi autem nimis pretiosae cogitationes tuae, Deus;nimis gravis summa earum.</VERS>
      <VERS vnumber="18">Si dinumerabo eas, super arenam multiplicabuntur;si ad finem pervenerim, adhuc sum tecum.</VERS>
      <VERS vnumber="19">Utinam occidas, Deus, peccatores;viri sanguinum, declinate a me.</VERS>
      <VERS vnumber="20">Qui loquuntur contra te maligne:exaltantur in vanum contra te.</VERS>
      <VERS vnumber="21">Nonne, qui oderunt te, Domine, oderamet insurgentes in te abhorrebam?</VERS>
      <VERS vnumber="22">Perfecto odio oderam illos,et inimici facti sunt mihi.</VERS>
      <VERS vnumber="23">Scrutare me, Deus, et scito cor meum;proba me et cognosce semitas meas</VERS>
      <VERS vnumber="24">et vide, si via vanitatis in me est,et deduc me in via aeterna.</VERS>
    </CHAPTER>
    <CHAPTER cnumber="140">
      <VERS vnumber="1">Magistro chori. PSALMUS. David.</VERS>
      <VERS vnumber="2">Eripe me, Domine, ab homine malo, a viro violentiae serva me.</VERS>
      <VERS vnumber="3">Qui cogitaverunt mala in corde,tota die constituebant proelia.</VERS>
      <VERS vnumber="4">Acuerunt linguas suas sicut serpentis, venenum aspidum sub labiis eorum.</VERS>
      <VERS vnumber="5">Custodi me, Domine, de manu peccatoriset a viro violentiae serva me,qui cogitaverunt supplantare gressus meos.</VERS>
      <VERS vnumber="6">Absconderunt superbi laqueum mihiet funes extenderunt in rete,iuxta iter offendicula posuerunt mihi.</VERS>
      <VERS vnumber="7">Dixi Domino: " Deus meus es tu;auribus percipe, Domine, vocem deprecationis meae ".</VERS>
      <VERS vnumber="8">Domine, Domine, virtus salutis meae,obumbrasti caput meum in die belli.</VERS>
      <VERS vnumber="9">Ne concedas, Domine, desideria impii;consilia eius ne perficias.</VERS>
      <VERS vnumber="10">Exaltant caput, qui circumdant me;malitia labiorum ipsorum operiat eos.</VERS>
      <VERS vnumber="11">Cadant super eos carbones ignis,in foveas deicias eos, et non exsurgant.</VERS>
      <VERS vnumber="12">Vir linguosus non firmabitur in terra,virum violentiae mala capient in interitu.</VERS>
      <VERS vnumber="13">Cognovi quia faciet Dominus iudicium inopiset vindictam pauperum.</VERS>
      <VERS vnumber="14">Verumtamen iusti confitebuntur nomini tuo,et habitabunt recti in conspectu tuo.</VERS>
    </CHAPTER>
    <CHAPTER cnumber="141">
      <VERS vnumber="1">PSALMUS. David.Domine, clamavi ad te, ad me festina;intende voci meae, cum clamo ad te.</VERS>
      <VERS vnumber="2">Dirigatur oratio mea sicut incensum in conspectu tuo,elevatio manuum mearum ut sacrificium vespertinum. -</VERS>
      <VERS vnumber="3">Pone, Domine, custodiam ori meoet vigiliam ad ostium labiorum meorum.</VERS>
      <VERS vnumber="4">Non declines cor meum in verbum malitiaead machinandas machinationes in impietatecum hominibus operantibus iniquitatem;et non comedam ex deliciis eorum.</VERS>
      <VERS vnumber="5">Percutiat me iustus in misericordia et increpet me;oleum autem peccatoris non impinguet caput meum,quoniam adhuc et oratio mea in malitiis eorum.</VERS>
      <VERS vnumber="6">Deiecti in manus duras iudicum eorum,audient verba mea, quoniam suavia erant.</VERS>
      <VERS vnumber="7">Sicut frusta dolantis et dirumpentis in terra,dissipata sunt ossa eorum ad fauces inferni.</VERS>
      <VERS vnumber="8">Quia ad te, Domine, Domine, oculi mei;ad te confugi, non effundas animam meam.</VERS>
      <VERS vnumber="9">Custodi me a laqueo, quem statuerunt mihi,et a scandalis operantium iniquitatem.</VERS>
      <VERS vnumber="10">Cadent in retiacula sua peccatores simul,ego autem ultra pertranseam.</VERS>
    </CHAPTER>
    <CHAPTER cnumber="142">
      <VERS vnumber="1">Maskil. David, cum esset in caverna. Precatio.</VERS>
      <VERS vnumber="2">Voce mea ad Dominum clamo,voce mea ad Dominum deprecor;</VERS>
      <VERS vnumber="3">effundo in conspectu eius lamentationem meam,et tribulationem meam ante ipsum pronuntio.</VERS>
      <VERS vnumber="4">Cum deficit in me spiritus meus,tu nosti semitas meas.In via, qua ambulabam,absconderunt laqueum mihi.</VERS>
      <VERS vnumber="5">Considerabam ad dexteram et videbam,et non erat qui cognosceret me.Periit fuga a me,et non est qui requirat animam meam. -</VERS>
      <VERS vnumber="6">Clamavi ad te, Domine;dixi: " Tu es refugium meum,portio mea in terra viventium.</VERS>
      <VERS vnumber="7">Intende ad deprecationem meam,quia humiliatus sum nimis.Libera me a persequentibus me,quia confortati sunt super me.</VERS>
      <VERS vnumber="8">Educ de custodia animam meamad confitendum nomini tuo;me circumdabunt iusti,cum retribueris mihi ".</VERS>
    </CHAPTER>
    <CHAPTER cnumber="143">
      <VERS vnumber="1">PSALMUS. David.Domine, exaudi orationem meam, auribus percipe obsecrationem meam in veritate tua;exaudi me in tua iustitia.</VERS>
      <VERS vnumber="2">Et non intres in iudicium cum servo tuo,quia non iustificabitur in conspectu tuo omnis vivens.</VERS>
      <VERS vnumber="3">Quia persecutus est inimicus animam meam,contrivit in terra vitam meam,collocavit me in obscuris sicut mortuos a saeculo.</VERS>
      <VERS vnumber="4">Et anxiatus est in me spiritus meus,in medio mei obriguit cor meum.</VERS>
      <VERS vnumber="5">Memor fui dierum antiquorum,meditatus sum in omnibus operibus tuis,in factis manuum tuarum recogitabam.</VERS>
      <VERS vnumber="6">Expandi manus meas ad te,anima mea sicut terra sine aqua tibi.</VERS>
      <VERS vnumber="7">Velociter exaudi me, Domine;defecit spiritus meus.Non abscondas faciem tuam a me,ne similis fiam descendentibus in lacum.</VERS>
      <VERS vnumber="8">Auditam fac mihi mane misericordiam tuam,quia in te speravi.Notam fac mihi viam, in qua ambulem,quia ad te levavi animam meam.</VERS>
      <VERS vnumber="9">Eripe me de inimicis meis,Domine, ad te confugi.</VERS>
      <VERS vnumber="10">Doce me facere voluntatem tuam,quia Deus meus es tu.Spiritus tuus bonus deducet me in terram rectam;</VERS>
      <VERS vnumber="11">propter nomen tuum, Domine, vivificabis me.In iustitia tua educes de tribulatione animam meam</VERS>
      <VERS vnumber="12">et in misericordia tua disperdes inimicos meos;et perdes omnes, qui tribulant animam meam,quoniam ego servus tuus sum.</VERS>
    </CHAPTER>
    <CHAPTER cnumber="144">
      <VERS vnumber="1">David.Benedictus Dominus, adiutor meus,qui docet manus meas ad proeliumet digitos meos ad bellum.</VERS>
      <VERS vnumber="2">Misericordia mea et fortitudo mea,refugium meum et liberator meus;scutum meum, et in ipso speravi,qui subdit populum meum sub me.</VERS>
      <VERS vnumber="3">Domine, quid est homo, quod agnoscis eum,aut filius hominis, quod reputas eum?</VERS>
      <VERS vnumber="4">Homo vanitati similis factus est,dies eius sicut umbra praeteriens.</VERS>
      <VERS vnumber="5">Domine, inclina caelos tuos et descende;tange montes, et fumigabunt.</VERS>
      <VERS vnumber="6">Fulgura coruscationem et dissipa eos;emitte sagittas tuas et conturba eos.</VERS>
      <VERS vnumber="7">Emitte manum tuam de alto;eripe me et libera me de aquis multis,de manu filiorum alienigenarum,</VERS>
      <VERS vnumber="8">quorum os locutum est vanitatem,et dextera eorum dextera mendacii.</VERS>
      <VERS vnumber="9">Deus, canticum novum cantabo tibi,in psalterio decachordo psallam tibi,</VERS>
      <VERS vnumber="10">qui das salutem regibus,qui redimis David servum tuum de gladio maligno.</VERS>
      <VERS vnumber="11">Eripe me et libera mede manu filiorum alienigenarum,quorum os locutum est vanitatem,et dextera eorum dextera mendacii.</VERS>
      <VERS vnumber="12">Filii nostri sicut novellae crescentesin iuventute sua;filiae nostrae sicut columnae angulares,sculptae ut structura templi.</VERS>
      <VERS vnumber="13">Promptuaria nostra plena,redundantia omnibus bonis;oves nostrae in milibusinnumerabiles in campis nostris,</VERS>
      <VERS vnumber="14">boves nostrae crassae.Non est ruina maceriae neque egressusneque clamor in plateis nostris.</VERS>
      <VERS vnumber="15">Beatus populus, cui haec sunt;beatus populus, cui Dominus est Deus.</VERS>
    </CHAPTER>
    <CHAPTER cnumber="145">
      <VERS vnumber="1">Laudes. David.ALEPH. Exaltabo te, Deus meus, rex,et benedicam nomini tuoin saeculum et in saeculum saeculi.</VERS>
      <VERS vnumber="2">BETH. Per singulos dies benedicam tibiet laudabo nomen tuumin saeculum et in saeculum saeculi.</VERS>
      <VERS vnumber="3">GHIMEL. Magnus Dominus et laudabilis nimis,et magnitudinis eius non est investigatio.</VERS>
      <VERS vnumber="4">DALETH. Generatio generationi laudabit opera tua,et potentiam tuam pronuntiabunt.</VERS>
      <VERS vnumber="5">HE. Magnificentiam gloriae maiestatis tuae loquenturet mirabilia tua enarrabunt.</VERS>
      <VERS vnumber="6">VAU. Et virtutem terribilium tuorum dicentet magnitudinem tuam narrabunt.</VERS>
      <VERS vnumber="7">ZAIN. Memoriam abundantiae suavitatis tuae eructabuntet iustitia tua exsultabunt.</VERS>
      <VERS vnumber="8">HETH. Miserator et misericors Dominus,longanimis et multae misericordiae.</VERS>
      <VERS vnumber="9">TETH. Suavis Dominus universis,et miserationes eius super omnia opera eius.</VERS>
      <VERS vnumber="10">IOD. Confiteantur tibi, Domine, omnia opera tua;et sancti tui benedicant tibi.</VERS>
      <VERS vnumber="11">CAPH. Gloriam regni tui dicantet potentiam tuam loquantur,</VERS>
      <VERS vnumber="12">LAMED. ut notas faciant filiis hominum potentias tuaset gloriam magnificentiae regni tui.</VERS>
      <VERS vnumber="13">MEM. Regnum tuum regnum omnium saeculorum,et dominatio tua in omnem generationem et generationem.NUN. Fidelis Dominus in omnibus verbis suiset sanctus in omnibus operibus suis.</VERS>
      <VERS vnumber="14">SAMECH. Allevat Dominus omnes, qui corruunt,et erigit omnes depressos.</VERS>
      <VERS vnumber="15">AIN. Oculi omnium in te sperant,et tu das illis escam in tempore opportuno.</VERS>
      <VERS vnumber="16">PHE. Aperis tu manum tuamet imples omne animal in beneplacito.</VERS>
      <VERS vnumber="17">SADE. Iustus Dominus in omnibus viis suiset sanctus in omnibus operibus suis.</VERS>
      <VERS vnumber="18">COPH. Prope est Dominus omnibus invocantibus eum,omnibus invocantibus eum in veritate.</VERS>
      <VERS vnumber="19">RES. Voluntatem timentium se facietet deprecationem eorum exaudiet et salvos faciet eos.</VERS>
      <VERS vnumber="20">SIN. Custodit Dominus omnes diligentes seet omnes peccatores disperdet.</VERS>
      <VERS vnumber="21">TAU. Laudationem Domini loquetur os meum,et benedicat omnis caro nomini sancto eiusin saeculum et in saeculum saeculi.</VERS>
    </CHAPTER>
    <CHAPTER cnumber="146">
      <VERS vnumber="1">ALLELUIA.Lauda, anima mea, Dominum;</VERS>
      <VERS vnumber="2">laudabo Dominum in vita mea,psallam Deo meo, quamdiu fuero.</VERS>
      <VERS vnumber="3">Nolite confidere in principibus,in filiis hominum, in quibus non est salus.</VERS>
      <VERS vnumber="4">Exibit spiritus eius, et revertetur in terram suam;in illa die peribunt cogitationes eorum.</VERS>
      <VERS vnumber="5">Beatus, cuius Deus Iacob est adiutor,cuius spes in Domino Deo suo,</VERS>
      <VERS vnumber="6">qui fecit caelum et terram,mare et omnia, quae in eis sunt;qui custodit veritatem in saeculum,</VERS>
      <VERS vnumber="7">facit iudicium oppressis,dat escam esurientibus.Dominus solvit compeditos,</VERS>
      <VERS vnumber="8">Dominus illuminat caecos,Dominus erigit depressos,Dominus diligit iustos,</VERS>
      <VERS vnumber="9">Dominus custodit advenas,pupillum et viduam sustentatet viam peccatorum disperdit.</VERS>
      <VERS vnumber="10">Regnabit Dominus in saecula,Deus tuus, Sion,in generationem et generationem.</VERS>
    </CHAPTER>
    <CHAPTER cnumber="147">
      <VERS vnumber="1">ALLELUIA.Laudate Dominum, quoniam bonum est psallere Deo nostro,quoniam iucundum est celebrare laudem.</VERS>
      <VERS vnumber="2">Aedificans Ierusalem Dominus,dispersos Israelis congregabit.</VERS>
      <VERS vnumber="3">Qui sanat contritos cordeet alligat plagas eorum;</VERS>
      <VERS vnumber="4">qui numerat multitudinem stellarumet omnibus eis nomina vocat.</VERS>
      <VERS vnumber="5">Magnus Dominus noster et magnus virtute,sapientiae eius non est numerus.</VERS>
      <VERS vnumber="6">Sustentat mansuetos Dominus,humilians autem peccatores usque ad terram.</VERS>
      <VERS vnumber="7">Praecinite Domino in confessione,psallite Deo nostro in cithara.</VERS>
      <VERS vnumber="8">Qui operit caelum nubibuset parat terrae pluviam.Qui producit in montibus fenumet herbam servituti hominum.</VERS>
      <VERS vnumber="9">Qui dat iumentis escam ipsorumet pullis corvorum invocantibus eum.</VERS>
      <VERS vnumber="10">Non in fortitudine equi delectatur,nec in tibiis viri beneplacitum est ei.</VERS>
      <VERS vnumber="11">Beneplacitum est Domino super timentes eumet in eis, qui sperant super misericordia eius.</VERS>
      <VERS vnumber="12">Lauda, Ierusalem, Dominum;collauda Deum tuum, Sion.</VERS>
      <VERS vnumber="13">Quoniam confortavit seras portarum tuarum,benedixit filiis tuis in te.</VERS>
      <VERS vnumber="14">Qui ponit fines tuos pacemet adipe frumenti satiat te.</VERS>
      <VERS vnumber="15">Qui emittit eloquium suum terrae,velociter currit verbum eius.</VERS>
      <VERS vnumber="16">Qui dat nivem sicut lanam,pruinam sicut cinerem spargit.</VERS>
      <VERS vnumber="17">Mittit crystallum suam sicut buccellas;ante faciem frigoris eius quis sustinebit?</VERS>
      <VERS vnumber="18">Emittet verbum suum et liquefaciet ea,flabit spiritus eius, et fluent aquae.</VERS>
      <VERS vnumber="19">Qui annuntiat verbum suum Iacob,iustitias et iudicia sua Israel.</VERS>
      <VERS vnumber="20">Non fecit taliter omni nationiet iudicia sua non manifestavit eis. ALLELUIA.</VERS>
    </CHAPTER>
    <CHAPTER cnumber="148">
      <VERS vnumber="1">ALLELUIA.Laudate Dominum de caelis,laudate eum in excelsis.</VERS>
      <VERS vnumber="2">Laudate eum, omnes angeli eius,laudate eum, omnes virtutes eius.</VERS>
      <VERS vnumber="3">Laudate eum, sol et luna,laudate eum, omnes stellae lucentes.</VERS>
      <VERS vnumber="4">Laudate eum, caeli caelorumet aquae omnes, quae super caelos sunt. -</VERS>
      <VERS vnumber="5">Laudent nomen Domini,quia ipse mandavit, et creata sunt;</VERS>
      <VERS vnumber="6">statuit ea in aeternum et in saeculum saeculi;praeceptum posuit, et non praeteribit.</VERS>
      <VERS vnumber="7">Laudate Dominum de terra,dracones et omnes abyssi,</VERS>
      <VERS vnumber="8">ignis, grando, nix, fumus,spiritus procellarum, qui facit verbum eius,</VERS>
      <VERS vnumber="9">montes et omnes colles,ligna fructifera et omnes cedri,</VERS>
      <VERS vnumber="10">bestiae et universa pecora,serpentes et volucres pennatae.</VERS>
      <VERS vnumber="11">Reges terrae et omnes populi,principes et omnes iudices terrae,</VERS>
      <VERS vnumber="12">iuvenes et virgines,senes cum iunioribus</VERS>
      <VERS vnumber="13">laudent nomen Domini,quia exaltatum est nomen eius solius.Magnificentia eius super caelum et terram,</VERS>
      <VERS vnumber="14">et exaltavit cornu populi sui.Hymnus omnibus sanctis eius,filiis Israel, populo, qui propinquus est ei. ALLELUIA.</VERS>
    </CHAPTER>
    <CHAPTER cnumber="149">
      <VERS vnumber="1">ALLELUIA.Cantate Domino canticum novum;laus eius in ecclesia sanctorum.</VERS>
      <VERS vnumber="2">Laetetur Israel in eo, qui fecit eum,et filii Sion exsultent in rege suo.</VERS>
      <VERS vnumber="3">Laudent nomen eius in choro,in tympano et cithara psallant ei,</VERS>
      <VERS vnumber="4">quia beneplacitum est Domino in populo suo,et honorabit mansuetos in salute.</VERS>
      <VERS vnumber="5">Iubilent sancti in gloria,laetentur in cubilibus suis.</VERS>
      <VERS vnumber="6">Exaltationes Dei in gutture eorum,et gladii ancipites in manibus eorum,</VERS>
      <VERS vnumber="7">ad faciendam vindictam in nationibus,castigationes in populis,</VERS>
      <VERS vnumber="8">ad alligandos reges eorum in compedibuset nobiles eorum in manicis ferreis,</VERS>
      <VERS vnumber="9">ad faciendum in eis iudicium conscriptum.Gloria haec est omnibus sanctis eius. ALLELUIA.</VERS>
    </CHAPTER>
    <CHAPTER cnumber="150">
      <VERS vnumber="1">ALLELUIA.Laudate Dominum in sanctuario eius,laudate eum in firmamento virtutis eius.</VERS>
      <VERS vnumber="2">Laudate eum in magnalibus eius,laudate eum secundum multitudinem magnitudinis eius.</VERS>
      <VERS vnumber="3">Laudate eum in sono tubae,laudate eum in psalterio et cithara,</VERS>
      <VERS vnumber="4">laudate eum in tympano et choro,laudate eum in chordis et organo,</VERS>
      <VERS vnumber="5">laudate eum in cymbalis benesonantibus,laudate eum in cymbalis iubilationis:omne quod spirat, laudet Dominum. ALLELUIA.</VERS>
    </CHAPTER>
  </BIBLEBOOK>
</XMLBIBLE>
