<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="20" bname="Proverbia">
    <CHAPTER cnumber="1">
      <VERS vnumber="1">Parabolae Salomonis filii David regis Israel</VERS>
      <VERS vnumber="2">ad sciendam sapientiam et disciplinam,ad intellegenda verba prudentiae;</VERS>
      <VERS vnumber="3">ad suscipiendam eruditionem doctrinae,iustitiam et iudicium et aequitatem,</VERS>
      <VERS vnumber="4">ut detur parvulis astutia,adulescenti scientia et recogitatio.</VERS>
      <VERS vnumber="5">Audiat sapiens et addet doctrinam,et intellegens dispositiones possidebit:</VERS>
      <VERS vnumber="6">animadvertet parabolam et allegoriam,verba sapientium et aenigmata eorum.</VERS>
      <VERS vnumber="7">Timor Domini principium scientiae.Sapientiam atque doctrinam stulti despiciunt.</VERS>
      <VERS vnumber="8">Audi, fili mi, disciplinam patris tuiet ne reicias legem matris tuae,</VERS>
      <VERS vnumber="9">quia diadema gratiae sunt capiti tuo,et torques collo tuo.</VERS>
      <VERS vnumber="10">Fili mi, si te lactaverint peccatores,ne acquiescas eis.</VERS>
      <VERS vnumber="11">Si dixerint: " Veni nobiscum, insidiemur sanguini,abscondamus tendiculas contra insontem frustra;</VERS>
      <VERS vnumber="12">deglutiamus eos sicut infernus viventeset integros quasi descendentes in lacum:</VERS>
      <VERS vnumber="13">omnem pretiosam substantiam reperiemus,implebimus domos nostras spoliis;</VERS>
      <VERS vnumber="14">sortem mitte nobiscum,marsupium unum sit omnium nostrum ";</VERS>
      <VERS vnumber="15">fili mi, ne ambules cum eis,prohibe pedem tuum a semitis eorum.</VERS>
      <VERS vnumber="16">Pedes enim illorum ad malum curruntet festinant, ut effundant sanguinem.</VERS>
      <VERS vnumber="17">Frustra autem iacitur rete ante oculos pinnatorum.</VERS>
      <VERS vnumber="18">Ipsique contra sanguinem suum insidianturet moliuntur fraudes contra animas suas.</VERS>
      <VERS vnumber="19">Sic semitae omnis ad rapinam intenti:animam ipsius possidentis rapiunt.</VERS>
      <VERS vnumber="20">Sapientia foris praedicat,in plateis dat vocem suam,</VERS>
      <VERS vnumber="21">in capite viarum frequentium clamitat,in foribus portarum urbis profert verba sua:</VERS>
      <VERS vnumber="22">" Usquequo, parvuli, diligitis infantiam,et derisores sibi derisionem cupient,et imprudentes odibunt scientiam?</VERS>
      <VERS vnumber="23">Convertimini ad correptionem meam;en proferam vobis spiritum meumet ostendam vobis verba mea.</VERS>
      <VERS vnumber="24">Quia vocavi, et renuistis,extendi manum meam, et non fuit qui aspiceret;</VERS>
      <VERS vnumber="25">despexistis omne consilium meumet increpationes meas neglexistis.</VERS>
      <VERS vnumber="26">Ego quoque in interitu vestro rideboet subsannabo, cum terror vobis advenerit,</VERS>
      <VERS vnumber="27">cum irruerit ut procella terror,et interitus quasi tempestas ingruerit,quando venerit super vos tribulatio et angustia ".</VERS>
      <VERS vnumber="28">Tunc invocabunt me, et non exaudiam,instanter quaerent me et non invenient me,</VERS>
      <VERS vnumber="29">eo quod exosam habuerint disciplinamet timorem Domini non elegerint</VERS>
      <VERS vnumber="30">nec acquieverint consilio meoet despexerint universam correptionem meam.</VERS>
      <VERS vnumber="31">Comedent igitur fructus viae suaesuisque consiliis saturabuntur.</VERS>
      <VERS vnumber="32">Aversio parvulorum interficiet eos,et securitas stultorum perdet illos.</VERS>
      <VERS vnumber="33">Qui autem me audierit, absque terrore requiescetet tranquillus erit timore malorum sublato.</VERS>
    </CHAPTER>
    <CHAPTER cnumber="2">
      <VERS vnumber="1">Fili mi, si susceperis sermones meoset mandata mea absconderis penes te,</VERS>
      <VERS vnumber="2">intendens ad sapientiam aurem tuam,inclinans cor tuum ad cognoscendam prudentiam;</VERS>
      <VERS vnumber="3">si enim sapientiam invocaveriset dederis vocem tuam prudentiae,</VERS>
      <VERS vnumber="4">si quaesieris eam quasi pecuniamet sicut thesauros conquisieris illam,</VERS>
      <VERS vnumber="5">tunc intelleges timorem Dominiet scientiam Dei invenies.</VERS>
      <VERS vnumber="6">Quia Dominus dat sapientiam,et ex ore eius scientia et prudentia.</VERS>
      <VERS vnumber="7">Thesaurizabit rectis sollertiamet clipeus erit gradientibus simpliciter</VERS>
      <VERS vnumber="8">servans semitas iustitiaeet vias sanctorum custodiens.</VERS>
      <VERS vnumber="9">Tunc intelleges iustitiam et iudiciumet aequitatem et omnem semitam bonam,</VERS>
      <VERS vnumber="10">quia intrabit sapientia cor tuum,et scientia animae tuae placebit.</VERS>
      <VERS vnumber="11">Consilium custodiet te,et prudentia servabit te,</VERS>
      <VERS vnumber="12">ut eruaris a via malaet ab homine, qui perversa loquitur;</VERS>
      <VERS vnumber="13">qui relinquunt iter rectum,ut ambulent per vias tenebrosas;</VERS>
      <VERS vnumber="14">qui laetantur, cum malefecerint,et exsultant in rebus pessimis:</VERS>
      <VERS vnumber="15">quorum viae perversae sunt,et pravi gressus eorum.</VERS>
      <VERS vnumber="16">Ut eruaris a muliere alienaet ab extranea, quae mollit sermones suos</VERS>
      <VERS vnumber="17">et relinquit ducem pubertatis suaeet pacti Dei sui oblita est.</VERS>
      <VERS vnumber="18">Inclinata est enim ad mortem domus eius,et ad inferos semitae ipsius;</VERS>
      <VERS vnumber="19">omnes, qui ingrediuntur ad eam, non revertenturnec apprehendent semitas vitae.</VERS>
      <VERS vnumber="20">Ut ambules in via bonorumet calles iustorum custodias:</VERS>
      <VERS vnumber="21">qui enim recti sunt, habitabunt in terra,et simplices permanebunt in ea;</VERS>
      <VERS vnumber="22">impii vero de terra perdentur,et, qui inique agunt, auferentur ex ea.</VERS>
    </CHAPTER>
    <CHAPTER cnumber="3">
      <VERS vnumber="1">Fili mi, ne obliviscaris legis meae,et praecepta mea cor tuum custodiat;</VERS>
      <VERS vnumber="2">longitudinem enim dierum et annos vitaeet pacem apponent tibi.</VERS>
      <VERS vnumber="3">Misericordia et veritas te non deserant;circumda eas gutturi tuoet describe in tabulis cordis tui,</VERS>
      <VERS vnumber="4">et invenies gratiam et successum bonumcoram Deo et hominibus.</VERS>
      <VERS vnumber="5">Habe fiduciam in Domino ex toto corde tuoet ne innitaris prudentiae tuae.</VERS>
      <VERS vnumber="6">In omnibus viis tuis cogita illum,et ipse diriget gressus tuos.</VERS>
      <VERS vnumber="7">Ne sis sapiens apud temetipsum;time Dominum et recede a malo.</VERS>
      <VERS vnumber="8">Sanitas quippe erit umbilico tuo,et irrigatio ossibus tuis.</VERS>
      <VERS vnumber="9">Honora Dominum de tua substantiaet de primitiis omnium frugum tuarum,</VERS>
      <VERS vnumber="10">et implebuntur horrea tua frumento,et vino torcularia tua redundabunt.</VERS>
      <VERS vnumber="11">Disciplinam Domini, fili mi, ne abiciasnec asperneris, cum ab eo corriperis:</VERS>
      <VERS vnumber="12">quem enim diligit, Dominus corripitet quasi pater in filio complacet sibi.</VERS>
      <VERS vnumber="13">Beatus homo, qui invenit sapientiamet qui affluit prudentia:</VERS>
      <VERS vnumber="14">melior est acquisitio eius negotiatione argenti,et auro primo fructus eius.</VERS>
      <VERS vnumber="15">Pretiosior est cunctis gemmis,et omnia pretiosa tua huic non valent comparari;</VERS>
      <VERS vnumber="16">longitudo dierum in dextera eius,et in sinistra illius divitiae et gloria.</VERS>
      <VERS vnumber="17">Viae eius viae pulchrae,et omnes semitae illius pacificae.</VERS>
      <VERS vnumber="18">Lignum vitae est his, qui apprehenderint eam;et, qui tenuerit eam, beatus.</VERS>
      <VERS vnumber="19">Dominus sapientia fundavit terram,stabilivit caelos prudentia;</VERS>
      <VERS vnumber="20">sapientia illius eruperunt abyssi,et nubes rorem stillant.</VERS>
      <VERS vnumber="21">Fili mi, ne effluant haec ab oculis tuis;custodi prudentiam atque consilium,</VERS>
      <VERS vnumber="22">et erit vita animae tuae,et gratia collo tuo;</VERS>
      <VERS vnumber="23">tunc ambulabis fiducialiter in via tua,et pes tuus non impinget.</VERS>
      <VERS vnumber="24">Si dormieris, non timebis;quiesces, et suavis erit somnus tuus.</VERS>
      <VERS vnumber="25">Ne paveas repentino terroreet irruentem tibi turbinem impiorum, cum venerit.</VERS>
      <VERS vnumber="26">Dominus enim erit in latere tuoet custodiet pedem tuum, ne capiaris.</VERS>
      <VERS vnumber="27">Noli prohibere beneficium ab eo, cui debetur,si in potestate manus tuae est, ut facias.</VERS>
      <VERS vnumber="28">Ne dicas amico tuo: " Vade et revertere,cras dabo tibi ", cum statim possis dare.</VERS>
      <VERS vnumber="29">Ne moliaris amico tuo malum,cum ille apud te sedeat cum fiducia.</VERS>
      <VERS vnumber="30">Ne contendas adversus hominem frustra,cum ipse tibi nihil mali fecerit.</VERS>
      <VERS vnumber="31">Ne aemuleris hominem iniustumnec imiteris omnes vias eius,</VERS>
      <VERS vnumber="32">quia abominatio Domini est omnis pravus,et cum simplicibus societas eius.</VERS>
      <VERS vnumber="33">Maledictio a Domino in domo impii,habitacula autem iustorum benedicentur.</VERS>
      <VERS vnumber="34">Ipse deludet illusoreset mansuetis dabit gratiam;</VERS>
      <VERS vnumber="35">gloriam sapientes possidebunt,stultorum exaltatio ignominia.</VERS>
    </CHAPTER>
    <CHAPTER cnumber="4">
      <VERS vnumber="1">Audite, filii, disciplinam patriset attendite, ut sciatis prudentiam;</VERS>
      <VERS vnumber="2">quoniam doctrinam bonam tribuam vobis,legem meam ne derelinquatis.</VERS>
      <VERS vnumber="3">Nam et ego filius fui patris mei,tenellus et unigenitus coram matre mea;</VERS>
      <VERS vnumber="4">et docebat me atque dicebat: Suscipiat verba mea cor tuum,custodi praecepta mea et vives.</VERS>
      <VERS vnumber="5">Posside sapientiam, posside prudentiam,ne obliviscaris neque declines a verbis oris mei.</VERS>
      <VERS vnumber="6">Ne dimittas eam, et custodiet te,dilige eam, et servabit te.</VERS>
      <VERS vnumber="7">Principium sapientiae: posside sapientiamet in omni possessione tua acquire prudentiam.</VERS>
      <VERS vnumber="8">Arripe illam, et exaltabit te,glorificaberis ab ea, cum eam fueris amplexatus.</VERS>
      <VERS vnumber="9">Dabit capiti tuo diadema gratiae,et corona inclita proteget te ".</VERS>
      <VERS vnumber="10">Audi, fili mi, et suscipe verba mea,ut multiplicentur tibi anni vitae.</VERS>
      <VERS vnumber="11">Viam sapientiae monstravi tibi;duxi te per semitas aequitatis,</VERS>
      <VERS vnumber="12">quas cum ingressus fueris, non arctabuntur gressus tui,et currens non habebis offendiculum.</VERS>
      <VERS vnumber="13">Tene disciplinam nec laxes;custodi illam, quia ipsa est vita tua.</VERS>
      <VERS vnumber="14">Ne ingrediaris in semitas impiorumnec procedas in malorum via.</VERS>
      <VERS vnumber="15">Fuge ab ea nec transeas per illam;declina et desere eam.</VERS>
      <VERS vnumber="16">Non enim dormiunt, nisi malefecerint,et rapitur somnus ab eis, nisi supplantaverint.</VERS>
      <VERS vnumber="17">Comedunt enim panem impietatiset vinum iniquitatis bibunt.</VERS>
      <VERS vnumber="18">Iustorum autem semita quasi lux splendensprocedit et crescit usque ad perfectam diem.</VERS>
      <VERS vnumber="19">Via impiorum tenebrosa;nesciunt, ubi corruant.</VERS>
      <VERS vnumber="20">Fili mi, ausculta sermones meoset ad eloquia mea inclina aurem tuam;</VERS>
      <VERS vnumber="21">ne recedant ab oculis tuis,custodi ea in medio cordis tui:</VERS>
      <VERS vnumber="22">vita enim sunt invenientibus ea,et universae carni sanitas.</VERS>
      <VERS vnumber="23">Omni custodia serva cor tuum,quia ex ipso vita procedit.</VERS>
      <VERS vnumber="24">Remove a te os pravum,et detrahentia labia sint procul a te.</VERS>
      <VERS vnumber="25">Oculi tui recta videant,et palpebrae tuae dirigantur coram te.</VERS>
      <VERS vnumber="26">Observa semitam pedum tuorum,et omnes viae tuae stabilientur.</VERS>
      <VERS vnumber="27">Ne declines ad dexteram neque ad sinistram,averte pedem tuum a malo.</VERS>
    </CHAPTER>
    <CHAPTER cnumber="5">
      <VERS vnumber="1">Fili mi, attende ad sapientiam meam,et prudentiae meae inclina aurem tuam,</VERS>
      <VERS vnumber="2">ut custodias cogitationes,et disciplinam labia tua conservent.</VERS>
      <VERS vnumber="3">Favum enim stillant labia meretricis,et nitidius oleo guttur eius;</VERS>
      <VERS vnumber="4">novissima autem illius amara quasi absinthiumet acuta quasi gladius biceps.</VERS>
      <VERS vnumber="5">Pedes eius descendunt in mortem,et ad inferos gressus illius tendunt;</VERS>
      <VERS vnumber="6">cum non observet semitam vitae,vagi sunt gressus eius, et ipsa nescit.</VERS>
      <VERS vnumber="7">Nunc ergo, fili mi, audi meet ne recedas a verbis oris mei.</VERS>
      <VERS vnumber="8">Longe fac ab ea viam tuamet ne appropinques foribus domus eius.</VERS>
      <VERS vnumber="9">Ne des alienis honorem tuumet annos tuos crudeli,</VERS>
      <VERS vnumber="10">ne forte impleantur extranei viribus tuis,et labores tui sint in domo aliena,</VERS>
      <VERS vnumber="11">et gemas in novissimis,quando consumpseris carnes tuas et corpus tuum</VERS>
      <VERS vnumber="12">et dicas: " Cur detestatus sum disciplinam,et increpationes renuit cor meum,</VERS>
      <VERS vnumber="13">nec audivi vocem docentium meet magistris non inclinavi aurem meam?</VERS>
      <VERS vnumber="14">Paene fui in omni malo,in medio ecclesiae et synagogae ".</VERS>
      <VERS vnumber="15">Bibe aquam de cisterna tuaet fluenta putei tui,</VERS>
      <VERS vnumber="16">ne deriventur fontes tui foras,et in plateis rivi aquarum;</VERS>
      <VERS vnumber="17">habeto eas solus,nec sint alieni participes tui.</VERS>
      <VERS vnumber="18">Sit vena tua benedicta,et laetare cum muliere adulescentiae tuae;</VERS>
      <VERS vnumber="19">cerva carissima et gratissimus hinnulus,blanditiae eius inebrient te in omni tempore,in amore eius delectare iugiter.</VERS>
      <VERS vnumber="20">Quare seduceris, fili mi, ab alienaet foveris in sinu extraneae?</VERS>
      <VERS vnumber="21">Quoniam ante Dominum viae hominis,et omnes gressus eius considerat.</VERS>
      <VERS vnumber="22">Iniquitates suae capient impium,et funibus peccatorum suorum constringetur.</VERS>
      <VERS vnumber="23">Ipse morietur, quia non habuit disciplinam,et in multitudine stultitiae suae decipietur.</VERS>
    </CHAPTER>
    <CHAPTER cnumber="6">
      <VERS vnumber="1">Fili mi, si spoponderis pro amico tuo,defixisti apud extraneum manum tuam;</VERS>
      <VERS vnumber="2">illaqueatus es verbis oris tuiet captus propriis sermonibus.</VERS>
      <VERS vnumber="3">Fac ergo, quod dico, fili mi, et temetipsum libera,quia incidisti in manum proximi tui;discurre, prosternere, insta amico tuo.</VERS>
      <VERS vnumber="4">Ne dederis somnum oculis tuisnec palpebris tuis dormitationem.</VERS>
      <VERS vnumber="5">Eruere quasi dammula de rete,et quasi avis de manu aucupis.</VERS>
      <VERS vnumber="6">Vade ad formicam, o piger,et considera vias eius et disce sapientiam.</VERS>
      <VERS vnumber="7">Quae, cum non habeat ducemnec praeceptorem nec principem,</VERS>
      <VERS vnumber="8">parat in aestate cibum sibiet congregat in messe, quod comedat.</VERS>
      <VERS vnumber="9">Usquequo, piger, dormies?Quando consurges e somno tuo?</VERS>
      <VERS vnumber="10">Paululum dormis, paululum dormitas,paululum conseres manus, ut dormias;</VERS>
      <VERS vnumber="11">et veniet tibi quasi viator egestas,et pauperies quasi vir armatus.</VERS>
      <VERS vnumber="12">Homo iniquus, vir inutilis,graditur ore perverso;</VERS>
      <VERS vnumber="13">annuit oculis, terit pede,digito loquitur.</VERS>
      <VERS vnumber="14">Prava in corde suo machinatur,malum in omni tempore, iurgia seminat.</VERS>
      <VERS vnumber="15">Ideo extemplo veniet perditio sua,et subito conteretur nec habebit medicinam.</VERS>
      <VERS vnumber="16">Sex sunt, quae odit Dominus,et septem detestatur anima eius:</VERS>
      <VERS vnumber="17">oculos sublimes, linguam mendacem,manus effundentes innoxium sanguinem,</VERS>
      <VERS vnumber="18">cor machinans cogitationes pravas,pedes veloces ad currendum in malum,</VERS>
      <VERS vnumber="19">proferentem mendacia, testem fallacemet eum, qui seminat inter fratres discordias.</VERS>
      <VERS vnumber="20">Conserva, fili mi, praecepta patris tuiet ne reicias legem matris tuae;</VERS>
      <VERS vnumber="21">liga ea in corde tuo iugiteret circumda gutturi tuo.</VERS>
      <VERS vnumber="22">Cum ambulaveris, dirigent te,cum dormieris, custodient teet, cum evigilaveris, colloquentur tecum.</VERS>
      <VERS vnumber="23">Quia mandatum lucerna est, et lex lux,et via vitae increpatio disciplinae,</VERS>
      <VERS vnumber="24">ut custodiant te a muliere malaet a blanda lingua extraneae;</VERS>
      <VERS vnumber="25">non concupiscat pulchritudinem eius cor tuum,nec capiaris nutibus illius:</VERS>
      <VERS vnumber="26">pretium enim scorti vix est torta panis,mulier autem viri pretiosam animam capit.</VERS>
      <VERS vnumber="27">Numquid potest homo abscondere ignem in sinu suo,et vestimenta illius non ardebunt?</VERS>
      <VERS vnumber="28">Aut ambulare super prunas,et non comburentur plantae eius?</VERS>
      <VERS vnumber="29">Sic qui ingreditur ad mulierem proximi sui;non erit mundus, quicumque tetigerit eam.</VERS>
      <VERS vnumber="30">Non contemptui erit fur, cum furatus fuerit,ut esurientem impleat animam.</VERS>
      <VERS vnumber="31">Deprehensus quoque reddet septuplumet omnem substantiam domus suae tradet.</VERS>
      <VERS vnumber="32">Qui autem adulter est cum muliere, vecors est;perdet animam suam, qui hoc fecerit.</VERS>
      <VERS vnumber="33">Plagam et ignominiam congregat sibi,et opprobrium illius non delebitur.</VERS>
      <VERS vnumber="34">Quia zelus est furor viri,et non parcet in die vindictae</VERS>
      <VERS vnumber="35">nec accipiet personam tuam in piaculumnec suscipiet dona plurima.</VERS>
    </CHAPTER>
    <CHAPTER cnumber="7">
      <VERS vnumber="1">Fili mi, custodi sermones meoset praecepta mea reconde tibi.</VERS>
      <VERS vnumber="2">Serva mandata mea et vives,et legem meam quasi pupillam oculi tui.</VERS>
      <VERS vnumber="3">Liga ea in digitis tuis,scribe illa in tabulis cordis tui.</VERS>
      <VERS vnumber="4">Dic sapientiae: " Soror mea es "et prudentiam voca Amicam,</VERS>
      <VERS vnumber="5">ut custodiat te a muliere extraneaet ab aliena, quae verba sua dulcia facit.</VERS>
      <VERS vnumber="6">De fenestra enim domus meaeper cancellos prospexi</VERS>
      <VERS vnumber="7">et video inter parvulos;considero inter filios vecordem iuvenem,</VERS>
      <VERS vnumber="8">qui transit per plateam iuxta angulumet prope viam domus illius graditur</VERS>
      <VERS vnumber="9">in obscuro advesperascente die,in mediis tenebris et caligine.</VERS>
      <VERS vnumber="10">Et ecce, occurrit illi mulier ornatu meretricio,cauta corde, garrula et rebellans,</VERS>
      <VERS vnumber="11">quietis impatiensnec valens in domo consistere pedibus suis:</VERS>
      <VERS vnumber="12">nunc foris, nunc in plateiset iuxta angulos insidians.</VERS>
      <VERS vnumber="13">Apprehensumque deosculatur iuvenemet procaci vultu blanditur dicens:</VERS>
      <VERS vnumber="14">" Victimas pro salute vovi,hodie reddidi vota mea;</VERS>
      <VERS vnumber="15">idcirco egressa sum in occursum tuumdesiderans te videre et repperi.</VERS>
      <VERS vnumber="16">Stragulatis vestibus lectulum meum stravi,linteis pictis ex Aegypto;</VERS>
      <VERS vnumber="17">aspersi cubile meum myrrhaet aloe et cinnamomo.</VERS>
      <VERS vnumber="18">Veni, inebriemur voluptatibus,usque mane fruamur amoribus.</VERS>
      <VERS vnumber="19">Non est enim vir in domo sua;abiit via longissima,</VERS>
      <VERS vnumber="20">sacculum pecuniae secum tulit,in die plenae lunae reversurus est in domum suam ".</VERS>
      <VERS vnumber="21">Irretivit eum multis sermonibuset blanditiis labiorum protraxit illum.</VERS>
      <VERS vnumber="22">Stultus eam sequitur quasi bos ductus ad victimam,sicut irretitur vinculo cervus,</VERS>
      <VERS vnumber="23">donec transfigat sagitta iecur eius;velut si avis festinet ad laqueumet nescit quod de periculo animae illius agitur.</VERS>
      <VERS vnumber="24">Nunc ergo, fili mi, audi meet attende verbis oris mei.</VERS>
      <VERS vnumber="25">Ne abstrahatur in viis illius mens tua,neque decipiaris semitis eius.</VERS>
      <VERS vnumber="26">Multos enim vulneratos deiecit,et fortissimi quique interfecti sunt ab ea:</VERS>
      <VERS vnumber="27">viae inferi domus eiuspenetrantes in interiora mortis.</VERS>
    </CHAPTER>
    <CHAPTER cnumber="8">
      <VERS vnumber="1">Numquid non sapientia clamitat,et prudentia dat vocem suam?</VERS>
      <VERS vnumber="2">In summis verticibussupra viam in mediis semitis stans,</VERS>
      <VERS vnumber="3">iuxta portas ad introitum civitatis,in ipsis foribus conclamat:</VERS>
      <VERS vnumber="4">" O viri, ad vos clamito,et vox mea ad filios hominum.</VERS>
      <VERS vnumber="5">Intellegite, parvuli, astutiam;et insipientes, animadvertite.</VERS>
      <VERS vnumber="6">Audite, quoniam de rebus magnis locutura sum,et aperientur labia mea, ut recta praedicent.</VERS>
      <VERS vnumber="7">Veritatem meditabitur guttur meum,et labia mea detestabuntur impium.</VERS>
      <VERS vnumber="8">Iusti sunt omnes sermones oris mei,non est in eis pravum quid neque perversum;</VERS>
      <VERS vnumber="9">omnes recti sunt intellegentibuset aequi invenientibus scientiam.</VERS>
      <VERS vnumber="10">Accipitc disciplinam meam et non pecuniam,doctrinam magis quam aurum electum.</VERS>
      <VERS vnumber="11">Melior est enim sapientia gemmis,et omne desiderabile ei non potest comparari ".</VERS>
      <VERS vnumber="12">Ego sapientia habito cum prudentiaet artem excogitandi invenio.</VERS>
      <VERS vnumber="13">Timor Domini odisse malum;arrogantiam et superbiam et viam pravamet os bilingue detestor.</VERS>
      <VERS vnumber="14">Meum est consilium et prudentia,mea est intellegentia, mea est fortitudo.</VERS>
      <VERS vnumber="15">Per me reges regnant,et principes iusta decernunt;</VERS>
      <VERS vnumber="16">per me duces imperant,et potentes decernunt iustitiam.</VERS>
      <VERS vnumber="17">Ego diligentes me diligo;et, qui mane vigilant ad me, invenient me.</VERS>
      <VERS vnumber="18">Mecum sunt divitiae et gloria,opes superbae et iustitia.</VERS>
      <VERS vnumber="19">Melior est enim fructus meus auro et obryzo,et genimina mea argento electo.</VERS>
      <VERS vnumber="20">In viis iustitiae ambulo,in medio semitarum iudicii,</VERS>
      <VERS vnumber="21">ut ditem diligentes meet thesauros eorum repleam.</VERS>
      <VERS vnumber="22">Dominus possedit me in initio viarum suarum,antequam quidquam faceret a principio;</VERS>
      <VERS vnumber="23">ab aeterno ordinata sumet ex antiquis, antequam terra fieret.</VERS>
      <VERS vnumber="24">Nondum erant abyssi, et ego iam concepta eram,necdum fontes graves aquis,</VERS>
      <VERS vnumber="25">priusquam montes demergerentur,ante colles ego parturiebar.</VERS>
      <VERS vnumber="26">Adhuc terram non fecerat et camposet initium glebae orbis terrae.</VERS>
      <VERS vnumber="27">Quando praeparabat caelos, aderam,quando certa lege et gyro vallabat abyssos,</VERS>
      <VERS vnumber="28">quando nubes firmabat sursum,et praevaluerunt fontes abyssi,</VERS>
      <VERS vnumber="29">quando circumdabat mari terminum suumet aquis, ne transirent fines suos,quando iecit fundamenta terrae,</VERS>
      <VERS vnumber="30">cum eo eram ut artifex:delectatio eius per singulos dies,ludens coram eo omni tempore,</VERS>
      <VERS vnumber="31">ludens in orbe terrarum,et deliciae meae esse cum filiis hominum.</VERS>
      <VERS vnumber="32">Nunc ergo, filii, audite me:beati, qui custodiunt vias meas;</VERS>
      <VERS vnumber="33">audite disciplinam et estote sapienteset nolite abicere eam.</VERS>
      <VERS vnumber="34">Beatus homo, qui audit meet qui vigilat ad fores meas cotidieet observat ad postes ostii mei.</VERS>
      <VERS vnumber="35">Qui me invenerit, inveniet vitamet hauriet delicias a Domino.</VERS>
      <VERS vnumber="36">Qui autem in me peccaverit, laedet animam suam:omnes, qui me oderunt, diligunt mortem.</VERS>
    </CHAPTER>
    <CHAPTER cnumber="9">
      <VERS vnumber="1">Sapientia aedificavit sibi domum,excidit columnas septem;</VERS>
      <VERS vnumber="2">immolavit victimas suas, miscuit vinumet proposuit mensam suam.</VERS>
      <VERS vnumber="3">Misit ancillas suas, ut vocarentad arcem et ad excelsa civitatis:</VERS>
      <VERS vnumber="4">" Si quis est parvulus, veniat ad me ".Et vecordi locuta est:</VERS>
      <VERS vnumber="5">" Venite, comedite panem meumet bibite vinum, quod miscui vobis;</VERS>
      <VERS vnumber="6">relinquite infantiam et viviteet ambulate per vias prudentiae ".</VERS>
      <VERS vnumber="7">Qui erudit derisorem, ipse iniuriam sibi facit;et, qui arguit impium, sibi maculam generat.</VERS>
      <VERS vnumber="8">Noli arguere derisorem, ne oderit te;argue sapientem, et diliget te.</VERS>
      <VERS vnumber="9">Da sapienti, et sapientior fiet;doce iustum, et addet doctrinam.</VERS>
      <VERS vnumber="10">Principium sapientiae timor Domini,et scientia Sancti est prudentia.</VERS>
      <VERS vnumber="11">Per me enim multiplicabuntur dies tui,et addentur tibi anni vitae.</VERS>
      <VERS vnumber="12">Si sapiens fueris, tibimetipsi eris;si autem illusor, solus portabis malum.</VERS>
      <VERS vnumber="13">Mulier stulta est clamosa,fatua et nihil sciens;</VERS>
      <VERS vnumber="14">sedit in foribus domus suaesuper sellam in excelsis urbis,</VERS>
      <VERS vnumber="15">ut vocaret transeuntes per viamet pergentes itinere suo:</VERS>
      <VERS vnumber="16">" Qui est parvulus, declinet ad me ".Et vecordi locuta est:</VERS>
      <VERS vnumber="17">" Aquae furtivae dulciores sunt,et panis in abscondito suavior ".</VERS>
      <VERS vnumber="18">Et ignoravit quod ibi sint umbrae,et in profundis inferni convivae eius.</VERS>
    </CHAPTER>
    <CHAPTER cnumber="10">
      <VERS vnumber="1">Parabolae Salomonis.Filius sapiens laetificat pa trem,filius vero stultus maestitia est matris suae.</VERS>
      <VERS vnumber="2">Nil proderunt thesauri impietatis,iustitia vero liberabit a morte.</VERS>
      <VERS vnumber="3">Non affliget Dominus fame animam iustiet cupiditatem impiorum subvertet.</VERS>
      <VERS vnumber="4">Egestatem operata est manus remissa,manus autem fortium divitias parat.</VERS>
      <VERS vnumber="5">Qui congregat in messe, filius sapiens est;qui autem stertit aestate, filius confusionis.</VERS>
      <VERS vnumber="6">Benedictiones Domini super caput iusti,os autem impiorum operit violentiam.</VERS>
      <VERS vnumber="7">Memoria iusti in benedictione erit,et nomen impiorum putrescet.</VERS>
      <VERS vnumber="8">Sapiens corde praecepta suscipit,et stultus labiis corruet.</VERS>
      <VERS vnumber="9">Qui ambulat simpliciter, ambulat confidenter;qui autem depravat vias suas, manifestus erit.</VERS>
      <VERS vnumber="10">Qui annuit oculo, dabit dolorem,et stultus labiis corruet.</VERS>
      <VERS vnumber="11">Vena vitae os iusti,et os impiorum operit violentiam.</VERS>
      <VERS vnumber="12">Odium suscitat rixas,et universa delicta operit caritas.</VERS>
      <VERS vnumber="13">In labiis sapientis invenitur sapientia,et virga in dorso eius, qui indiget corde.</VERS>
      <VERS vnumber="14">Sapientes recondunt scientiam,os autem stulti ruinae proximum est.</VERS>
      <VERS vnumber="15">Substantia divitis urbs fortitudinis eius,ruina pauperum egestas eorum.</VERS>
      <VERS vnumber="16">Opus iusti ad vitam,fructus autem impii ad peccatum.</VERS>
      <VERS vnumber="17">Graditur ad vitam, qui custodit disciplinam;qui autem increpationes relinquit, errat.</VERS>
      <VERS vnumber="18">Abscondunt odium labia mendacia;qui profert contumeliam, insipiens est.</VERS>
      <VERS vnumber="19">In multiloquio non deerit peccatum;qui autem moderatur labia sua, prudentissimus est.</VERS>
      <VERS vnumber="20">Argentum electum lingua iusti,cor autem impiorum pro nihilo.</VERS>
      <VERS vnumber="21">Labia iusti erudiunt plurimos;qui autem indocti sunt, in cordis egestate morientur.</VERS>
      <VERS vnumber="22">Benedictio Domini divites facit,nec addet ei labor quidquam.</VERS>
      <VERS vnumber="23">Quasi per risum stultus operatur scelus,sapientia autem est viro prudentiae.</VERS>
      <VERS vnumber="24">Quod timet impius, veniet super eum;desiderium suum iustis dabitur.</VERS>
      <VERS vnumber="25">Quasi tempestas transiens non erit impius,iustus autem quasi fundamentum sempiternum.</VERS>
      <VERS vnumber="26">Sicut acetum dentibus et fumus oculis,sic piger his, qui miserunt eum.</VERS>
      <VERS vnumber="27">Timor Domini apponet dies,et anni impiorum breviabuntur.</VERS>
      <VERS vnumber="28">Exspectatio iustorum laetitia,spes autem impiorum peribit.</VERS>
      <VERS vnumber="29">Fortitudo simplici via Dominiet ruina his, qui operantur malum.</VERS>
      <VERS vnumber="30">Iustus in aeternum non commovebitur,impii autem non habitabunt super terram.</VERS>
      <VERS vnumber="31">Os iusti germinabit sapientiam,lingua prava abscindetur.</VERS>
      <VERS vnumber="32">Labia iusti considerant placita,et os impiorum perversa.</VERS>
    </CHAPTER>
    <CHAPTER cnumber="11">
      <VERS vnumber="1">Statera dolosa abominatio est apud Dominum,et pondus aequum voluntas eius.</VERS>
      <VERS vnumber="2">Venit superbia, veniet et contumelia;apud humiles autem sapientia.</VERS>
      <VERS vnumber="3">Simplicitas iustorum diriget eos,et supplantatio perversorum vastabit illos.</VERS>
      <VERS vnumber="4">Non proderunt divitiae in die ultionis,iustitia autem liberabit a morte.</VERS>
      <VERS vnumber="5">Iustitia simplicis diriget viam eius,et in impietate sua corruet impius.</VERS>
      <VERS vnumber="6">Iustitia rectorum liberabit eos,et in insidiis suis capientur iniqui.</VERS>
      <VERS vnumber="7">Mortuo homine impio, nulla erit ultra spes;et exspectatio divitiarum peribit.</VERS>
      <VERS vnumber="8">Iustus de angustia liberatus est,et tradetur impius pro eo.</VERS>
      <VERS vnumber="9">Simulator ore decipit amicum suum,iusti autem liberabuntur scientia.</VERS>
      <VERS vnumber="10">In bonis iustorum exsultabit civitas,et in perditione impiorum erit laudatio.</VERS>
      <VERS vnumber="11">Benedictione iustorum exaltabitur civitaset ore impiorum subvertetur.</VERS>
      <VERS vnumber="12">Qui despicit amicum suum, indigens corde est,vir autem prudens tacebit.</VERS>
      <VERS vnumber="13">Qui ambulat susurrans, revelat arcana;qui autem fidelis est animi, celat commissum.</VERS>
      <VERS vnumber="14">Ubi non adsunt dispositiones, populus corruet;salus autem, ubi multa consilia.</VERS>
      <VERS vnumber="15">Affligetur malo, qui fidem facit pro extraneo;qui autem odit sponsores, securus erit.</VERS>
      <VERS vnumber="16">Mulier gratiosa inveniet gloriam,et robusti habebunt divitias.</VERS>
      <VERS vnumber="17">Benefacit animae suae vir misericors;qui autem crudelis est, carnem suam affligit.</VERS>
      <VERS vnumber="18">Impius facit opus fallax,seminanti autem iustitiam merces fidelis.</VERS>
      <VERS vnumber="19">Firmus in iustitia praeparat vitam,et sectator malorum mortem.</VERS>
      <VERS vnumber="20">Abominabile Domino cor pravum,et voluntas eius in iis, qui simpliciter ambulant.</VERS>
      <VERS vnumber="21">Manus in manu, non erit impunitus malus,semen autem iustorum salvabitur.</VERS>
      <VERS vnumber="22">Circulus aureus in naribus suismulier pulchra et fatua.</VERS>
      <VERS vnumber="23">Desiderium iustorum omne bonum est,praestolatio impiorum furor.</VERS>
      <VERS vnumber="24">Alii dividunt propria et ditiores fiunt,alii parciores iusto semper in egestate sunt.</VERS>
      <VERS vnumber="25">Anima, quae benedicit, impinguabitur;et, qui inebriat, ipse quoque inebriatur.</VERS>
      <VERS vnumber="26">Qui abscondit frumenta, maledicetur in populis,benedictio autem super caput vendentium.</VERS>
      <VERS vnumber="27">Qui instanter quaerit bonum, quaerit beneplacitum;qui autem investigator malorum est, haec advenient ei.</VERS>
      <VERS vnumber="28">Qui confidit in divitiis suis, corruet,iusti autem quasi virens folium germinabunt.</VERS>
      <VERS vnumber="29">Qui conturbat domum suam, possidebit ventos;et, qui stultus est, serviet sapienti.</VERS>
      <VERS vnumber="30">Fructus iusti lignum vitae;et suscipit animas, qui sapiens est.</VERS>
      <VERS vnumber="31">Si iustus in terra rependitur,quanto magis impius et peccator.</VERS>
    </CHAPTER>
    <CHAPTER cnumber="12">
      <VERS vnumber="1">Qui diligit disciplinam, diligit scientiam;qui autem odit increpationes, insipiens est.</VERS>
      <VERS vnumber="2">Qui bonus est, hauriet gratiam a Domino,virum autem versutum ipse condemnabit.</VERS>
      <VERS vnumber="3">Non roborabitur homo ex impietate,et radix iustorum non commovebitur.</VERS>
      <VERS vnumber="4">Mulier diligens corona est viro suo,et quasi putredo in ossibus eius, quae est inhonesta.</VERS>
      <VERS vnumber="5">Cogitationes iustorum iudicia,et consilia impiorum fraudulentia.</VERS>
      <VERS vnumber="6">Verba impiorum insidiantur sanguini,os iustorum liberabit eos.</VERS>
      <VERS vnumber="7">Subvertuntur impii et iam non sunt,domus autem iustorum permanebit.</VERS>
      <VERS vnumber="8">Ad doctrinam suam laudabitur vir;qui autem perversus corde est, patebit contemptui.</VERS>
      <VERS vnumber="9">Melior est pauper, qui ministrat sibi,quam gloriosus et indigens pane.</VERS>
      <VERS vnumber="10">Curat iustus iumentorum suorum animas,viscera autem impiorum crudelia.</VERS>
      <VERS vnumber="11">Qui operatur terram suam, satiabitur panibus;qui autem sectatur vana, vecors est.</VERS>
      <VERS vnumber="12">Desiderat impius laqueum pessimorum,radix autem iustorum proficiet.</VERS>
      <VERS vnumber="13">Propter peccata labiorum irretitur malus,effugiet autem iustus de angustia.</VERS>
      <VERS vnumber="14">De fructu oris sui unusquisque replebitur bonis,et iuxta opera manuum suarum retribuetur ei.</VERS>
      <VERS vnumber="15">Via stulti recta in oculis eius;qui autem sapiens est, audit consilia.</VERS>
      <VERS vnumber="16">Fatuus statim indicat iram suam,dissimulat autem iniuriam callidus.</VERS>
      <VERS vnumber="17">Qui spirat veritatem, index iustitiae est,testis autem mendax, fraudulentiae.</VERS>
      <VERS vnumber="18">Est qui temere loquitur et quasi gladio pungit,lingua autem sapientium sanitas est.</VERS>
      <VERS vnumber="19">Labium veritatis firmum erit in perpetuum,ad momentum autem lingua mendacii.</VERS>
      <VERS vnumber="20">Dolus in corde cogitantium mala;qui autem pacis ineunt consilia, sequitur eos gaudium.</VERS>
      <VERS vnumber="21">Nulla calamitas obveniet iusto,impii autem replebuntur malo.</VERS>
      <VERS vnumber="22">Abominatio est Domino labia mendacia,qui autem fideliter agunt, placent ei.</VERS>
      <VERS vnumber="23">Homo versutus celat scientiam,et cor insipientium provocat stultitiam.</VERS>
      <VERS vnumber="24">Manus fortium dominabitur,quae autem remissa est, tributis serviet.</VERS>
      <VERS vnumber="25">Maeror in corde viri humiliabit illum,et sermo bonus laetificabit eum.</VERS>
      <VERS vnumber="26">In rectum ducit amicum iustus,iter autem impiorum decipiet eos.</VERS>
      <VERS vnumber="27">Non assabit ignavia praedam suam,sed substantia pretiosa erit viro industrio.</VERS>
      <VERS vnumber="28">In semita iustitiae vita,est autem etiam iter apertum ad mortem.</VERS>
    </CHAPTER>
    <CHAPTER cnumber="13">
      <VERS vnumber="1">Filius sapiens disciplina patris;qui autem illusor est, non audit, cum arguitur.</VERS>
      <VERS vnumber="2">De fructu oris sui homo satiabitur bonis,anima autem praevaricatorum violentia.</VERS>
      <VERS vnumber="3">Qui custodit os suum, custodit animam suam;qui autem incautus est eloquio, ruina est ei.</VERS>
      <VERS vnumber="4">Vult et non habet piger,anima autem operantium impinguabitur.</VERS>
      <VERS vnumber="5">Verbum mendax iustus detestabitur,impius autem confundit et dehonestat.</VERS>
      <VERS vnumber="6">Iustitia custodit innocentem in via,impietas autem peccatorem supplantat.</VERS>
      <VERS vnumber="7">Est qui quasi dives habetur, cum nihil habeat;et est qui quasi pauper, cum in multis divitiis sit.</VERS>
      <VERS vnumber="8">Redemptio animae viri divitiae suae;qui autem pauper est, increpationem non sustinet.</VERS>
      <VERS vnumber="9">Lux iustorum laetificat,lucerna autem impiorum exstinguetur.</VERS>
      <VERS vnumber="10">Inter superbos tantum iurgia sunt,et apud humiles sapientia.</VERS>
      <VERS vnumber="11">Substantia festinata minuetur;qui autem colligit manu, multiplicat.</VERS>
      <VERS vnumber="12">Spes, quae differtur, affligit animam,lignum vitae desiderium veniens.</VERS>
      <VERS vnumber="13">Qui contemnit verbum, ipse se obligat;qui autem timet praeceptum, retribuetur ei.</VERS>
      <VERS vnumber="14">Lex sapientis fons vitae,ut declinet a laqueis mortis.</VERS>
      <VERS vnumber="15">Intellegentia bona dabit gratiam,in itinere infidelium vorago.</VERS>
      <VERS vnumber="16">Omnis astutus agit cum consilio;qui autem fatuus est, aperit stultitiam.</VERS>
      <VERS vnumber="17">Nuntius impius cadet in malum,legatus autem fidelis sanitas.</VERS>
      <VERS vnumber="18">Egestas et ignominia ei, qui deserit disciplinam;qui autem acquiescit arguenti, glorificabitur.</VERS>
      <VERS vnumber="19">Desiderium, si compleatur, delectat animam;detestantur stulti fugere mala.</VERS>
      <VERS vnumber="20">Qui cum sapientibus graditur, sapiens erit;amicus stultorum malus efficietur.</VERS>
      <VERS vnumber="21">Peccatores persequitur malum,et iustis retribuentur bona.</VERS>
      <VERS vnumber="22">Bonus relinquit heredes filios et nepotes;et custoditur iusto substantia peccatoris.</VERS>
      <VERS vnumber="23">Multi cibi in novalibus pauperum,et est qui perit, deficiente iudicio.</VERS>
      <VERS vnumber="24">Qui parcit virgae, odit filium suum;qui autem diligit illum, instanter erudit.</VERS>
      <VERS vnumber="25">Iustus comedit et replet animam suam,venter autem impiorum insaturabilis.</VERS>
    </CHAPTER>
    <CHAPTER cnumber="14">
      <VERS vnumber="1">Sapientia mulierum aedificat domum suam,insipientia eam manibus destruet.</VERS>
      <VERS vnumber="2">Ambulans recto itinere timet Deum;despicit illum, qui infami graditur via.</VERS>
      <VERS vnumber="3">In ore stulti virga superbiae,labia autem sapientium custodiunt eos.</VERS>
      <VERS vnumber="4">Ubi non sunt boves, praesepe vacuum est;plurimae autem segetes in fortitudine bovis.</VERS>
      <VERS vnumber="5">Testis fidelis non mentitur,profert autem mendacium dolosus testis.</VERS>
      <VERS vnumber="6">Quaerit derisor sapientiam et non invenit;doctrina prudentibus facilis.</VERS>
      <VERS vnumber="7">Cede coram viro stulto,quia nescies labia prudentiae.</VERS>
      <VERS vnumber="8">Sapientia callidi est intellegere viam suam,et imprudentia stultorum errans.</VERS>
      <VERS vnumber="9">Stulti parvipendent peccatum,et inter iustos morabitur gratia.</VERS>
      <VERS vnumber="10">Cor novit amaritudinem animae suae,in gaudio eius non miscebitur extraneus.</VERS>
      <VERS vnumber="11">Domus impiorum delebitur,tabernacula vero iustorum germinabunt.</VERS>
      <VERS vnumber="12">Est via, quae videtur homini recta,novissima autem eius deducunt ad mortem.</VERS>
      <VERS vnumber="13">Etiam in risu cor dolore miscebitur,et extrema gaudii luctus occupat.</VERS>
      <VERS vnumber="14">Viis suis replebitur stultus,et super eum erit vir bonus.</VERS>
      <VERS vnumber="15">Simplex credit omni verbo,astutus considerat gressus suos.</VERS>
      <VERS vnumber="16">Sapiens timet et declinat a malo,stultus transilit et confidit.</VERS>
      <VERS vnumber="17">Impatiens operabitur stultitiam,et vir versutus odiosus est.</VERS>
      <VERS vnumber="18">Possidebunt simplices stultitiam,et astuti coronabuntur scientia.</VERS>
      <VERS vnumber="19">Procumbunt mali ante bonos,et impii ante portas iustorum.</VERS>
      <VERS vnumber="20">Etiam proximo suo pauper odiosus erit,amici vero divitum multi.</VERS>
      <VERS vnumber="21">Qui despicit proximum suum, peccat;qui autem miseretur pauperis, beatus erit.</VERS>
      <VERS vnumber="22">Nonne errant, qui operantur malum?Misericordia et veritas iis, qui praeparant bona.</VERS>
      <VERS vnumber="23">In omni labore erit abundantia;verbum autem labiorum tendit tantummodo ad egestatem.</VERS>
      <VERS vnumber="24">Corona sapientium divitiae eorum,fatuitas stultorum fatuitas est.</VERS>
      <VERS vnumber="25">Liberat animas testis fidelis,et profert mendacia versipellis.</VERS>
      <VERS vnumber="26">In timore Domini fiducia fortis,et filiis eius erit spes.</VERS>
      <VERS vnumber="27">Timor Domini fons vitae,declinans a laqueis mortis.</VERS>
      <VERS vnumber="28">In multitudine populi dignitas regis,et in paucitate plebis ruina principis.</VERS>
      <VERS vnumber="29">Qui patiens est, multa gubernatur prudentia;qui autem impatiens est, exaltat stultitiam.</VERS>
      <VERS vnumber="30">Vita carnium sanitas cordis,putredo ossium invidia.</VERS>
      <VERS vnumber="31">Qui calumniatur egentem, exprobrat Factori eius;honorat autem eum, qui miseretur pauperis.</VERS>
      <VERS vnumber="32">In malitia sua impelletur impius,sperat autem iustus in integritate sua.</VERS>
      <VERS vnumber="33">In corde prudentis requiescit sapientia,at in medio stultorum agnoscetur?</VERS>
      <VERS vnumber="34">Iustitia elevat gentem,vituperium autem populorum est peccatum.</VERS>
      <VERS vnumber="35">Acceptus est regi minister intellegens,et iracundia ei, qui turpiter agit.</VERS>
    </CHAPTER>
    <CHAPTER cnumber="15">
      <VERS vnumber="1">Responsio mollis frangit iram,sermo durus suscitat furorem.</VERS>
      <VERS vnumber="2">Lingua sapientium stillat scientiam,os fatuorum ebullit stultitiam.</VERS>
      <VERS vnumber="3">In omni loco oculi Dominicontemplantur malos et bonos.</VERS>
      <VERS vnumber="4">Lingua placabilis lignum vitae,sed obliquitas in ea conteret spiritum.</VERS>
      <VERS vnumber="5">Stultus irridet disciplinam patris sui;qui autem custodit increpationes, astutior fiet.</VERS>
      <VERS vnumber="6">In domo iusti divitiae plurimae,et in fructibus impii conturbatio.</VERS>
      <VERS vnumber="7">Labia sapientium disseminabunt scientiam;cor stultorum non rectum erit.</VERS>
      <VERS vnumber="8">Victimae impiorum abominabiles Domino;vota iustorum grata sunt ei.</VERS>
      <VERS vnumber="9">Abominatio est Domino via impii;qui sequitur iustitiam, diligetur.</VERS>
      <VERS vnumber="10">Admonitio mala deserenti viam;qui increpationes odit, morietur.</VERS>
      <VERS vnumber="11">Infernus et Perditio coram Domino,quanto magis corda filiorum hominum!</VERS>
      <VERS vnumber="12">Non amat derisor eum, qui se corripit,nec ad sapientes graditur.</VERS>
      <VERS vnumber="13">Cor gaudens exhilarat faciem,in maerore animi deicitur spiritus.</VERS>
      <VERS vnumber="14">Cor sapientis quaerit doctrinam,et os stultorum pascitur stultitia.</VERS>
      <VERS vnumber="15">Omnes dies pauperis mali;hilaris autem corde quasi iuge convivium.</VERS>
      <VERS vnumber="16">Melius est parum cum timore Dominiquam thesauri magni cum sollicitudine.</VERS>
      <VERS vnumber="17">Melius est demensum holerum cum caritatequam vitulus saginatus cum odio.</VERS>
      <VERS vnumber="18">Vir iracundus provocat rixas;qui patiens est, mitigat lites.</VERS>
      <VERS vnumber="19">Iter pigrorum quasi saepes spinarum,via sollertium complanata.</VERS>
      <VERS vnumber="20">Filius sapiens laetificat patrem,et stultus homo despicit matrem suam.</VERS>
      <VERS vnumber="21">Stultitia gaudium sensu carenti;et vir prudens dirigit gressus suos.</VERS>
      <VERS vnumber="22">Dissipantur cogitationes, ubi non est consilium;ubi vero sunt plures consiliarii, confirmantur.</VERS>
      <VERS vnumber="23">Laetatur homo in responsione oris sui,et sermo opportunus est optimus.</VERS>
      <VERS vnumber="24">Semita vitae sursum est viro erudito,ut declinet de inferno deorsum.</VERS>
      <VERS vnumber="25">Domum superborum demolietur Dominuset firmos faciet terminos viduae.</VERS>
      <VERS vnumber="26">Abominatio Domini cogitationes malae,et purus sermo pulcherrimus.</VERS>
      <VERS vnumber="27">Conturbat domum suam, qui sectatur avaritiam;qui autem odit munera, vivet.</VERS>
      <VERS vnumber="28">Mens iusti meditatur, ut respondeat;os impiorum redundat malis.</VERS>
      <VERS vnumber="29">Longe est Dominus ab impiiset orationes iustorum exaudiet.</VERS>
      <VERS vnumber="30">Lux oculorum laetificat animam,fama bona impinguat ossa.</VERS>
      <VERS vnumber="31">Auris, quae audit increpationes vitae,in medio sapientium commorabitur.</VERS>
      <VERS vnumber="32">Qui abicit disciplinam, despicit animam suam;qui autem acquiescit increpationibus, possessor est cordis.</VERS>
      <VERS vnumber="33">Timor Domini disciplina sapientiae,et gloriam praecedit humilitas.</VERS>
    </CHAPTER>
    <CHAPTER cnumber="16">
      <VERS vnumber="1">Hominis est animum praeparare,et Domini est responsio linguae.</VERS>
      <VERS vnumber="2">Omnes viae hominis purae sunt oculis eius,spirituum ponderator est Dominus.</VERS>
      <VERS vnumber="3">Revela Domino opera tua,et dirigentur cogitationes tuae.</VERS>
      <VERS vnumber="4">Universa secundum proprium finem operatus est Dominus;impium quoque ad diem malum.</VERS>
      <VERS vnumber="5">Abominatio Domini est omnis arrogans;manus in manu, non erit innocens.</VERS>
      <VERS vnumber="6">Misericordia et veritate redimitur iniquitas,et in timore Domini declinatur a malo.</VERS>
      <VERS vnumber="7">Cum placuerint Domino viae hominis,inimicos quoque eius convertet ad pacem.</VERS>
      <VERS vnumber="8">Melius est parum cum iustitiaquam multi fructus sine aequitate.</VERS>
      <VERS vnumber="9">Cor hominis disponit viam suam,sed Domini est dirigere gressus eius.</VERS>
      <VERS vnumber="10">Divinatio in labiis regis,in iudicio non errabit os eius.</VERS>
      <VERS vnumber="11">Pondus et statera iusta Domini sunt,et opera eius omnes lapides sacculi.</VERS>
      <VERS vnumber="12">Abominantur reges agere impie,quoniam iustitia firmatur solium.</VERS>
      <VERS vnumber="13">Voluntas regum labia iusta;qui recta loquitur, diligetur.</VERS>
      <VERS vnumber="14">Indignatio regis nuntii mortis,et vir sapiens placabit eam.</VERS>
      <VERS vnumber="15">In lumine vultus regis vita,et voluntas eius quasi imber serotinus.</VERS>
      <VERS vnumber="16">Possidere sapientiam quanto melius est auro;et acquirere prudentiam pretiosius est argento.</VERS>
      <VERS vnumber="17">Semita iustorum declinare a malo;custos animae suae, qui servat viam suam.</VERS>
      <VERS vnumber="18">Contritionem praecedit superbia,et ante ruinam exaltatio spiritus.</VERS>
      <VERS vnumber="19">Melius est humiliari cum mitibusquam dividere spolia cum superbis.</VERS>
      <VERS vnumber="20">Eruditus in verbo reperiet bona;et, qui sperat in Domino, beatus est.</VERS>
      <VERS vnumber="21">Qui sapiens est corde, appellabitur prudens;et dulcedo labiorum addet doctrinam.</VERS>
      <VERS vnumber="22">Fons vitae eruditio possidentis;poena stultorum stultitia.</VERS>
      <VERS vnumber="23">Cor sapientis erudiet os eiuset labiis eius addet doctrinam.</VERS>
      <VERS vnumber="24">Favus mellis composita verba,dulcedo animae et sanitas ossium.</VERS>
      <VERS vnumber="25">Est via, quae videtur homini recta,et novissima eius ducunt ad mortem.</VERS>
      <VERS vnumber="26">Anima laborantis laborat sibi,quia compulit eum os suum.</VERS>
      <VERS vnumber="27">Vir impius fodit malum,et in labiis eius quasi ignis ardens.</VERS>
      <VERS vnumber="28">Homo perversus suscitat lites,et mussitator separat familiares.</VERS>
      <VERS vnumber="29">Vir iniquus lactat amicum suumet ducit eum per viam non bonam.</VERS>
      <VERS vnumber="30">Qui attonitis oculis cogitat prava,comprimens labia sua perficit malum.</VERS>
      <VERS vnumber="31">Corona dignitatis canities,quae in viis iustitiae reperietur.</VERS>
      <VERS vnumber="32">Melior est patiens viro forti,et, qui dominatur animo suo, expugnatore urbium.</VERS>
      <VERS vnumber="33">Sortes mittuntur in sinum,sed a Domino temperantur.</VERS>
    </CHAPTER>
    <CHAPTER cnumber="17">
      <VERS vnumber="1">Melior est buccella sicca cum pacequam domus plena victimis cum iurgio.</VERS>
      <VERS vnumber="2">Servus sapiens dominabitur filiis inhonestiset inter fratres hereditatem dividet.</VERS>
      <VERS vnumber="3">Sicut igne probatur argentum et aurum camino,ita corda probat Dominus.</VERS>
      <VERS vnumber="4">Malus oboedit labio iniquo,et fallax obtemperat linguae mendaci.</VERS>
      <VERS vnumber="5">Qui despicit pauperem, exprobrat Factori eius;et, qui in ruina laetatur alterius, non erit impunitus.</VERS>
      <VERS vnumber="6">Corona senum filii filiorum,et gloria filiorum patres eorum.</VERS>
      <VERS vnumber="7">Non decent stultum verba composita,nec principem labium mentiens.</VERS>
      <VERS vnumber="8">Gemma gratissima munus in oculis domini eius;quocumque se verterit, prospere aget.</VERS>
      <VERS vnumber="9">Qui celat delictum, quaerit amicitias;qui sermone repetit, separat foederatos.</VERS>
      <VERS vnumber="10">Plus proficit correptio apud prudentemquam centum plagae apud stultum.</VERS>
      <VERS vnumber="11">Semper iurgia quaerit malus;angelus autem crudelis mittetur contra eum.</VERS>
      <VERS vnumber="12">Expedit magis ursae occurrere, raptis fetibus,quam fatuo confidenti in stultitia sua.</VERS>
      <VERS vnumber="13">Qui reddit mala pro bonis,non recedet malum de domo eius.</VERS>
      <VERS vnumber="14">Aquarum proruptio initium est iurgiorum;et, antequam exacerbetur contentio, desere.</VERS>
      <VERS vnumber="15">Qui iustificat impium et qui condemnat iustum,abominabilis est uterque apud Dominum.</VERS>
      <VERS vnumber="16">Ad quid pretium in manu stulti?Ad emendam sapientiam, cum careat corde?</VERS>
      <VERS vnumber="17">Omni tempore diligit, qui amicus est,et frater ad angustiam natus est.</VERS>
      <VERS vnumber="18">Stultus homo iungit manus,cum spoponderit pro amico suo.</VERS>
      <VERS vnumber="19">Qui diligit delictum, diligit rixas;et, qui exaltat ostium, quaerit effracturam.</VERS>
      <VERS vnumber="20">Qui perversi cordis est, non inveniet bonum;et, qui vertit linguam, incidet in malum.</VERS>
      <VERS vnumber="21">Qui generat stultum, maerorem generat sibi,sed nec pater in fatuo laetabitur.</VERS>
      <VERS vnumber="22">Animus gaudens aetatem floridam facit,spiritus tristis exsiccat ossa.</VERS>
      <VERS vnumber="23">Munera de sinu impius accipit,ut pervertat semitas iudicii.</VERS>
      <VERS vnumber="24">In facie prudentis lucet sapientia,oculi stultorum in finibus terrae.</VERS>
      <VERS vnumber="25">Ira patris filius stultuset dolor matris, quae genuit eum.</VERS>
      <VERS vnumber="26">Non est bonum multam inferre iustonec percutere principem contra rectitudinem.</VERS>
      <VERS vnumber="27">Qui moderatur sermones suos, novit scientiam,et lenis spiritu est vir prudens.</VERS>
      <VERS vnumber="28">Stultus quoque, si tacuerit, sapiens reputabituret, si compresserit labia sua, intellegens.</VERS>
    </CHAPTER>
    <CHAPTER cnumber="18">
      <VERS vnumber="1">Occasiones quaerit, qui vult recedere ab amico;omni consilio exacerbatur.</VERS>
      <VERS vnumber="2">Non delectatur stultus prudentiased in revelatione cordis sui.</VERS>
      <VERS vnumber="3">Cum venerit impius, veniet et contemptio,et cum ignominia opprobrium.</VERS>
      <VERS vnumber="4">Aqua profunda verba ex ore viri,et torrens redundans fons sapientiae.</VERS>
      <VERS vnumber="5">Accipere personam impii non est bonum,ut declines iustum in iudicio.</VERS>
      <VERS vnumber="6">Labia stulti miscent se rixis,et os eius plagas provocat.</VERS>
      <VERS vnumber="7">Os stulti ruina eius,et labia ipsius laqueus animae eius.</VERS>
      <VERS vnumber="8">Verba susurronis quasi dulcia,et ipsa perveniunt usque ad interiora ventris.</VERS>
      <VERS vnumber="9">Qui mollis et dissolutus est in opere suo,frater est viri dissipantis.</VERS>
      <VERS vnumber="10">Turris fortissima nomen Domini;ad ipsum currit iustus et exaltabitur.</VERS>
      <VERS vnumber="11">Substantia divitis urbs roboris eiuset quasi murus excelsus in cogitatione eius.</VERS>
      <VERS vnumber="12">Antequam conteratur, exaltatur cor hominis;et, antequam glorificetur, humiliatur.</VERS>
      <VERS vnumber="13">Qui prius respondet quam audiat,stultitia est ei et contumelia.</VERS>
      <VERS vnumber="14">Spiritus viri sustentat imbecillitatem suam;spiritum vero confractum, quis poterit sustinere?</VERS>
      <VERS vnumber="15">Cor prudens possidebit scientiam,et auris sapientium quaerit doctrinam.</VERS>
      <VERS vnumber="16">Donum hominis dilatat viam eiuset ante principes deducit eum.</VERS>
      <VERS vnumber="17">Qui prior in contentione loquitur, putatur iustus;venit amicus eius et arguet eum.</VERS>
      <VERS vnumber="18">Lites comprimit sorset inter potentes quoque diiudicat.</VERS>
      <VERS vnumber="19">Frater, qui offenditur, durior est civitate firma,et lites quasi vectes urbium.</VERS>
      <VERS vnumber="20">De fructu oris viri replebitur venter eius,et genimina labiorum ipsius saturabunt eum.</VERS>
      <VERS vnumber="21">Mors et vita in manu linguae;qui diligunt eam, comedent fructus eius.</VERS>
      <VERS vnumber="22">Qui invenit mulierem bonam, invenit bonumet hausit gratiam a Domino.</VERS>
      <VERS vnumber="23">Cum obsecrationibus loquetur pauper,et dives effabitur rigide.</VERS>
      <VERS vnumber="24">Vir cum amicis concuti potest,sed est amicus, qui adhaereat magis quam frater.</VERS>
    </CHAPTER>
    <CHAPTER cnumber="19">
      <VERS vnumber="1">Melior est pauper, qui ambulat in simplicitate sua,quam qui torquet labia et est insipiens.</VERS>
      <VERS vnumber="2">Ubi non est scientia animae, non est bonum;et, qui festinus est pedibus, offendit.</VERS>
      <VERS vnumber="3">Stultitia hominis supplantat gressus eius,et contra Deum fervet animo suo.</VERS>
      <VERS vnumber="4">Divitiae addunt amicos plurimos;pauper autem ab amico suo separatur.</VERS>
      <VERS vnumber="5">Testis falsus non erit impunitus;et, qui mendacia loquitur, non effugiet.</VERS>
      <VERS vnumber="6">Multi blandiuntur faciei potentis,et omnes amici sunt dona tribuenti.</VERS>
      <VERS vnumber="7">Omnes fratres hominis pauperis oderunt eum,insu7per et amici procul recesserunt ab eo;qui tantum verba sectatur, nihil habebit.</VERS>
      <VERS vnumber="8">Qui autem possessor est mentis, diligit animam suam,et custos prudentiae inveniet bona.</VERS>
      <VERS vnumber="9">Falsus testis non erit impunitus;et, qui loquitur mendacia, peribit.</VERS>
      <VERS vnumber="10">Non decent stultum deliciae,nec servum dominari principibus.</VERS>
      <VERS vnumber="11">Doctrina viri mitigat iram eius,et gloria eius est iniqua praetergredi.</VERS>
      <VERS vnumber="12">Sicut fremitus leonis ita et regis ira,et sicut ros super herbam ita et gratia eius.</VERS>
      <VERS vnumber="13">Calamitas patris filius stultus;et tecta iugiter perstillantia litigiosa mulier.</VERS>
      <VERS vnumber="14">Domus et divitiae hereditas patrum,a Domino autem uxor prudens.</VERS>
      <VERS vnumber="15">Pigredo immittit soporem,et anima dissoluta esuriet.</VERS>
      <VERS vnumber="16">Qui custodit mandatum, custodit animam suam;qui autem neglegit viam suam, mortificabitur.</VERS>
      <VERS vnumber="17">Feneratur Domino, qui miseretur pauperis,et vicissitudinem suam reddet ei.</VERS>
      <VERS vnumber="18">Erudi filium tuum, dum spes est;ad interfectionem autem eius ne ponas animam tuam.</VERS>
      <VERS vnumber="19">Qui impatiens est, sustinebit multam;et, si eum abripere vis, aliud appones.</VERS>
      <VERS vnumber="20">Audi consilium et suscipe disciplinam,ut sis sapiens in novissimis tuis.</VERS>
      <VERS vnumber="21">Multae cogitationes in corde viri,voluntas autem Domini permanebit.</VERS>
      <VERS vnumber="22">Desiderabile in homine est misericordia eius;et melior est pauper quam vir mendax.</VERS>
      <VERS vnumber="23">Timor Domini ad vitam,et in plenitudine commorabitur absque visitatione mali.</VERS>
      <VERS vnumber="24">Abscondit piger manum suam in catinonec ad os suum applicat eam.</VERS>
      <VERS vnumber="25">Derisore flagellato vel parvulus sapientior erit;si autem corripueris sapientem, intelleget disciplinam.</VERS>
      <VERS vnumber="26">Qui affligit patrem et fugat matrem,filius inhonestus et ignominiosus.</VERS>
      <VERS vnumber="27">Acquiesce, fili, ut audias doctrinamnec erres a sermonibus scientiae.</VERS>
      <VERS vnumber="28">Testis iniquus deridet iudicium,et os impiorum devorat iniquitatem.</VERS>
      <VERS vnumber="29">Paratae sunt derisoribus virgae,et plagae stultorum corporibus.</VERS>
    </CHAPTER>
    <CHAPTER cnumber="20">
      <VERS vnumber="1">Luxuriosa res vinum, et tumultuosa sicera;quicumque his delectatur, non erit sapiens.</VERS>
      <VERS vnumber="2">Sicut rugitus leonis ita et terror regis:qui provocat eum, peccat in animam suam.</VERS>
      <VERS vnumber="3">Honor est homini separari a contentionibus;omnes autem stulti miscentur contumeliis.</VERS>
      <VERS vnumber="4">Propter frigus piger arare noluit;mendicabit ergo aestate, et non dabitur illi.</VERS>
      <VERS vnumber="5">Sicut aqua profunda consilium in corde viri,sed homo sapiens exhauriet illud.</VERS>
      <VERS vnumber="6">Multi homines misericordes vocantur;virum autem fidelem quis inveniet?</VERS>
      <VERS vnumber="7">Iustus, qui ambulat in simplicitate sua,beatos post se filios derelinquet.</VERS>
      <VERS vnumber="8">Rex, qui sedet in solio iudicii,dissipat omne malum intuitu suo.</VERS>
      <VERS vnumber="9">Quis potest dicere: " Mundavi cor meum,purus sum a peccato "?</VERS>
      <VERS vnumber="10">Pondus et pondus, mensura et mensura,utrumque abominabile est apud Dominum.</VERS>
      <VERS vnumber="11">Ex studiis suis intellegitur puer,si munda et recta sint opera eius.</VERS>
      <VERS vnumber="12">Aurem audientem et oculum videntem,Dominus fecit utrumque.</VERS>
      <VERS vnumber="13">Noli diligere somnum, ne te egestas opprimat;aperi oculos tuos et saturare panibus.</VERS>
      <VERS vnumber="14">" Malum est, malum est! " dicit omnis emptoret, cum recesserit, tunc gloriabitur.</VERS>
      <VERS vnumber="15">Est aurum et multitudo gemmarumet vas pretiosum labia scientiae.</VERS>
      <VERS vnumber="16">Tolle vestimentum eius, quia fideiussor exstitit alieni,et pro extraneis aufer pignus ab eo.</VERS>
      <VERS vnumber="17">Suavis est homini panis mendacii,et postea implebitur os eius calculo.</VERS>
      <VERS vnumber="18">Cogitationes consiliis firmantur,et dispensationibus tractanda sunt bella.</VERS>
      <VERS vnumber="19">Ei, qui revelat mysteria et calumniaturet dilatat labia sua, ne commiscearis.</VERS>
      <VERS vnumber="20">Qui maledicit patri suo et matri,exstinguetur lucerna eius in mediis tenebris.</VERS>
      <VERS vnumber="21">Hereditas, ad quam festinatur in principio,in novissimo benedictione carebit.</VERS>
      <VERS vnumber="22">Ne dicas: " Reddam malum ";exspecta Dominum, et liberabit te.</VERS>
      <VERS vnumber="23">Abominatio est apud Dominum pondus et pondus;statera dolosa non est bona in oculis eius.</VERS>
      <VERS vnumber="24">A Domino diriguntur gressus viri;quis autem hominum intellegere potest viam suam?</VERS>
      <VERS vnumber="25">Laqueus est homini inconsulte dicere: " Sanctum! "et post vota retractare.</VERS>
      <VERS vnumber="26">Ventilat impios rex sapienset incurvat super eos rotam.</VERS>
      <VERS vnumber="27">Lucerna Domini spiraculum hominis,quae investigat omnia secreta ventris.</VERS>
      <VERS vnumber="28">Misericordia et veritas custodiunt regem,et roboratur clementia thronus eius.</VERS>
      <VERS vnumber="29">Ornamentum iuvenum fortitudo eorum,et honor senum canities.</VERS>
      <VERS vnumber="30">Livor vulneris absterget mala,et plagae in secretioribus ventris.</VERS>
    </CHAPTER>
    <CHAPTER cnumber="21">
      <VERS vnumber="1">Sicut rivi aquarum cor regis in manu Domini:quocumque voluerit, inclinabit illud.</VERS>
      <VERS vnumber="2">Omnis via viri recta sibi videtur;appendit autem corda Dominus.</VERS>
      <VERS vnumber="3">Facere misericordiam et iudiciummagis placet Domino quam victimae.</VERS>
      <VERS vnumber="4">Exaltatio oculorum et dilatatio cordis,lucerna impiorum: peccatum.</VERS>
      <VERS vnumber="5">Cogitationes sollertis semper in abundantiam;omnis autem festinus semper in egestate est.</VERS>
      <VERS vnumber="6">Qui congregat thesauros lingua mendacii,vento impingetur ad laqueos mortis.</VERS>
      <VERS vnumber="7">Violentia impiorum detrahet eos,quia noluerunt facere iudicium.</VERS>
      <VERS vnumber="8">Perversa via viri aliena est;qui autem mundus est, rectum opus eius.</VERS>
      <VERS vnumber="9">Melius est sedere in angulo domatisquam cum muliere litigiosa et in domo communi.</VERS>
      <VERS vnumber="10">Anima impii desiderat malum;non miserebitur proximo suo.</VERS>
      <VERS vnumber="11">Multato derisore sapientior erit parvulus;et, si instruatur sapiens, sumet scientiam.</VERS>
      <VERS vnumber="12">Excogitat Iustus de domo impii,ut praecipitet impios in malum.</VERS>
      <VERS vnumber="13">Qui obturat aurem suam ad clamorem pauperis,et ipse clamabit, et non exaudietur.</VERS>
      <VERS vnumber="14">Munus absconditum exstinguit iras,et donum in sinu indignationem maximam.</VERS>
      <VERS vnumber="15">Gaudium iusto est facere iudicium,et ruina operantibus iniquitatem.</VERS>
      <VERS vnumber="16">Vir, qui erraverit a via prudentiae,in coetu umbrarum commorabitur.</VERS>
      <VERS vnumber="17">Qui diligit convivia, in egestate erit;qui amat vinum et pinguia, non ditabitur.</VERS>
      <VERS vnumber="18">Redemptio pro iusto impius,et pro rectis iniquus.</VERS>
      <VERS vnumber="19">Melius est habitare in terra desertaquam cum muliere rixosa et iracunda.</VERS>
      <VERS vnumber="20">Thesaurus desiderabilis et pinguis in habitaculo sapientis,et imprudens homo dissipabit illum.</VERS>
      <VERS vnumber="21">Qui sequitur iustitiam et misericordiam,inveniet vitam et iustitiam et gloriam.</VERS>
      <VERS vnumber="22">Civitatem fortium ascendit sapienset destruit robur fiduciae eius.</VERS>
      <VERS vnumber="23">Qui custodit os suum et linguam suam,custodit ab angustiis animam suam.</VERS>
      <VERS vnumber="24">Superbus et arrogans vocatur derisor,qui operatur in ira superbiae.</VERS>
      <VERS vnumber="25">Desideria occidunt pigrum;noluerunt enim quidquam manus eius operari:</VERS>
      <VERS vnumber="26">tota die concupiscit et desiderat;qui autem iustus est, tribuet et non parcit.</VERS>
      <VERS vnumber="27">Hostiae impiorum abominabiles,eo magis quia offeruntur ex scelere.</VERS>
      <VERS vnumber="28">Testis mendax peribit;vir oboediens loquetur in victoriam.</VERS>
      <VERS vnumber="29">Vir impius obfirmat vultum suum;qui autem rectus est, corrigit viam suam.</VERS>
      <VERS vnumber="30">Non est sapientia, non est prudentia,non est consilium contra Dominum.</VERS>
      <VERS vnumber="31">Equus paratur ad diem belli,Dominus autem salutem tribuit.</VERS>
    </CHAPTER>
    <CHAPTER cnumber="22">
      <VERS vnumber="1">Melius est nomen bonum quam divitiae multae,super argentum et aurum gratia bona.</VERS>
      <VERS vnumber="2">Dives et pauper obviaverunt sibi:utriusque operator est Dominus.</VERS>
      <VERS vnumber="3">Callidus vidit malum et abscondit se;simplices pertransierunt et afflicti sunt damno.</VERS>
      <VERS vnumber="4">Praemium modestiae timor Domini,divitiae et gloria et vita.</VERS>
      <VERS vnumber="5">Spinae et laquei in via perversi,custos autem animae suae longe recedit ab eis.</VERS>
      <VERS vnumber="6">Institue adulescentem iuxta viam suam;etiam cum senuerit, non recedet ab ea.</VERS>
      <VERS vnumber="7">Dives pauperibus imperat;et, qui accipit mutuum, servus est fenerantis.</VERS>
      <VERS vnumber="8">Qui seminat iniquitatem, metet malaet virga irae suae consummabitur.</VERS>
      <VERS vnumber="9">Qui bono oculo est, benedicetur,de panibus enim suis dedit pauperi.</VERS>
      <VERS vnumber="10">Eice derisorem, et exibit cum eo iurgium;cessabuntque causae et contumeliae.</VERS>
      <VERS vnumber="11">Qui diligit cordis munditiam,propter gratiam labiorum suorum habebit amicum regem.</VERS>
      <VERS vnumber="12">Oculi Domini custodiunt scientiam,et supplantantur verba iniqui.</VERS>
      <VERS vnumber="13">Dicit piger: " Leo est foris,in medio platearum occidendus sum ".</VERS>
      <VERS vnumber="14">Fovea profunda os alienae;cui iratus est Dominus, incidet in eam.</VERS>
      <VERS vnumber="15">Stultitia colligata est in corde pueri,et virga disciplinae fugabit eam.</VERS>
      <VERS vnumber="16">Opprimis pauperem? Ipse augebit divitias suas.Donas ditiori? Ipse egebis.</VERS>
      <VERS vnumber="17">Inclina aurem tuam et audi verba sapientium,appone autem cor ad doctrinam meam,</VERS>
      <VERS vnumber="18">quia pulchra erunt, cum servaveris ea in ventre tuo,et redundabunt in labiis tuis.</VERS>
      <VERS vnumber="19">Ut sit in Domino fiducia tua,ostendi ea tibi hodie.</VERS>
      <VERS vnumber="20">Nonne descripsi ea tibi nudiustertiusin cogitationibus et scientia,</VERS>
      <VERS vnumber="21">ut ostenderem tibi firmitatem verborum veritatis,ut respondeas illi, qui misit te?</VERS>
      <VERS vnumber="22">Non facias violentiam pauperi, quia pauper est,neque conteras egenum in porta,</VERS>
      <VERS vnumber="23">quia iudicabit Dominus causam eorum,et anima spoliabit spoliatores.</VERS>
      <VERS vnumber="24">Noli esse amicus homini iracundoneque ambules cum viro furioso,</VERS>
      <VERS vnumber="25">ne forte discas semitas eiuset sumas scandalum animae tuae.</VERS>
      <VERS vnumber="26">Noli esse cum his, qui iungunt manus suaset qui vades se offerunt pro debitis:</VERS>
      <VERS vnumber="27">si enim non habes unde restituas,quid causae est ut tollat lectum tuum subter te?</VERS>
      <VERS vnumber="28">Ne transferas terminos antiquos,quos posuerunt patres tui.</VERS>
      <VERS vnumber="29">Vidisti virum velocem in opere suo:coram regibus stabit nec erit ante ignobiles.</VERS>
    </CHAPTER>
    <CHAPTER cnumber="23">
      <VERS vnumber="1">Quando sederis, ut comedas cum principe,diligenter attende, quae apposita sunt ante faciem tuam,</VERS>
      <VERS vnumber="2">et statue cultrum in gutture tuo,si avidus es.</VERS>
      <VERS vnumber="3">Ne desideres de cibis eius,quia est panis mendacii.</VERS>
      <VERS vnumber="4">Noli laborare, ut diteris,sed in prudentia tua acquiesce.</VERS>
      <VERS vnumber="5">Si erigas oculos tuos ad opes, iam non sunt;quia facient sibi pennas quasi aquilae et volabunt in caelum.</VERS>
      <VERS vnumber="6">Ne comedas cum homine invidoet ne desideres cibos eius;</VERS>
      <VERS vnumber="7">quoniam sicut aestimavit in animo suo,ita ipse est. Comede et bibe " dicet tibi,et mens eius non est tecum.</VERS>
      <VERS vnumber="8">Buccellam, quam comederas, evomeset perdes pulchros sermones tuos.</VERS>
      <VERS vnumber="9">In auribus insipientium ne loquaris,quia despicient doctrinam eloquii tui.</VERS>
      <VERS vnumber="10">Ne attingas terminos viduaeet agrum pupillorum ne introeas:</VERS>
      <VERS vnumber="11">redemptor enim illorum fortis est,et ipse iudicabit contra te causam illorum.</VERS>
      <VERS vnumber="12">Introduc ad doctrinam cor tuumet aures tuas ad verba scientiae.</VERS>
      <VERS vnumber="13">Noli subtrahere a puero disciplinam;si enim percusseris eum virga, non morietur:</VERS>
      <VERS vnumber="14">tu virga percuties eumet animam eius de inferno liberabis.</VERS>
      <VERS vnumber="15">Fili mi, si sapiens fuerit cor tuum,gaudebit tecum et cor meum,</VERS>
      <VERS vnumber="16">et exsultabunt renes mei,cum locuta fuerint rectum labia tua.</VERS>
      <VERS vnumber="17">Non aemuletur cor tuum peccatores,sed in timore Domini esto tota die,</VERS>
      <VERS vnumber="18">quia est tibi posteritas,et praestolatio tua non auferetur.</VERS>
      <VERS vnumber="19">Audi, fili mi, et esto sapienset dirige in via animum tuum.</VERS>
      <VERS vnumber="20">Noli esse in conviviis potatorumnec in comissationibus carnis,</VERS>
      <VERS vnumber="21">quia vacantes potibus et comissatores consumentur,et vestietur pannis dormitatio.</VERS>
      <VERS vnumber="22">Audi patrem tuum, qui genuit te,et ne contemnas, cum senuerit mater tua.</VERS>
      <VERS vnumber="23">Veritatem eme et noli vendere;sapientiam eme et doctrinam et intellegentiam.</VERS>
      <VERS vnumber="24">Exsultat gaudio pater iusti;qui sapientem genuit, laetabitur in eo;</VERS>
      <VERS vnumber="25">gaudeat pater tuus et mater tua,et exsultet, quae genuit te.</VERS>
      <VERS vnumber="26">Praebe, fili mi, cor tuum mihi,et oculi tui vias meas custodiant.</VERS>
      <VERS vnumber="27">Fovea enim profunda est meretrix,et puteus angustus aliena,</VERS>
      <VERS vnumber="28">nam insidiatur ipsa in via quasi latroet iniquos in hominibus addet.</VERS>
      <VERS vnumber="29">Cui " Vae "? Cui " Eheu "?Cui rixae? Cui querela?Cui sine causa vulnera? Cui suffusio oculorum?</VERS>
      <VERS vnumber="30">His, qui commorantur in vinoet eunt, ut scrutentur mixtum.</VERS>
      <VERS vnumber="31">Ne intuearis vinum, quando flavescit,cum splenduerit in calice color eius:ingreditur blande,</VERS>
      <VERS vnumber="32">sed in novissimo mordebit ut coluberet sicut regulus vulnerat.</VERS>
      <VERS vnumber="33">Oculi tui videbunt extranea,et cor tuum loquetur perversa;</VERS>
      <VERS vnumber="34">et eris sicut dormiens in medio mariet quasi sopitus ad malum navis:</VERS>
      <VERS vnumber="35">" Verberaverunt me, sed non dolui,percusserunt me, et ego non sensi;quando evigilabo et rursus illud requiram? ".</VERS>
    </CHAPTER>
    <CHAPTER cnumber="24">
      <VERS vnumber="1">Ne aemuleris viros malosnec desideres esse cum eis,</VERS>
      <VERS vnumber="2">quia rapinas meditatur mens eorum,et perniciem labia eorum loquuntur.</VERS>
      <VERS vnumber="3">Sapientia aedificabitur domus,et prudentia roborabitur.</VERS>
      <VERS vnumber="4">In doctrina replebuntur cellaria,universa substantia pretiosa et pulcherrima.</VERS>
      <VERS vnumber="5">Vir sapiens fortis est,et vir doctus firmat robur.</VERS>
      <VERS vnumber="6">Quia cum dispositione parabis tibi bellum,et erit salus, ubi multa consilia sunt.</VERS>
      <VERS vnumber="7">Excelsa stulto sapientia,in porta non aperiet os suum.</VERS>
      <VERS vnumber="8">Qui cogitat mala facere,vir perniciosus vocabitur.</VERS>
      <VERS vnumber="9">Cogitatio stulti peccatum est,et abominatio hominum detractor.</VERS>
      <VERS vnumber="10">Si fueris lassus in die angustiae,coartabitur fortitudo tua.</VERS>
      <VERS vnumber="11">Erue eos, qui ducuntur ad mortem;et, qui trahuntur ad interitum, retine.</VERS>
      <VERS vnumber="12">Si dixeris: " Nesciebamus hoc ";nonne qui ponderator est cordis, ipse intellegit,et servatorem animae tuae nihil fallitreddetque homini iuxta opera sua?</VERS>
      <VERS vnumber="13">Comede, fili mi, mel, quia bonum estet favum dulcissimum gutturi tuo.</VERS>
      <VERS vnumber="14">Sic, scito, est sapientia animae tuae;quam cum inveneris, erit tibi posteritas,et spes tua non peribit.</VERS>
      <VERS vnumber="15">Ne insidieris, o nequam, domui iustineque vastes requiem eius.</VERS>
      <VERS vnumber="16">Septies enim cadet iustus et resurget;impii autem corruent in malum.</VERS>
      <VERS vnumber="17">Cum ceciderit inimicus tuus, ne gaudeas,et in ruina eius ne exsultet cor tuum,</VERS>
      <VERS vnumber="18">ne forte videat Dominus, et displiceat eiet auferat ab eo iram suam.</VERS>
      <VERS vnumber="19">Ne succendas ira in pessimosnec aemuleris impios,</VERS>
      <VERS vnumber="20">quoniam non erit posteritas maligno,et lucerna impiorum exstinguetur.</VERS>
      <VERS vnumber="21">Time Dominum, fili mi, et regemet cum nova sectantibus non commiscearis,</VERS>
      <VERS vnumber="22">quoniam repente consurget perditio eorum,et ruinam utriusque quis novit?</VERS>
      <VERS vnumber="23">Haec quoque sapientibus:Dignoscere personam in iudicio non est bonum.</VERS>
      <VERS vnumber="24">Qui dicit impio: " Iustus es ",maledicent ei populi, et detestabuntur eum tribus.</VERS>
      <VERS vnumber="25">Qui vero arguunt eum, laudabuntur,et super ipsos veniet benedictio boni.</VERS>
      <VERS vnumber="26">Labia deosculatur,qui recta verba respondet.</VERS>
      <VERS vnumber="27">Praepara foris opus tuumet diligenter exerce illud in agro tuo,ut postea aedifices domum tuam.</VERS>
      <VERS vnumber="28">Ne sis testis frustra contra proximum tuumnec decipias quemquam labiis tuis.</VERS>
      <VERS vnumber="29">Ne dicas: " Quomodo fecit mihi, sic faciam ei,reddam viro secundum opus suum ".</VERS>
      <VERS vnumber="30">Per agrum hominis pigri transiviet per vineam viri sensu carentis:</VERS>
      <VERS vnumber="31">et ecce totum repleverant urticae,et operuerant superficiem eius spinae,et maceria lapidum destructa erat;</VERS>
      <VERS vnumber="32">quod cum vidissem, posui in corde meo,vidi, didici disciplinam:</VERS>
      <VERS vnumber="33">" Parum dormies, modicum dormitabis,pauxillum manus conseres, ut quiescas,</VERS>
      <VERS vnumber="34">et veniet tibi quasi cursor egestas,et mendicitas quasi vir armatus ".</VERS>
    </CHAPTER>
    <CHAPTER cnumber="25">
      <VERS vnumber="1">Hae quoque parabolae Salomonis, quas transcripse runt viri Ezechiae regis Iudae.</VERS>
      <VERS vnumber="2">Gloria Dei est celare verbum,et gloria regum investigare sermonem.</VERS>
      <VERS vnumber="3">Caelum prae altitudine et terra prae profunditate,et cor regum inscrutabile.</VERS>
      <VERS vnumber="4">Aufer scorias de argento,et egredietur vas pro argentario.</VERS>
      <VERS vnumber="5">Aufer impium de conspectu regis,et firmabitur iustitia thronus eius.</VERS>
      <VERS vnumber="6">Ne gloriosus appareas coram regeet in loco magnorum ne steteris.</VERS>
      <VERS vnumber="7">Melius est enim ut dicatur tibi: " Ascende huc ",quam ut humilieris coram principe.</VERS>
      <VERS vnumber="8">Quae viderunt oculi tui,ne proferas in iurgio cito,quoniam quid facies postea,cum dehonestaverit te amicus tuus?</VERS>
      <VERS vnumber="9">Causam tuam tracta cum amico tuoet secretum extranei ne reveles,</VERS>
      <VERS vnumber="10">ne forte insultet tibi, cum audierit,et contumelia tua revocari non poterit.</VERS>
      <VERS vnumber="11">Mala aurea in ornatibus argenteis,verbum prolatum in tempore suo.</VERS>
      <VERS vnumber="12">Inauris aurea et margaritum fulgenssapiens, qui arguit super aurem audientem.</VERS>
      <VERS vnumber="13">Sicut frigus nivis in die messis,ita legatus fidelis ei, qui misit eum:animam ipsius recreat.</VERS>
      <VERS vnumber="14">Nubes et ventus et pluviae non sequentesvir gloriosus et promissa non complens.</VERS>
      <VERS vnumber="15">Patientia lenietur princeps,et lingua mollis confringet ossa.</VERS>
      <VERS vnumber="16">Mel invenisti? Comede, quod sufficit tibi,ne forte satiatus evomas illud.</VERS>
      <VERS vnumber="17">Subtrahe pedem tuum de domo proximi tui,ne quando satiatus oderit te.</VERS>
      <VERS vnumber="18">Malleus et gladius et sagitta acutahomo, qui loquitur contra proximum suum falsum testimonium.</VERS>
      <VERS vnumber="19">Dens putridus et pes vacillans,qui sperat super infideli in die angustiae.</VERS>
      <VERS vnumber="20">Sicut exuens pallium in die frigoris,sicut acetum in nitro,qui cantat carmina cordi tristi.</VERS>
      <VERS vnumber="21">Si esurierit inimicus tuus, ciba illum;si sitierit, pota illum:</VERS>
      <VERS vnumber="22">prunas enim congregabis super caput eius,et Dominus reddet tibi.</VERS>
      <VERS vnumber="23">Ventus aquilo parturit pluvias,et faciem tristem lingua detrahens.</VERS>
      <VERS vnumber="24">Melius est sedere in angulo domatisquam cum muliere litigiosa et in domo communi.</VERS>
      <VERS vnumber="25">Aqua frigida animae sitientiet nuntius bonus de terra longinqua.</VERS>
      <VERS vnumber="26">Fons turbatus pede et vena corruptaiustus cadens coram impio.</VERS>
      <VERS vnumber="27">Mel nimium comedere non est bonum,nec quaestus gloriae est gloria.</VERS>
      <VERS vnumber="28">Urbs diruta et absque murovir, qui non potest cohibere spiritum suum.</VERS>
    </CHAPTER>
    <CHAPTER cnumber="26">
      <VERS vnumber="1">Quomodo nix in aestate et pluvia in messe,sic indecens est stulto gloria.</VERS>
      <VERS vnumber="2">Sicut avis ad alia transvolans et hirundo volitans,sic maledictum frustra prolatum non superveniet.</VERS>
      <VERS vnumber="3">Flagellum equo et camus asinoet virga dorso stultorum.</VERS>
      <VERS vnumber="4">Ne respondeas stulto iuxta stultitiam suam,ne tu quoque efficiaris ei similis;</VERS>
      <VERS vnumber="5">responde stulto iuxta stultitiam suam,ne sibi sapiens esse videatur.</VERS>
      <VERS vnumber="6">Amputat sibi pedes et iniuriam bibit,qui mittit verba per manum stulti.</VERS>
      <VERS vnumber="7">Quomodo molles claudo tibiae,sic in ore stultorum parabola.</VERS>
      <VERS vnumber="8">Sicut qui celat lapidem in acervo,ita qui tribuit insipienti honorem.</VERS>
      <VERS vnumber="9">Spina crescens in manu temulenti,sic parabola in ore stultorum.</VERS>
      <VERS vnumber="10">Sagittarius, qui conicit ad omnia,ita qui stultum conducit et qui vagos conducit.</VERS>
      <VERS vnumber="11">Sicut canis, qui revertitur ad vomitum suum,sic stultus, qui iterat stultitiam suam.</VERS>
      <VERS vnumber="12">Vidisti hominem sapientem sibi videri?Magis illo spem habebit stultus.</VERS>
      <VERS vnumber="13">Dicit piger: " Leaena est in via,et leo in plateis ".</VERS>
      <VERS vnumber="14">Ostium vertitur in cardine suo,et piger in lectulo suo.</VERS>
      <VERS vnumber="15">Abscondit piger manum in catinoet laborat, si ad os suum eam converterit.</VERS>
      <VERS vnumber="16">Sapientior sibi piger videturseptem viris respondentibus sententias.</VERS>
      <VERS vnumber="17">Apprehendit auribus canem,qui transiens commiscetur rixae alterius.</VERS>
      <VERS vnumber="18">Sicut insanit, qui mittit sagittaset lanceas in mortem,</VERS>
      <VERS vnumber="19">ita vir, qui decipit amicum suumet dicit: " Nonne ludens feci? ".</VERS>
      <VERS vnumber="20">Cum defecerint ligna, exstinguetur ignis,et, susurrone subtracto, iurgia conquiescent.</VERS>
      <VERS vnumber="21">Sicut carbones ad prunas et ligna ad ignem,sic homo litigiosus ad inflammandas rixas.</VERS>
      <VERS vnumber="22">Verba susurronis quasi dulciaet ipsa perveniunt ad intima ventris.</VERS>
      <VERS vnumber="23">Sicut argentum sordidum ornans vas fictile,sic labia levia et cor malum.</VERS>
      <VERS vnumber="24">Labiis suis se dissimulabit inimicus,cum in corde tractaverit dolos:</VERS>
      <VERS vnumber="25">quando mollierit vocem suam, ne credideris ei,quoniam septem abominationes sunt in corde illius;</VERS>
      <VERS vnumber="26">operiet odium fraudulenter,revelabitur autem malitia eius in concilio.</VERS>
      <VERS vnumber="27">Qui fodit foveam, incidet in eam;et, qui volvit lapidem, revertetur ad eum.</VERS>
      <VERS vnumber="28">Lingua fallax non amat veritatem,et os lubricum operatur ruinas.</VERS>
    </CHAPTER>
    <CHAPTER cnumber="27">
      <VERS vnumber="1">Ne glorieris in crastinumignorans, quid superventura pariat dies.</VERS>
      <VERS vnumber="2">Laudet te alienus et non os tuum,extraneus et non labia tua.</VERS>
      <VERS vnumber="3">Grave est saxum et onerosa arena,sed ira stulti utroque gravior.</VERS>
      <VERS vnumber="4">Saevitas et erumpens furor,et coram zelo consistere quis poterit?</VERS>
      <VERS vnumber="5">Melior est manifesta correptioquam amor absconditus.</VERS>
      <VERS vnumber="6">Veriora sunt vulnera diligentisquam fraudulenta oscula odientis.</VERS>
      <VERS vnumber="7">Anima saturata calcabit favum,et anima esuriens etiam amarum pro dulci sumet.</VERS>
      <VERS vnumber="8">Sicut avis transmigrans de nido suo,sic vir errans longe a loco suo.</VERS>
      <VERS vnumber="9">Unguento et ture delectatur coret dulcedine amici in consilio ex animo.</VERS>
      <VERS vnumber="10">Amicum tuum et amicum patris tui ne dimiseriset domum fratris tui ne ingrediaris in die afflictionis tuae.Melior est vicinus iuxta quam frater procul.</VERS>
      <VERS vnumber="11">Stude sapientiae, fili mi, et laetifica cor meum,ut possim exprobranti mihi respondere sermonem.</VERS>
      <VERS vnumber="12">Astutus videns malum absconditus est;simplices transeuntes multati sunt.</VERS>
      <VERS vnumber="13">Tolle vestimentum eius, qui spopondit pro extraneo,et pro alienis aufer ei pignus.</VERS>
      <VERS vnumber="14">Qui benedicit proximo suo voce grandi mane consurgens,maledictio reputabitur ei.</VERS>
      <VERS vnumber="15">Tecta perstillantia in die frigoriset litigiosa mulier comparantur;</VERS>
      <VERS vnumber="16">qui retinet eam, quasi qui ventum teneat,et oleum dextera sua tenere reperietur.</VERS>
      <VERS vnumber="17">Ferrum ferro exacuitur,et homo exacuit faciem amici sui.</VERS>
      <VERS vnumber="18">Qui servat ficum, comedet fructus eius;et, qui custos est domini sui, glorificabitur.</VERS>
      <VERS vnumber="19">Quomodo in aqua facies prospicit ad faciem,sic cor hominis ad hominem.</VERS>
      <VERS vnumber="20">Infernus et Perditio numquam implentur,similiter et oculi hominum insatiabiles.</VERS>
      <VERS vnumber="21">Quomodo probatur in conflatorio argentum et in fornace aurum,sic probatur homo ore laudantis.</VERS>
      <VERS vnumber="22">Si pilo contuderis stultum in pila quasi ptisanas,non auferetur ab eo stultitia eius.</VERS>
      <VERS vnumber="23">Diligenter agnosce vultum pecoris tui;appone cor tuum ad greges,</VERS>
      <VERS vnumber="24">non enim habebis iugiter divitias.Num corona tribuetur in generationem et generationem?</VERS>
      <VERS vnumber="25">Nudata sunt prata, et apparuerunt herbae virentes,et collecta sunt fena de montibus;</VERS>
      <VERS vnumber="26">agni ad vestimentum tuum,et haedi ad agri pretium;</VERS>
      <VERS vnumber="27">sufficiat tibi lac caprarum in cibum tuumet in cibum domus tuae et ad victum ancillis tuis.</VERS>
    </CHAPTER>
    <CHAPTER cnumber="28">
      <VERS vnumber="1">Fugit impius, nemine persequente;iustus autem quasi leo confidens.</VERS>
      <VERS vnumber="2">Propter peccata terrae multi principes eius;et propter hominem intellegentem et sapientemrectus ordo longior erit.</VERS>
      <VERS vnumber="3">Vir pauper et calumnians pauperessimilis est imbri vehementi, in quo paratur fames.</VERS>
      <VERS vnumber="4">Qui derelinquunt legem, laudant impium;qui custodiunt, succenduntur contra eum.</VERS>
      <VERS vnumber="5">Viri mali non intellegunt iudicium;qui autem requirunt Dominum, animadvertunt omnia.</VERS>
      <VERS vnumber="6">Melior est pauper ambulans in simplicitate suaquam perversus in viis suis, quamquam dives.</VERS>
      <VERS vnumber="7">Qui custodit legem, filius sapiens est;qui autem comissatores pascit, confundit patrem suum.</VERS>
      <VERS vnumber="8">Qui coacervat divitias suas usuris et fenore,liberali in pauperes congregat eas.</VERS>
      <VERS vnumber="9">Qui declinat aures suas, ne audiat legem,oratio quoque eius erit exsecrabilis.</VERS>
      <VERS vnumber="10">Qui decipit iustos in via mala, in interitu suo corruet,et simplices possidebunt bona eius.</VERS>
      <VERS vnumber="11">Sapiens sibi videtur vir dives,pauper autem prudens scrutabitur eum.</VERS>
      <VERS vnumber="12">In exsultatione iustorum multa gloria est,et, cum exaltantur impii, abscondit se homo.</VERS>
      <VERS vnumber="13">Qui abscondit scelera sua, non prosperabit;qui autem confessus fuerit et reliquerit ea,misericordiam consequetur.</VERS>
      <VERS vnumber="14">Beatus homo, qui semper est pavidus;qui vero indurat cor suum, corruet in malum.</VERS>
      <VERS vnumber="15">Leo rugiens et ursus esuriensprinceps impius super populum pauperem.</VERS>
      <VERS vnumber="16">Dux indigens prudentia multos opprimet;qui autem odit avaritiam, longi fient dies eius.</VERS>
      <VERS vnumber="17">Hominem, animae cuiusdam sanguine gravatum,si usque ad lacum fugerit, nemo sustineat.</VERS>
      <VERS vnumber="18">Qui ambulat simpliciter, salvus erit;qui perversis graditur viis, subito concidet.</VERS>
      <VERS vnumber="19">Qui operatur terram suam, satiabitur panibus;qui autem sectatur otium, replebitur egestate.</VERS>
      <VERS vnumber="20">Vir fidelis multum laudabitur;qui autem festinat ditari, non erit innocens.</VERS>
      <VERS vnumber="21">Qui dignoscit in iudicio faciem, non benefacit;et pro buccella panis praevaricatur homo.</VERS>
      <VERS vnumber="22">Festinat ditari vir invidus,ignorat quod egestas superveniet ei.</VERS>
      <VERS vnumber="23">Qui corripit hominem, gratiam postea invenietmagis quam ille, qui lingua blanditur.</VERS>
      <VERS vnumber="24">Qui abripit aliquid a patre suo et a matreet dicit: " Hoc non est peccatum ",particeps homicidae est.</VERS>
      <VERS vnumber="25">Qui desiderium dilatat, iurgia concitat;qui vero sperat in Domino, impinguabitur.</VERS>
      <VERS vnumber="26">Qui confidit in corde suo, stultus est;qui autem graditur sapienter, ipse salvabitur.</VERS>
      <VERS vnumber="27">Qui dat pauperi, non indigebit;qui autem occultat oculos, abundabit maledictis.</VERS>
      <VERS vnumber="28">Cum surrexerint impii, abscondentur homines;cum illi perierint, multiplicabuntur iusti.</VERS>
    </CHAPTER>
    <CHAPTER cnumber="29">
      <VERS vnumber="1">Vir, qui correptiones dura cervice contemnit,subito conteretur absque sanatione.</VERS>
      <VERS vnumber="2">In multiplicatione iustorum laetabitur vulgus;et in dominatione impii gemet populus.</VERS>
      <VERS vnumber="3">Vir, qui amat sapientiam, laetificat patrem suum;qui autem nutrit scorta, perdet substantiam.</VERS>
      <VERS vnumber="4">Rex in iustitia erigit terram;vir acceptor donorum destruet eam.</VERS>
      <VERS vnumber="5">Homo, qui blanditur amico suo,rete expandit gressibus eius.</VERS>
      <VERS vnumber="6">In peccato vir iniquus irretitur laqueo,et iustus exsultabit atque gaudebit.</VERS>
      <VERS vnumber="7">Novit iustus causam pauperum,impius ignorat scientiam.</VERS>
      <VERS vnumber="8">Homines pestilentes dissipant civitatem;sapientes vero avertunt furorem.</VERS>
      <VERS vnumber="9">Vir sapiens, si cum stulto iudicio contenderit,sive irascatur sive rideat, non inveniet requiem.</VERS>
      <VERS vnumber="10">Viri sanguinum oderunt simplicem;iusti autem quaerunt animam eius.</VERS>
      <VERS vnumber="11">Totum spiritum suum profert stultus;sapiens mitigat eum in posterum.</VERS>
      <VERS vnumber="12">Princeps, qui libenter audit verba mendacii,omnes ministros habet impios.</VERS>
      <VERS vnumber="13">Pauper et oppressor obviaverunt sibi,utriusque oculorum illuminator est Dominus.</VERS>
      <VERS vnumber="14">Rex, qui iudicat in veritate pauperes,thronus eius in aeternum firmabitur.</VERS>
      <VERS vnumber="15">Virga atque correptio tribuit sapientiam;puer autem, qui dimittitur voluntati suae, confundit matrem suam.</VERS>
      <VERS vnumber="16">In multiplicatione impiorum multiplicabuntur scelera,et iusti ruinas eorum videbunt.</VERS>
      <VERS vnumber="17">Erudi filium tuum, et refrigerabit teet dabit delicias animae tuae.</VERS>
      <VERS vnumber="18">Cum visio defecerit, dissipabitur populus;qui vero custodit legem, beatus est.</VERS>
      <VERS vnumber="19">Servus verbis non potest erudiri,quia intellegit et respondere contemnit.</VERS>
      <VERS vnumber="20">Vidisti hominem velocem ad loquendum?Magis illo spem habebit insipiens.</VERS>
      <VERS vnumber="21">Qui delicate a pueritia nutrit servum suum,postea sentiet eum contumacem.</VERS>
      <VERS vnumber="22">Vir iracundus provocat rixas;et, qui ad indignandum facilis est, erit ad peccandum proclivior.</VERS>
      <VERS vnumber="23">Superbia hominis humiliabit eum,et humilis spiritu suscipiet gloriam.</VERS>
      <VERS vnumber="24">Qui cum fure participat, odit animam suam;adiuramentum audit et non indicat.</VERS>
      <VERS vnumber="25">Timor hominis inducit laqueum;qui sperat in Domino, sublevabitur.</VERS>
      <VERS vnumber="26">Multi requirunt faciem principis;et iudicium a Domino egreditur singulorum.</VERS>
      <VERS vnumber="27">Abominantur iusti virum impium;et abominantur impii eos, qui recta sunt via.</VERS>
    </CHAPTER>
    <CHAPTER cnumber="30">
      <VERS vnumber="1">Verba Agur filii Iaces ex Massa.Oraculum hominis ad Itiel,ad Itiel et Ucal.</VERS>
      <VERS vnumber="2">Quoniam stultissimus sum virorum,et sapientia hominum non est mecum;</VERS>
      <VERS vnumber="3">et non didici sapientiamet scientiam sanctorum non novi.</VERS>
      <VERS vnumber="4">Quis ascendit in caelum atque descendit?Quis continuit spiritum in manibus suis?Quis colligavit aquas quasi in vestimento?Quis statuit omnes terminos terrae?Quod nomen est eius, et quod nomen filii eius, si nosti?</VERS>
      <VERS vnumber="5">Omnis sermo Dei probatusclipeus est sperantibus in eum.</VERS>
      <VERS vnumber="6">Ne addas quidquam verbis illius:et arguaris inveniarisque mendax.</VERS>
      <VERS vnumber="7">Duo rogavi te,ne deneges mihi, antequam moriar:</VERS>
      <VERS vnumber="8">vanitatem et verba mendacia longe fac a me,mendicitatem et divitias ne dederis mihi,tribue tantum victum demensum mihi,</VERS>
      <VERS vnumber="9">ne forte satiatus illiciar ad negandumet dicam: " Quis est Dominus? "aut egestate compulsus fureret periurem nomen Dei mei.</VERS>
      <VERS vnumber="10">Ne calumnieris servum ad dominum suum,ne forte maledicat tibi, et puniaris.</VERS>
      <VERS vnumber="11">Generatio, quae patri suo maledicitet quae matri suae non benedicit.</VERS>
      <VERS vnumber="12">Generatio, quae sibi munda videturet non est lota a sordibus suis.</VERS>
      <VERS vnumber="13">Generatio, cuius oculi quam excelsi sunt,et palpebrae eius in alta surrectae!</VERS>
      <VERS vnumber="14">Generatio, quae pro dentibus gladios habet,et cultri molares eius,ut comedat inopes de terraet pauperes ex hominibus.</VERS>
      <VERS vnumber="15">Sanguisugae duae sunt filiae: Affer, affer! ".Tria sunt insaturabilia,et quattuor, quae numquam dicunt: " Sufficit! ":</VERS>
      <VERS vnumber="16">infernus et venter sterilis,terra, quae non satiatur aqua,ignis, qui numquam dicit: " Sufficit! ".</VERS>
      <VERS vnumber="17">Oculum, qui subsannat patremet qui despicit obsequium matris suae,effodiant eum corvi de torrente,et comedant eum filii aquilae.</VERS>
      <VERS vnumber="18">Tria sunt nimis difficilia mihi,et quattuor penitus ignoro:</VERS>
      <VERS vnumber="19">viam aquilae in caelo,viam colubri super petram,viam navis in medio mariet viam viri in adulescentula.</VERS>
      <VERS vnumber="20">Talis est et via mulieris adulterae,quae comedit et tergens os suum dicit: Non sum operata malum ".</VERS>
      <VERS vnumber="21">Per tria movetur terra,et quattuor non potest sustinere:</VERS>
      <VERS vnumber="22">per servum, cum regnaverit,per stultum, cum saturatus fuerit cibo,</VERS>
      <VERS vnumber="23">per odiosam mulierem, cum in matrimonio fuerit assumpta,et per ancillam, cum fuerit heres dominae suae.</VERS>
      <VERS vnumber="24">Quattuor sunt minima terrae,et ipsa sunt sapientiora sapientibus:</VERS>
      <VERS vnumber="25">formicae populus infirmus,quae praeparant in messe cibum sibi;</VERS>
      <VERS vnumber="26">hyraces plebs invalida,qui collocant in petra cubile suum;</VERS>
      <VERS vnumber="27">regem locusta non habetet egreditur universa per turmas suas;</VERS>
      <VERS vnumber="28">stellio manibus nitituret moratur in aedibus regis.</VERS>
      <VERS vnumber="29">Tria sunt, quae bene gradiuntur,et quattuor, quae incedunt feliciter:</VERS>
      <VERS vnumber="30">leo fortissimus bestiarumad nullius pavebit occursum,</VERS>
      <VERS vnumber="31">gallus succinctus lumbos et arieset rex, qui secum habet exercitum.</VERS>
      <VERS vnumber="32">Si stultum te praebuisti, postquam elevatus es in sublime,et si considerasti, ori impone manum.</VERS>
      <VERS vnumber="33">Qui enim fortiter premit lac, exprimit butyrum,et, qui vehementer emungit nares, elicit sanguinem,et, qui provocat iras, producit discordias.</VERS>
    </CHAPTER>
    <CHAPTER cnumber="31">
      <VERS vnumber="1">Verba Lamuelis regis Massa, quae erudivit eum mater eius.</VERS>
      <VERS vnumber="2">Quid, fili mi? Quid, fili uteri mei?Quid, fili votorum meorum?</VERS>
      <VERS vnumber="3">Ne dederis mulieribus substantiam tuamet vias tuas illis, quae delent reges.</VERS>
      <VERS vnumber="4">Non decet reges, o Lamuel, non decet reges bibere vinum,nec magistratus desiderare siceram,</VERS>
      <VERS vnumber="5">ne forte bibant et obliviscantur iudiciorumet mutent causam omnium filiorum pauperis.</VERS>
      <VERS vnumber="6">Date siceram pereuntiet vinum his, qui amaro sunt animo:</VERS>
      <VERS vnumber="7">bibat et obliviscatur egestatis suaeet doloris sui non recordetur amplius.</VERS>
      <VERS vnumber="8">Aperi os tuum pro mutoet causis omnium filiorum, qui pereunt;</VERS>
      <VERS vnumber="9">aperi os tuum, decerne, quod iustum est,et iudica inopem et pauperem.</VERS>
      <VERS vnumber="10">ALEPH. Mulierem fortem quis inveniet?Longe super gemmas pretium eius.</VERS>
      <VERS vnumber="11">BETH. Confidit in ea cor viri sui et spoliis non indigebit.</VERS>
      <VERS vnumber="12">GHIMEL. Reddet ei bonum et non malum omnibus diebus vitae suae.</VERS>
      <VERS vnumber="13">DALETH. Quaesivit lanam et linumet operata est delectatione manuum suarum.</VERS>
      <VERS vnumber="14">HE. Facta est quasi navis institorisde longe portans panem suum.</VERS>
      <VERS vnumber="15">VAU. Et de nocte surrexitdeditque praedam domesticis suiset cibaria ancillis suis.</VERS>
      <VERS vnumber="16">ZAIN. Consideravit agrum et emit eum;de fructu manuum suarum plantavit vineam.</VERS>
      <VERS vnumber="17">HETH. Accinxit fortitudine lumbos suoset roboravit brachium suum.</VERS>
      <VERS vnumber="18">TETH. Gustavit et vidit quia bona est negotiatio eius;non exstinguetur in nocte lucerna eius.</VERS>
      <VERS vnumber="19">IOD. Manum suam misit ad colos,et digiti eius apprehenderunt fusum.</VERS>
      <VERS vnumber="20">CAPH. Palmas suas aperuit inopiet manum suam extendit ad pauperem.</VERS>
      <VERS vnumber="21">LAMED. Non timebit domui suae a frigoribus nivis:omnes enim domestici eius vestiti sunt duplicibus.</VERS>
      <VERS vnumber="22">MEM. Stragulatam vestem fecit sibi;byssus et purpura indumentum eius.</VERS>
      <VERS vnumber="23">NUN. Nobilis in portis vir eius,quando sederit cum senatoribus terrae.</VERS>
      <VERS vnumber="24">SAMECH. Sindonem fecit et vendiditet cingulum tradidit Chananaeo.</VERS>
      <VERS vnumber="25">Ain. Fortitudo et decor indumentum eius,et ridebit in die novissimo.</VERS>
      <VERS vnumber="26">PHE. Os suum aperuit sapientiae,et lex clementiae in lingua eius.</VERS>
      <VERS vnumber="27">SADE. Consideravit semitas domus suaeet panem otiosa non comedit.</VERS>
      <VERS vnumber="28">COPH. Surrexerunt filii eius et beatissimam praedicaverunt,vir eius et laudavit eam:</VERS>
      <VERS vnumber="29">RES. " Multae filiae fortiter operatae sunt,tu supergressa es universas ".</VERS>
      <VERS vnumber="30">SIN. Fallax gratia et vana est pulchritudo;mulier timens Dominum ipsa laudabitur.</VERS>
      <VERS vnumber="31">TAU. Date ei de fructu manuum suarum,et laudent eam in portis opera eius.</VERS>
    </CHAPTER>
  </BIBLEBOOK>
</XMLBIBLE>
