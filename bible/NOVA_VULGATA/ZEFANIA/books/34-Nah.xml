<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="34" bname="Nahum">
    <CHAPTER cnumber="1">
      <VERS vnumber="1">Oraculum Nineve. Liber visio nis Nahum Elcesaei.</VERS>
      <VERS vnumber="2">Deus aemulator et ulciscens Dominus,ulciscens Dominus et habens furorem,ulciscens Dominus in hostes suoset servans iram inimicis suis.</VERS>
      <VERS vnumber="3">Dominus patiens et magnus fortitudine,nullumque impunitum derelinquet Dominus.In tempestate et turbine via eius,et nubes pulvis pedum eius.</VERS>
      <VERS vnumber="4">Increpans mare et exsiccans illudet omnia flumina ad desertum deducens.Elanguit Basan et Carmelus,et flos Libani elanguit.</VERS>
      <VERS vnumber="5">Montes commoti sunt ab eo,et colles conturbati;et contremuit terra a facie eiuset orbis et omnes habitantes in eo.</VERS>
      <VERS vnumber="6">Ante faciem indignationis eius quis stabit,et quis resistet in aestu furoris eius? Indignatio eius effusa est ut ignis,et petrae dissolutae sunt ab eo.</VERS>
      <VERS vnumber="7">Bonus Dominus,refugium in die tribulationiset sciens sperantes in se</VERS>
      <VERS vnumber="8">et in diluvio transeunte;consummationem faciet adversariorum suorum,et inimicos eius persequentur tenebrae.</VERS>
      <VERS vnumber="9">Quid cogitatis contra Dominum?Consummationem ipse faciet;non consurget duplex tribulatio.</VERS>
      <VERS vnumber="10">Sicut spinae condensae se invicem complectenteset sicut potatores inebriaticonsumentur quasi stipula omnino arida.</VERS>
      <VERS vnumber="11">Ex te exivit cogitans contra Dominum malitiam,mente pertractans praevaricationem.</VERS>
      <VERS vnumber="12">Haec dicit Dominus: Et si incolumes fuerint et numerosi,sic quoque attondentur et pertransibunt;afflixi te et non affligam te ultra.</VERS>
      <VERS vnumber="13">Et nunc conteram virgam eius de dorso tuoet vincula tua disrumpam ".</VERS>
      <VERS vnumber="14">Et praecipiet super te Dominus: Non seminabitur ex nomine tuo amplius.De domo dei tui disperdam sculptile et conflatile;ponam sepulcrum tuum,quia inhonoratus es ".</VERS>
    </CHAPTER>
    <CHAPTER cnumber="2">
      <VERS vnumber="1">Ecce super montes pedes evan gelizantiset annuntiantis pacem.Celebra, Iuda, festivitates tuaset redde vota tua,quia non adiciet ultra ut pertranseat in te Belial:totus interiit.</VERS>
      <VERS vnumber="2">Ascendit, qui dispergat, contra te. Custodi munitionem,contemplare viam, conforta lumbos, robora virtutem valde ".</VERS>
      <VERS vnumber="3">Quia restituet Dominus magnificentiam Iacobsicut magnificentiam Israel,quia praedones praedati sunt eoset propagines eorum corruperunt.</VERS>
      <VERS vnumber="4">Clipeus fortium eius ruber,viri exercitus in coccineis;ignitae laminae ferreae curruum,quando praeparat bellum,et equites agitantur.</VERS>
      <VERS vnumber="5">In viis furibundae currunt quadrigae,invicem colliduntur in plateis;aspectus eorum quasi lampades,quasi fulgura discurrentia.</VERS>
      <VERS vnumber="6">Recordatur fortium suorum,ruunt in itineribus suis;currunt ad murum,et praeparatur umbraculum.</VERS>
      <VERS vnumber="7">Portae fluviorum apertae sunt,palatium tremit.</VERS>
      <VERS vnumber="8">Et speciosa denudatur, tollitur,et ancillae eius gemunt ut columbae et percutiunt corda sua.</VERS>
      <VERS vnumber="9">Et Nineve quasi piscina aquarum,cuius aquae fugiunt. State, state! ";sed non est qui revertatur.</VERS>
      <VERS vnumber="10">" Diripite argentum, diripite aurum! ".Et non est finis divitiarum;thesaurus ex omnibus vasis desiderabilibus.</VERS>
      <VERS vnumber="11">Dissipata et vastata et dilacerata,et cor tabescens,et dissolutio geniculorum;et tremor in cunctis renibus,et facies omnium eorum candentes.</VERS>
      <VERS vnumber="12">Ubi est habitaculum leonum,et spelunca catulorum leonum,ad quam ivit leo, ut duceret illuc catulum leonis,et non erat qui exterreret?</VERS>
      <VERS vnumber="13">Leo cepit sufficienter catulis suiset necavit leaenis suis;et implevit praeda speluncas suaset cubile suum rapina.</VERS>
      <VERS vnumber="14">" Ecce ego ad te,dicit Dominus exercituum,et succendam usque ad fumum quadrigas tuas;et leunculos tuos comedet gladius,et exterminabo de terra praedam tuam,et non audietur ultra vox nuntiorum tuorum ".</VERS>
    </CHAPTER>
    <CHAPTER cnumber="3">
      <VERS vnumber="1">Vae, civitas sanguinum,universa mendaciipraeda plena!Non recedet a te rapina.</VERS>
      <VERS vnumber="2">Vox flagellorum et vox strepitus rotarum,equi frementes et quadrigae ferventes,equites irruentes</VERS>
      <VERS vnumber="3">et gladii micantes et hastae fulguranteset multitudo interfectorum et acervi mortuorum;nec est finis cadaverum,et corruunt super corpora.</VERS>
      <VERS vnumber="4">Hoc propter multitudinem fornicationum meretricisspeciosae et gratae et habentis maleficia,quae vendidit gentes fornicationibus suiset nationes maleficiis suis.</VERS>
      <VERS vnumber="5">" Ecce ego ad te,dicit Dominus exercituum;et levabo vestimentum tuum in faciem tuamet ostendam gentibus nuditatem tuamet regnis ignominiam tuam.</VERS>
      <VERS vnumber="6">Et proiciam super te abominationeset contumeliis te afficiam;et ponam te in exemplum.</VERS>
      <VERS vnumber="7">Et erit: omnis, qui viderit te,resiliet a te et dicet:Vastata est Nineve!Quis dolebit super eam?Unde quaeram consolatorem tibi?".</VERS>
      <VERS vnumber="8">Numquid melior es quam Noamon,quae habitabat in fluminibus?Aquae in circuitu eius:cuius vallum mare,aquae muri eius.</VERS>
      <VERS vnumber="9">Chus fuit fortitudo eiuset Aegyptus, cuius non est finis;Phut et Libyes fuerunt in auxilio eius.</VERS>
      <VERS vnumber="10">Sed et ipsa in transmigrationem ducta est,ivit in captivitatem.Parvuli eius elisi suntin capite omnium viarum;et super inclitos eius miserunt sortem,et omnes optimates eius constricti sunt in compedibus.</VERS>
      <VERS vnumber="11">Et tu ergo inebriaberis,eris despecta;et tu quaeresrefugium ab inimico.</VERS>
      <VERS vnumber="12">Omnes munitiones tuae sicut ficuscum ficis praecocibus:si concussae fuerint,cadent in os comedentis.</VERS>
      <VERS vnumber="13">Ecce populus tuus,mulieres in medio tui;inimicis tuis late patebuntportae terrae tuae;devorabit ignis vectes tuos.</VERS>
      <VERS vnumber="14">Aquam propter obsidionem hauri tibi,firma munitiones tuas;intra in lutum et calca argillam,tene typum laterum.</VERS>
      <VERS vnumber="15">Ibi comedet te ignis,peribis gladio,devorabit te ut bruchus.Augere ut bruchus,multiplicare ut locusta.</VERS>
      <VERS vnumber="16">Plures fecisti negotiatores tuosquam stellae sint caeli;bruchus exuit pellemet avolavit.</VERS>
      <VERS vnumber="17">Custodes tui quasi locustae,et scribae tui quasi agmen locustarum,quae considunt in saepibusin die frigoris;sol ortus est,et avolaverunt,non est cognitus locus earum,ubi fuerint.</VERS>
      <VERS vnumber="18">Dormiunt pastores tui, rex Assyriae,requiescunt principes tui;dispersus est populus tuus in montibus,et non est qui congreget.</VERS>
      <VERS vnumber="19">Non est remedium fracturae tuae,insanabilis est plaga tua;omnes, qui audierint auditionem tuam,plaudent manibus super te,quia super quem non transiitmalitia tua semper? ".</VERS>
    </CHAPTER>
  </BIBLEBOOK>
</XMLBIBLE>
