<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="18" bname="Iob">
    <CHAPTER cnumber="1">
      <VERS vnumber="1">Vir erat in terra Us nomine Iob, et erat vir ille simplex et rectus ac timens Deum et recedens a malo.</VERS>
      <VERS vnumber="2">Natique sunt ei septem filii et tres filiae.</VERS>
      <VERS vnumber="3">Et fuit possessio eius septem milia ovium et tria milia camelorum, quingenta quoque iuga boum et quingentae asinae ac familia multa nimis; eratque vir ille magnus inter omnes Orientales.</VERS>
      <VERS vnumber="4">Et ibant filii eius et faciebant convivium per domos unusquisque in die suo; et mittentes vocabant tres sorores suas, ut comederent et biberent cum eis.</VERS>
      <VERS vnumber="5">Cumque in orbem transissent dies convivii, mittebat ad eos Iob et sanctificabat illos; consurgensque diluculo offerebat holocausta pro singulis. Dicebat enim: " Ne forte peccaverint filii mei et benedixerint Deo in cordibus suis ". Sic faciebat Iob cunctis diebus.</VERS>
      <VERS vnumber="6">Quadam autem die, cum venissent filii Dei, ut assisterent coram Domino, affuit inter eos etiam Satan.</VERS>
      <VERS vnumber="7">Cui dixit Dominus: " Unde venis? ". Qui respondens ait: " Circuivi terram et perambulavi eam ".</VERS>
      <VERS vnumber="8">Dixitque Dominus ad eum: " Numquid considerasti servum meum Iob, quod non sit ei similis in terra, homo simplex et rectus ac timens Deum et recedens a malo? ".</VERS>
      <VERS vnumber="9">Cui respondens Satan ait: " Numquid Iob frustra timet Deum?</VERS>
      <VERS vnumber="10">Nonne tu vallasti eum ac domum eius universamque substantiam per circuitum, operibus manuum eius benedixisti, et possessio eius crevit in terra?</VERS>
      <VERS vnumber="11">Sed extende paululum manum tuam et tange cuncta, quae possidet, nisi in faciem benedixerit tibi ".</VERS>
      <VERS vnumber="12">Dixit ergo Dominus ad Satan: " Ecce, universa, quae habet, in manu tua sunt; tantum in eum ne extendas manum tuam ". Egressusque est Satan a facie Domini.</VERS>
      <VERS vnumber="13">Cum autem quadam die filii et filiae eius comederent et biberent vinum in domo fratris sui primogeniti,</VERS>
      <VERS vnumber="14">nuntius venit ad Iob, qui diceret: " Boves arabant, et asinae pascebantur iuxta eos;</VERS>
      <VERS vnumber="15">et irruerunt Sabaei tuleruntque eos et pueros percusserunt gladio, et evasi ego solus, ut nuntiarem tibi ".</VERS>
      <VERS vnumber="16">Cumque adhuc ille loqueretur, venit alter et dixit: " Ignis Dei cecidit e caelo et ussit oves puerosque consumpsit, et effugi ego solus, ut nuntiarem tibi ".</VERS>
      <VERS vnumber="17">Sed et illo adhuc loquente, venit alius et dixit: " Chaldaei fecerunt tres turmas et invaserunt camelos et tulerunt eos necnon et pueros percusserunt gladio, et ego fugi solus, ut nuntiarem tibi ".</VERS>
      <VERS vnumber="18">Adhuc loquebatur ille, et ecce alius intravit et dixit: " Filiis tuis et filiabus vescentibus et bibentibus vinum in domo fratris sui primogeniti,</VERS>
      <VERS vnumber="19">repente ventus vehemens irruit a regione deserti et concussit quattuor angulos domus; quae corruens oppressit liberos tuos, et mortui sunt, et effugi ego solus, ut nuntiarem tibi ".</VERS>
      <VERS vnumber="20">Tunc surrexit Iob et scidit vestimenta sua et, tonso capite, corruens in terram adoravit</VERS>
      <VERS vnumber="21">et dixit: Nudus egressus sum de utero matris meaeet nudus revertar illuc.Dominus dedit, Dominus abstulit; sicut Domino placuit, ita factum est:sit nomen Domini benedictum ".</VERS>
      <VERS vnumber="22">In omnibus his non peccavit Iob labiis suis neque stultum quid contra Deum locutus est.</VERS>
    </CHAPTER>
    <CHAPTER cnumber="2">
      <VERS vnumber="1">Factum est autem, cum quadam die venissent filii Dei, ut starent coram Domino, venit quoque Satan inter eos, ut staret in conspectu eius.</VERS>
      <VERS vnumber="2">Dixit Dominus ad Satan: " Unde venis? ". Qui respondens ait: " Circuivi terram et perambulavi eam ".</VERS>
      <VERS vnumber="3">Et dixit Dominus ad Satan: " Numquid considerasti servum meum Iob, quod non sit ei similis in terra, vir simplex et rectus ac timens Deum et recedens a malo et adhuc retinens innocentiam? Tu autem commovisti me adversus eum, ut affligerem eum frustra ".</VERS>
      <VERS vnumber="4">Cui respondens Satan ait: " Pellem pro pelle et cuncta, quae habet, homo dabit pro anima sua.</VERS>
      <VERS vnumber="5">Alioquin mitte manum tuam et tange os eius et carnem; et tunc videbis, si in faciem benedicet tibi ".</VERS>
      <VERS vnumber="6">Dixit ergo Dominus ad Satan: " Ecce, in manu tua est; verumtamen animam illius serva ".</VERS>
      <VERS vnumber="7">Egressus igitur Satan a facie Domini, percussit Iob ulcere pessimo a planta pedis usque ad verticem eius.</VERS>
      <VERS vnumber="8">Qui testa saniem radebat, sedens in sterquilinio.</VERS>
      <VERS vnumber="9">Dixit autem illi uxor sua: Adhuctu permanes in simplicitate tua?Benedic Deo et morere ".</VERS>
      <VERS vnumber="10">Qui ait ad illam: Quasi una de stultis mulieribuslocuta es!Si bona suscepimus de manu Dei,mala quare non suscipiamus? ".In omnibus his non peccavit Iob labiis suis.</VERS>
      <VERS vnumber="11">Igitur, audientes tres amici Iob omne malum, quod accidisset ei, venerunt singuli de loco suo, Eliphaz Themanites et Baldad Suhites et Sophar Naamathites. Condixerant enim, ut pariter venientes visitarent eum et consolarentur.</VERS>
      <VERS vnumber="12">Cumque elevassent procul oculos suos, non cognoverunt eum et exclamantes ploraverunt; scissisque vestibus, sparserunt pulverem super caput suum in caelum.</VERS>
      <VERS vnumber="13">Et sederunt cum eo in terra septem diebus et septem noctibus, et nemo loquebatur ei verbum; videbant enim dolorem esse vehementem.</VERS>
    </CHAPTER>
    <CHAPTER cnumber="3">
      <VERS vnumber="1">Post haec aperuit Iob os suum et maledixit diei suo</VERS>
      <VERS vnumber="2">et locutus est:</VERS>
      <VERS vnumber="3">" Pereat dies, in qua natus sum,et nox, in qua dictum est: "Conceptus est homo".</VERS>
      <VERS vnumber="4">Dies ille vertatur in tenebras;non requirat eum Deus desuper,et non illustretur lumine.</VERS>
      <VERS vnumber="5">Obscurent eum tenebrae et umbra mortis;occupet eum caligo,et involvatur amaritudine.</VERS>
      <VERS vnumber="6">Noctem illam tenebrosus turbo possideat;non computetur in diebus anninec numeretur in mensibus.</VERS>
      <VERS vnumber="7">Sit nox illa solitaria nec laude digna;</VERS>
      <VERS vnumber="8">maledicant ei, qui maledicunt diei,qui parati sunt suscitare Leviathan.</VERS>
      <VERS vnumber="9">Obtenebrentur stellae crepusculi eius;exspectet lucem, et non sit,nec videat palpebras aurorae,</VERS>
      <VERS vnumber="10">quia non conclusit ostia ventris, qui portavit me,nec abstulit mala ab oculis meis.</VERS>
      <VERS vnumber="11">Quare non in vulva mortuus sum?Egressus ex utero non statim perii?</VERS>
      <VERS vnumber="12">Quare exceptus genibus?Cur lactatus uberibus?</VERS>
      <VERS vnumber="13">Nunc enim dormiens sileremet somno meo requiescerem</VERS>
      <VERS vnumber="14">cum regibus et consulibus terrae,qui aedificant sibi solitudines,</VERS>
      <VERS vnumber="15">aut cum principibus, qui possident aurumet replent domos suas argento.</VERS>
      <VERS vnumber="16">Aut sicut abortivum absconditum non subsisterem,vel qui concepti non viderunt lucem.</VERS>
      <VERS vnumber="17">Ibi impii cessaverunt a tumultu,et ibi requieverunt fessi robore.</VERS>
      <VERS vnumber="18">Et quondam vincti pariter sine molestianon audierunt vocem exactoris.</VERS>
      <VERS vnumber="19">Parvus et magnus ibi sunt,et servus liber a domino suo.</VERS>
      <VERS vnumber="20">Quare misero data est lux,et vita his, qui in amaritudine animae sunt?</VERS>
      <VERS vnumber="21">Qui exspectant mortem, et non venit,et effodiunt quaerentes illam magis quam thesauros;</VERS>
      <VERS vnumber="22">gaudentque vehementeret laetantur sepulcro.</VERS>
      <VERS vnumber="23">Viro, cuius abscondita est via,et circumdedit eum Deus tenebris.</VERS>
      <VERS vnumber="24">Antequam comedam, suspiro,et quasi inundantes aquae sic rugitus meus.</VERS>
      <VERS vnumber="25">Quia timor, quem timebam, evenit mihi,et, quod verebar, accidit.</VERS>
      <VERS vnumber="26">Non dissimulavi, non silui, non quievi,et venit super me indignatio ".</VERS>
    </CHAPTER>
    <CHAPTER cnumber="4">
      <VERS vnumber="1">Respondens autem Eliphaz Themanites dixit:</VERS>
      <VERS vnumber="2">" Si coeperimus loqui tibi, forsitan moleste accipies;sed conceptum sermonem tenere quis poterit?</VERS>
      <VERS vnumber="3">Ecce, docuisti multoset manus lassas roborasti;</VERS>
      <VERS vnumber="4">vacillantes confirmaverunt sermones tui,et genua trementia confortasti.</VERS>
      <VERS vnumber="5">Nunc autem venit super te plaga, et defecisti;tetigit te, et conturbatus es.</VERS>
      <VERS vnumber="6">Nonne timor tuus est fiducia tua,spes tua est perfectio viarum tuarum?</VERS>
      <VERS vnumber="7">Recordare, obsecro te, quis umquam innocens periit,aut quando recti deleti sunt?</VERS>
      <VERS vnumber="8">quin potius vidi eos, qui operantur iniquitatemet seminant dolores et metunt eos,</VERS>
      <VERS vnumber="9">flante Deo perisse,et spiritu irae eius esse consumptos.</VERS>
      <VERS vnumber="10">Rugitus leonis et vox leaenaeet dentes catulorum leonum contriti sunt.</VERS>
      <VERS vnumber="11">Leo periit, eo quod non haberet praedam,et catuli leonis dissipati sunt.</VERS>
      <VERS vnumber="12">Porro ad me furtive verbum delatum est,et suscepit auris mea sussurrum eius.</VERS>
      <VERS vnumber="13">In horrore visionis nocturnae,quando solet sopor occupare homines,</VERS>
      <VERS vnumber="14">pavor tenuit me et tremor,et omnia ossa mea perterrita sunt.</VERS>
      <VERS vnumber="15">Et cum spiritus, me praesente, transiret,inhorruerunt pili carnis meae.</VERS>
      <VERS vnumber="16">Stetit quidam, cuius non agnoscebam vultum,imago coram oculis meis,et vocem quasi aurae lenis audivi:</VERS>
      <VERS vnumber="17">"Numquid homo Dei comparatione iustificabitur,aut factore suo purior erit vir?".</VERS>
      <VERS vnumber="18">Ecce, in servis suis fiduciam non habetet in angelis suis reperit pravitatem.</VERS>
      <VERS vnumber="19">Quanto magis hi, qui habitant domos luteas,quorum fundamentum est in pulvere.Consumentur velut tinea!</VERS>
      <VERS vnumber="20">De mane usque ad vesperam succidenturet, quia nullus intellegit, in aeternum peribunt.</VERS>
      <VERS vnumber="21">Nonne evulsum est reliquum eorum ab eis?Morientur, et non in sapientia.</VERS>
    </CHAPTER>
    <CHAPTER cnumber="5">
      <VERS vnumber="1">Voca ergo, si est qui tibi re spondeat!Ad quem sanctorum converteris?</VERS>
      <VERS vnumber="2">Vere stultum interficit iracundia,et fatuum occidit invidia.</VERS>
      <VERS vnumber="3">Ego vidi stultum firma radiceet maledixi sedi eius statim.</VERS>
      <VERS vnumber="4">Longe fient filii eius a saluteet conterentur in porta, et non erit qui eruat.</VERS>
      <VERS vnumber="5">Cuius messem famelicus comedet,et ipsum rapiet armatus, et bibent sitientes divitias eius.</VERS>
      <VERS vnumber="6">Quia non egreditur ex pulvere nequitia,et de humo non oritur dolor.</VERS>
      <VERS vnumber="7">Sed homo generat laborem,et aves elevant volatum.</VERS>
      <VERS vnumber="8">Quam ob rem ego deprecabor Dominumet ad Deum ponam eloquium meum,</VERS>
      <VERS vnumber="9">qui facit magna et inscrutabiliaet mirabilia absque numero;</VERS>
      <VERS vnumber="10">qui dat pluviam super faciem terraeet irrigat aquis rura;</VERS>
      <VERS vnumber="11">qui ponit humiles in sublimeet maerentes erigit sospitate;</VERS>
      <VERS vnumber="12">qui dissipat cogitationes malignorum,ne possint implere manus eorum, quod coeperant;</VERS>
      <VERS vnumber="13">qui apprehendit sapientes in astutia eorumet consilium pravorum dissipat.</VERS>
      <VERS vnumber="14">Per diem incurrent tenebraset, quasi in nocte, sic palpabunt in meridie.</VERS>
      <VERS vnumber="15">Porro salvum faciet egenum a gladio oris eorumet de manu violenti pauperem;</VERS>
      <VERS vnumber="16">et erit egeno spes,iniquitas autem contrahet os suum.</VERS>
      <VERS vnumber="17">Beatus homo, qui corripitur a Deo;increpationem ergo Omnipotentis ne reprobes.</VERS>
      <VERS vnumber="18">Quia ipse vulnerat et medetur,percutit, et manus eius sanabunt.</VERS>
      <VERS vnumber="19">In sex tribulationibus liberabit te,et in septem non tanget te malum.</VERS>
      <VERS vnumber="20">In fame eruet te de morteet in bello de manu gladii.</VERS>
      <VERS vnumber="21">A flagello linguae absconderiset non timebis vastationem, cum venerit.</VERS>
      <VERS vnumber="22">In vastitate et fame ridebiset bestias terrae non formidabis.</VERS>
      <VERS vnumber="23">Sed cum lapidibus campi pactum tuum,et bestiae terrae pacificae erunt tibi.</VERS>
      <VERS vnumber="24">Et scies quod pacem habeat tabernaculum tuum,et visitans habitationem tuam non falleris.</VERS>
      <VERS vnumber="25">Scies quoque quoniam multiplex erit semen tuum,et progenies tua quasi herba terrae.</VERS>
      <VERS vnumber="26">Ingredieris in abundantia sepulcrum,sicut infertur acervus tritici in tempore suo.</VERS>
      <VERS vnumber="27">Ecce hoc, ut investigavimus, ita est;oboedi illi et tu sapias tibi ".</VERS>
    </CHAPTER>
    <CHAPTER cnumber="6">
      <VERS vnumber="1">Respondens autem Iob dixit:</VERS>
      <VERS vnumber="2">" Utinam appenderetur aegritu do mea,et calamitatem meam assumerent in statera!</VERS>
      <VERS vnumber="3">Nunc vero arena maris haec gravior apparet,inde verbis meis haesito.</VERS>
      <VERS vnumber="4">Quia sagittae Omnipotentis in me sunt,quarum venenum ebibit spiritus meus;et terrores Dei militant contra me.</VERS>
      <VERS vnumber="5">Numquid rugiet onager, cum habuerit herbam?Aut mugiet bos, cum ante praesepe plenum steterit?</VERS>
      <VERS vnumber="6">Aut poterit comedi insulsum, quod non est sale conditum?Aut poterit gustari herba insulsa?</VERS>
      <VERS vnumber="7">Quae prius nolebat tangere anima mea,nunc prae angustia cibi mei sunt.</VERS>
      <VERS vnumber="8">Quis det, ut veniat petitio mea,et, quod exspecto, tribuat mihi Deus?</VERS>
      <VERS vnumber="9">Utinam Deus me conterat;solvat manum suam et succidat me!</VERS>
      <VERS vnumber="10">Et haec mihi sit consolatio,et exsultabo vel in pavore, qui non parcat,nec celabo sermones Sancti.</VERS>
      <VERS vnumber="11">Quae est enim fortitudo mea, ut sustineam?Aut quis finis meus, ut patienter agam?</VERS>
      <VERS vnumber="12">Num fortitudo lapidum, fortitudo mea?Num caro mea aenea est?</VERS>
      <VERS vnumber="13">An non est auxilium mihi in me,et virtus quoque remota est a me?</VERS>
      <VERS vnumber="14">Qui tollit ab amico suo misericordiam,timorem Omnipotentis derelinquit.</VERS>
      <VERS vnumber="15">Fratres mei mentiti sunt mesicut alveus torrentium, qui evanescunt</VERS>
      <VERS vnumber="16">nigrescentes glacie,cum ingruit super eos nix.</VERS>
      <VERS vnumber="17">Tempore, quo diffluunt, arescuntet, ut incaluerit, solvuntur de loco suo.</VERS>
      <VERS vnumber="18">Deflectunt viatorum turmae de viis suis,ascendentes per desertum pereunt.</VERS>
      <VERS vnumber="19">Commeatus Thema consideraverunt,viatores Saba speraverunt in eis.</VERS>
      <VERS vnumber="20">Confusi sunt, quia speraverunt;venerunt eo usque, et pudore cooperti sunt.</VERS>
      <VERS vnumber="21">Ita nunc vos facti estis mihi;videntes plagam meam, timetis.</VERS>
      <VERS vnumber="22">Numquid dixi: Afferte mihiet de substantia vestra donate mihi?</VERS>
      <VERS vnumber="23">vel: Liberate me de manu hostiset de manu robustorum eruite me?</VERS>
      <VERS vnumber="24">Docete me, et ego tacebo,et, si quid forte ignoravi, instruite me.</VERS>
      <VERS vnumber="25">Quare detraxistis sermonibus veritatis,cum e vobis nullus sit, qui possit arguere me?</VERS>
      <VERS vnumber="26">Ad increpandum tantum eloquia concinnatis,sed in ventum verba desperati.</VERS>
      <VERS vnumber="27">Super pupillum irruitiset subvertere nitimini amicum vestrum.</VERS>
      <VERS vnumber="28">Nunc, quaeso, convertimini ad me,et in faciem vestram non mentiar.</VERS>
      <VERS vnumber="29">Revertite! Nulla erit improbitas.Revertite! Adhuc praesens adest iustitia mea.</VERS>
      <VERS vnumber="30">Estne in lingua mea improbitas?An palatum meum non discernit nequitiam?</VERS>
    </CHAPTER>
    <CHAPTER cnumber="7">
      <VERS vnumber="1">Nonne militia est vita hominis super terram,et sicut dies mercennarii dies eius?</VERS>
      <VERS vnumber="2">Sicut servus desiderat umbram,et sicut mercennarius praestolatur mercedem suam,</VERS>
      <VERS vnumber="3">sic et ego habui menses vacuoset noctes laboriosas enumeravi mihi.</VERS>
      <VERS vnumber="4">Si dormiero, dicam: Quando consurgam?Et rursum exspectabo vesperamet replebor doloribus usque crepusculum.</VERS>
      <VERS vnumber="5">Induta est caro mea putredine et sordibus pulveris;cutis mea scinditur et diffluit.</VERS>
      <VERS vnumber="6">Dies mei velocius transierunt quam navicula texentiset consumpti sunt deficiente filo.</VERS>
      <VERS vnumber="7">Memento quia ventus est vita mea,et non revertetur oculus meus, ut videat bona.</VERS>
      <VERS vnumber="8">Nec aspiciet me visus hominis;oculi tui in me, et non subsistam.</VERS>
      <VERS vnumber="9">Sicut consumitur nubes et pertransit,sic, qui descenderit ad inferos, non ascendet</VERS>
      <VERS vnumber="10">nec revertetur ultra in domum suam,neque cognoscet eum amplius locus eius.</VERS>
      <VERS vnumber="11">Quapropter et ego non parcam ori meo;loquar in tribulatione spiritus mei, confabulabor cum amaritudine animae meae.</VERS>
      <VERS vnumber="12">Numquid mare ego sum aut cetus,quia posuisti super me custodiam?</VERS>
      <VERS vnumber="13">Si dixero: Consolabitur me lectulus meus,et assumet stratum meum querelam meam,</VERS>
      <VERS vnumber="14">terrebis me per somniaet per visiones horrore concuties.</VERS>
      <VERS vnumber="15">Quam ob rem eligit suspendium anima mea,et mortem ossa mea.</VERS>
      <VERS vnumber="16">Desperavi; nequaquam ultra iam vivam.Parce mihi, nihil enim sunt dies mei.</VERS>
      <VERS vnumber="17">Quid est homo, quia magnificas eum?Aut quid apponis erga eum cor tuum?</VERS>
      <VERS vnumber="18">Visitas eum diluculoet singulis momentis probas illum.</VERS>
      <VERS vnumber="19">Usquequo non avertes oculos a me?Nec dimittis me, ut glutiam salivam meam?</VERS>
      <VERS vnumber="20">Peccavi; quid faciam tibi,o custos hominum?Quare posuisti me contrarium tibi, et factus sum mihimetipsi gravis?</VERS>
      <VERS vnumber="21">Cur non tollis peccatum meumet quare non aufers iniquitatem meam?Ecce, nunc in pulvere dormiam;et, si mane me quaesieris, non subsistam! ".</VERS>
    </CHAPTER>
    <CHAPTER cnumber="8">
      <VERS vnumber="1">Respondens autem Baldad Suhites dixit:</VERS>
      <VERS vnumber="2">" Usquequo loqueris talia,et spiritus vehemens sermones oris tui?</VERS>
      <VERS vnumber="3">Numquid Deus supplantat iudicium,aut Omnipotens subvertit, quod iustum est?</VERS>
      <VERS vnumber="4">Et si filii tui peccaverunt ei,et dimisit eos in manu iniquitatis suae,</VERS>
      <VERS vnumber="5">tu tamen, si diluculo consurrexeris ad Deumet Omnipotentem fueris deprecatus,</VERS>
      <VERS vnumber="6">si mundus et rectus incesseris,statim evigilabit ad teet pacatum reddet habitaculum iustitiae tuae;</VERS>
      <VERS vnumber="7">in tantum ut, si priora tua fuerint parva,et novissima tua multiplicentur nimis.</VERS>
      <VERS vnumber="8">Interroga enim generationem pristinamet diligenter investiga patrum memoriam.</VERS>
      <VERS vnumber="9">Hesterni quippe sumus et ignoramus,quoniam sicut umbra dies nostri sunt super terram.</VERS>
      <VERS vnumber="10">Nonne ipsi docebunt te, loquentur tibiet de corde suo proferent eloquia?</VERS>
      <VERS vnumber="11">Numquid virere potest scirpus absque umore,aut crescere carectum sine aqua?</VERS>
      <VERS vnumber="12">Cum adhuc sit in flore, nec carpatur manu,ante omnes herbas arescit.</VERS>
      <VERS vnumber="13">Sic viae omnium, qui obliviscuntur Deum,et spes impii peribit.</VERS>
      <VERS vnumber="14">Cuius spes filum tenue,et sicut tela aranearum fiducia eius.</VERS>
      <VERS vnumber="15">Innitetur super domum suam et non stabit;fulciet eam et non consurget.</VERS>
      <VERS vnumber="16">Umectus videtur, antequam veniat sol,et in horto suo germen eius egredietur.</VERS>
      <VERS vnumber="17">Super acervum petrarum radices eius densabuntur,et inter lapides commorabitur.</VERS>
      <VERS vnumber="18">Si absorbuerit eum de loco suo,negabit eum et dicet: "Non novi te".</VERS>
      <VERS vnumber="19">Haec est enim laetitia viae eius,ut rursum de terra alii germinentur.</VERS>
      <VERS vnumber="20">Deus non proiciet simplicemnec porriget manum malignis,</VERS>
      <VERS vnumber="21">donec impleatur risu os tuum,et labia tua iubilo.</VERS>
      <VERS vnumber="22">Qui oderunt te, induentur confusione,et tabernaculum impiorum non subsistet ".</VERS>
    </CHAPTER>
    <CHAPTER cnumber="9">
      <VERS vnumber="1">Et respondens Iob ait:</VERS>
      <VERS vnumber="2">" Vere scio quod ita sit,et quomodo iustificabitur homo compositus Deo?</VERS>
      <VERS vnumber="3">Si voluerit contendere cum eo,non poterit ei respondere unum pro mille.</VERS>
      <VERS vnumber="4">Sapiens corde est et fortis robore;quis restitit ei, et pacem habuit?</VERS>
      <VERS vnumber="5">Qui transtulit montes, et nescierunt hi, quos subvertit in furore suo.</VERS>
      <VERS vnumber="6">Qui commovet terram de loco suo,et columnae eius concutiuntur.</VERS>
      <VERS vnumber="7">Qui praecipit soli, et non oritur,et stellas claudit quasi sub signaculo.</VERS>
      <VERS vnumber="8">Qui extendit caelos soluset graditur super fluctus maris.</VERS>
      <VERS vnumber="9">Qui facit Arcturum et Orionaet Hyadas et interiora austri.</VERS>
      <VERS vnumber="10">Qui facit magna et incomprehensibiliaet mirabilia, quorum non est numerus.</VERS>
      <VERS vnumber="11">Si venerit ad me, non videbo eum;si abierit, non intellegam.</VERS>
      <VERS vnumber="12">Si repente arripiet, quis eum impediet?Vel quis dicere potest: "Quid facis?".</VERS>
      <VERS vnumber="13">Deus non retinet iram suam,et sub eo curvantur auxilia Rahab.</VERS>
      <VERS vnumber="14">Quantus ergo sum ego, ut respondeam eiet loquar delectis verbis cum eo?</VERS>
      <VERS vnumber="15">Quia, etiamsi iustus essem, non responderem,sed meum iudicem deprecarer;</VERS>
      <VERS vnumber="16">et, cum invocantem exaudierit me,non credam quod audierit vocem meam.</VERS>
      <VERS vnumber="17">In turbine enim conteret meet multiplicabit vulnera mea etiam sine causa.</VERS>
      <VERS vnumber="18">Non concedit requiescere spiritum meumet implet me amaritudinibus.</VERS>
      <VERS vnumber="19">Si fortitudo quaeritur, robustissimus est;si iudicium, quis eum arcesserit?</VERS>
      <VERS vnumber="20">Si iustificare me voluero, os meum condemnabit me;si innocentem ostendero, pravum me comprobabit.</VERS>
      <VERS vnumber="21">Etiamsi simplex fuero, hoc ipsum ignorabit anima mea,et contemnam vitam meam.</VERS>
      <VERS vnumber="22">Unum est, quod locutus sum:Et innocentem et impium ipse consumit.</VERS>
      <VERS vnumber="23">Si subito flagellum occidat,de afflictione innocentium ridebit.</VERS>
      <VERS vnumber="24">Terra data est in manus impii,vultum iudicum eius operit;quod si non ille est, quis ergo est?</VERS>
      <VERS vnumber="25">Dies mei velociores fuerunt cursore:fugerunt et non viderunt bonum;</VERS>
      <VERS vnumber="26">pertransierunt quasi naves arundineae,sicut aquila volans ad escam.</VERS>
      <VERS vnumber="27">Cum dixero: Obliviscar maerorem meum,commutabo faciem meam et hilaris fiam,</VERS>
      <VERS vnumber="28">vereor omnes dolores meos,sciens quod non iustificaveris me.</VERS>
      <VERS vnumber="29">Si autem et sic impius sum,quare frustra laboravi?</VERS>
      <VERS vnumber="30">Si lotus fuero quasi aquis nivis,et lixivo mundavero manus meas,</VERS>
      <VERS vnumber="31">tamen sordibus intinges me,et abominabuntur me vestimenta mea.</VERS>
      <VERS vnumber="32">Neque enim viro, qui similis mei est, respondebo;nec vir, quocum in iudicio contendam.</VERS>
      <VERS vnumber="33">Non est qui utrumque valeat arguereet ponere manum suam in ambobus.</VERS>
      <VERS vnumber="34">Auferat a me virgam suam,et pavor eius non me terreat.</VERS>
      <VERS vnumber="35">Loquar et non timebo eum;quia sic non mecum ipse sum.</VERS>
    </CHAPTER>
    <CHAPTER cnumber="10">
      <VERS vnumber="1">Taedet animam meam vitae meae;dimittam adversum me eloquium meum,loquar in amaritudine animae meae.</VERS>
      <VERS vnumber="2">Dicam Deo: Noli me condemnare,indica mihi cur me ita iudices.</VERS>
      <VERS vnumber="3">Numquid bonum tibi videtur, si opprimas meet calumnieris me, opus manuum tuarum,et super consilium impiorum arrideas?</VERS>
      <VERS vnumber="4">Numquid oculi carnei tibi sunt,aut, sicut videt homo, et tu videbis?</VERS>
      <VERS vnumber="5">Numquid sicut dies hominis dies tui,et anni tui sicut humana sunt tempora,</VERS>
      <VERS vnumber="6">ut quaeras iniquitatem meamet peccatum meum scruteris,</VERS>
      <VERS vnumber="7">cum scias quia nihil impium fecerim,et sit nemo, qui de manu tua possit eruere?</VERS>
      <VERS vnumber="8">Manus tuae fecerunt meet plasmaverunt me totum in circuitu;et sic repente praecipitas me?</VERS>
      <VERS vnumber="9">Memento, quaeso, quod sicut lutum feceris meet in pulverem reduces me.</VERS>
      <VERS vnumber="10">Nonne sicut lac mulsisti meet sicut caseum me coagulasti?</VERS>
      <VERS vnumber="11">Pelle et carnibus vestisti me;ossibus et nervis compegisti me.</VERS>
      <VERS vnumber="12">Vitam et misericordiam tribuisti mihi,et visitatio tua custodivit spiritum meum.</VERS>
      <VERS vnumber="13">Licet haec celes in corde tuo,tamen scio haec in animo tuo versari.</VERS>
      <VERS vnumber="14">Si peccaverim, observas meet ab iniquitate mea mundum me esse non pateris.</VERS>
      <VERS vnumber="15">Et si impius fuero, vae mihi est;et si iustus, non levabo caput,saturatus afflictione et miseria.</VERS>
      <VERS vnumber="16">Si superbia extollar, quasi catulum leonis capies meet iterum mirabilem te exhibebis in me.</VERS>
      <VERS vnumber="17">Instauras testes tuos contra meet multiplicas iram tuam adversum me,et poenae militant in me.</VERS>
      <VERS vnumber="18">Quare de vulva eduxisti me?Qui utinam consumptus essem, ne oculus me videret!</VERS>
      <VERS vnumber="19">Fuissem quasi non essem,de utero translatus ad tumulum.</VERS>
      <VERS vnumber="20">Numquid non paucitas dierum meorum finietur brevi?Dimitte ergo me, ut refrigerem paululum dolorem meum,</VERS>
      <VERS vnumber="21">antequam vadam, et non revertar,ad terram tenebrarum et umbrae mortis,</VERS>
      <VERS vnumber="22">terram caliginis et tenebrarum,ubi umbra mortis et nullus ordo,sed sempiternus horror inhabitat ".</VERS>
    </CHAPTER>
    <CHAPTER cnumber="11">
      <VERS vnumber="1">Respondens autem Sophar Naamathites dixit:</VERS>
      <VERS vnumber="2">" Numquid illi, qui multa loquitur, non et respondetur?Aut vir verbosus iustificabitur?</VERS>
      <VERS vnumber="3">Vaniloquium tuum viros tacere faciet,et, cum ceteros irriseris, a nullo confutaberis?</VERS>
      <VERS vnumber="4">Dixisti enim: "Purus est sermo meus,et mundus sum in conspectu tuo".</VERS>
      <VERS vnumber="5">Atque utinam Deus ipse loqueretur tecumet aperiret labia sua tibi,</VERS>
      <VERS vnumber="6">ut ostenderet tibi secreta sapientiaeet arcana consilia eius,et intellegeres quod multo minora quaerat a te,quam meretur iniquitas tua.</VERS>
      <VERS vnumber="7">Forsitan vestigia Dei comprehendeset usque ad perfectum Omnipotentem reperies?</VERS>
      <VERS vnumber="8">Excelsior caelo est, et quid facies?Profundior inferno, et quid cognosces?</VERS>
      <VERS vnumber="9">Longior terra mensura eiuset latior mari.</VERS>
      <VERS vnumber="10">Si subverterit vel concluserit et coarctaverit,quis contradicet ei?</VERS>
      <VERS vnumber="11">Ipse enim novit hominum vanitatem;et videns iniquitatem nonne considerat?</VERS>
      <VERS vnumber="12">Sed et vir vacuus cordatus fit,et homo tamquam pullum onagri nascitur.</VERS>
      <VERS vnumber="13">Tu autem, si cor tuum firmaveriset expanderis ad eum manus tuas,</VERS>
      <VERS vnumber="14">si iniquitatem, quae est in manu tua, abstuleris a te,et non manserit in tabernaculo tuo iniustitia,</VERS>
      <VERS vnumber="15">tunc levare poteris faciem tuam absque maculaet eris stabilis et non timebis.</VERS>
      <VERS vnumber="16">Miseriae quoque oblivisceriset quasi aquarum, quae praeterierunt, recordaberis.</VERS>
      <VERS vnumber="17">Et quasi meridianus fulgor consurget tibi ad vesperam,et, cum te caligine tectum putaveris, orieris ut lucifer.</VERS>
      <VERS vnumber="18">Et habebis fiduciam, proposita tibi spe,et defossus securus dormies.</VERS>
      <VERS vnumber="19">Requiesces, et non erit qui te exterreat;et deprecabuntur faciem tuam plurimi.</VERS>
      <VERS vnumber="20">Oculi autem impiorum deficient,et effugium peribit ab eis;et spes illorum exhalatio animae ".</VERS>
    </CHAPTER>
    <CHAPTER cnumber="12">
      <VERS vnumber="1">Respondens autem Iob dixit:</VERS>
      <VERS vnumber="2">" Ergo vos estis soli homines,et vobiscum morietur sapientia.</VERS>
      <VERS vnumber="3">Et mihi est cor sicut et vobis,nec inferior vestri sum;quis enim haec, quae nostis, ignorat?</VERS>
      <VERS vnumber="4">Qui deridetur ab amico suo sicut ego,invocabit Deum, et exaudiet eum; deridetur enim iusti integritas.</VERS>
      <VERS vnumber="5">Lampas contempta apud cogitationes eorum, qui securi sunt,parata iis, qui vacillant pede.</VERS>
      <VERS vnumber="6">Tranquilla sunt tabernacula praedonumet secura iis, qui provocant Deum, iis, qui Deum tenent manu sua.</VERS>
      <VERS vnumber="7">Nimirum interroga iumenta, et docebunt te,et volatilia caeli, et indicabunt tibi.</VERS>
      <VERS vnumber="8">Loquere terrae, et docebit te;et narrabunt pisces maris.</VERS>
      <VERS vnumber="9">Quis ignorat in omnibus hisquod manus Domini hoc fecerit?</VERS>
      <VERS vnumber="10">In cuius manu anima omnis viventiset spiritus universae carnis hominis.</VERS>
      <VERS vnumber="11">Nonne auris verba diiudicat,et palatum cibum sibi gustat?</VERS>
      <VERS vnumber="12">In senibus est sapientia,et in longaevis prudentia.</VERS>
      <VERS vnumber="13">Apud ipsum est sapientia et fortitudo;ipse habet consilium et intellegentiam.</VERS>
      <VERS vnumber="14">Si destruxerit, nemo est, qui aedificet;si incluserit hominem, nullus est, qui aperiat.</VERS>
      <VERS vnumber="15">Si continuerit aquas, arescent;et, si emiserit eas, subvertent terram.</VERS>
      <VERS vnumber="16">Apud ipsum est fortitudo et sapientia;ipse novit et decipientem et eum qui decipitur.</VERS>
      <VERS vnumber="17">Inducit consiliarios spoliatoset iudices in stuporem.</VERS>
      <VERS vnumber="18">Balteum regum dissolvitet praecingit fune renes eorum.</VERS>
      <VERS vnumber="19">Inducit sacerdotes spoliatoset optimates supplantat,</VERS>
      <VERS vnumber="20">commutans labium veraciumet doctrinam senum auferens.</VERS>
      <VERS vnumber="21">Effundit despectionem super principeset cingulum fortium relaxat.</VERS>
      <VERS vnumber="22">Qui revelat profunda de tenebriset producit in lucem umbram mortis.</VERS>
      <VERS vnumber="23">Qui multiplicat gentes et perdit easet subversas in integrum restituit.</VERS>
      <VERS vnumber="24">Qui immutat cor principum populi terrae et decipit eoset errare eos faciet per invium desertum.</VERS>
      <VERS vnumber="25">Palpabunt quasi in tenebris et non in luce,et errare eos faciet quasi ebrios.</VERS>
    </CHAPTER>
    <CHAPTER cnumber="13">
      <VERS vnumber="1">Ecce, omnia haec vidit oculus meus,et audivit auris mea, et intellexi singula.</VERS>
      <VERS vnumber="2">Secundum scientiam vestram, et ego novi;nec inferior vestri sum.</VERS>
      <VERS vnumber="3">Sed tamen ad Omnipotentem loquaret disputare cum Deo cupio;</VERS>
      <VERS vnumber="4">vos autem ostendam fabricatores mendacii,medicos vanos vos omnes.</VERS>
      <VERS vnumber="5">Atque utinam taceretis,ut sit vobis in sapientiam!</VERS>
      <VERS vnumber="6">Audite ergo correptionem meamet contentiones labiorum meorum attendite.</VERS>
      <VERS vnumber="7">Numquid pro Deo profertis mendaciumet pro illo loquimini dolos?</VERS>
      <VERS vnumber="8">Numquid faciem eius accipitiset pro Deo in iudicio contendere nitimini?</VERS>
      <VERS vnumber="9">Aut bonum est quod vos excutiat?Aut, ut illuditur homini, illudetis ei?</VERS>
      <VERS vnumber="10">Ipse vos arguet,cum in abscondito faciem accipitis.</VERS>
      <VERS vnumber="11">Nonne maiestas eius turbabit vos,et terror eius irruet super vos?</VERS>
      <VERS vnumber="12">Sententiae vestrae sunt proverbia cineris;thoraces lutei thoraces vestri.</VERS>
      <VERS vnumber="13">Tacete paulisper, ut loquar ipse,et transeat super me quodcumque.</VERS>
      <VERS vnumber="14">Quare sumam carnes meas dentibus meiset animam meam ponam in manibus meis?</VERS>
      <VERS vnumber="15">Etiamsi occiderit me, in ipso sperabo; verumtamen vias meas in conspectu eius arguam.</VERS>
      <VERS vnumber="16">Et hoc erit salus mea:non enim veniet in conspectu eius omnis impius.</VERS>
      <VERS vnumber="17">Audite sermonem meumet explicationem meam percipite auribus vestris.</VERS>
      <VERS vnumber="18">Ecce iudicium paravi;scio quod iustus inveniar.</VERS>
      <VERS vnumber="19">Quis est qui contendat mecum?Tunc enim tacebo et consummabor.</VERS>
      <VERS vnumber="20">Duo tantum ne facias mihi,et tunc a facie tua non abscondar:</VERS>
      <VERS vnumber="21">Manum tuam longe fac a me,et formido tua non me terreat.</VERS>
      <VERS vnumber="22">Voca me, et ego respondebo tibi;aut ipse loquar, et tu respondebis mihi.</VERS>
      <VERS vnumber="23">Quantas habeo iniquitates et peccata?Scelera mea et delicta ostende mihi.</VERS>
      <VERS vnumber="24">Cur faciem tuam abscondiset arbitraris me inimicum tuum?</VERS>
      <VERS vnumber="25">Contra folium, quod vento rapitur, dure agiset stipulam siccam persequeris.</VERS>
      <VERS vnumber="26">Scribis enim contra me amaritudineset occupatum me vis peccatis adulescentiae meae.</VERS>
      <VERS vnumber="27">Posuisti in nervo pedem meumet observasti omnes semitas measet vestigia pedum meorum considerasti.</VERS>
      <VERS vnumber="28">Qui quasi uter consumendus sum,et quasi vestimentum, quod comeditur a tinea.</VERS>
    </CHAPTER>
    <CHAPTER cnumber="14">
      <VERS vnumber="1">Homo natus de muliere,brevi vivens tempore, commotione satiatur.</VERS>
      <VERS vnumber="2">Qui quasi flos egreditur et arescitet fugit velut umbra et non permanet.</VERS>
      <VERS vnumber="3">Et dignum ducis super huiuscemodi aperire oculos tuoset adducere eum tecum in iudicium?</VERS>
      <VERS vnumber="4">Quis potest facere mundum de immundo?Ne unus quidem!</VERS>
      <VERS vnumber="5">Si statuti dies hominis sunt,et numerus mensium eius apud te est,et constituti sunt termini eius, quos non praeteribit,</VERS>
      <VERS vnumber="6">averte oculos tuos ab eo, ut quiescat,donec solvat, sicut mercennarius, dies suos.</VERS>
      <VERS vnumber="7">Nam lignum habet spem;si praecisum fuerit, rursum virescet,et rami eius non deficient.</VERS>
      <VERS vnumber="8">Si senuerit in terra radix eius,et in pulvere emortuus fuerit truncus illius,</VERS>
      <VERS vnumber="9">ad odorem aquae germinabitet faciet comam quasi novellae.</VERS>
      <VERS vnumber="10">Homo vero cum mortuus fuerit et debilitatur,exspirat homo et, ubi, quaeso, est?</VERS>
      <VERS vnumber="11">Recedent aquae de mari,et fluvius vacuefactus arescet;</VERS>
      <VERS vnumber="12">sic homo, cum dormierit, non resurget:donec atteratur caelum, non evigilabitnec consurget de somno suo.</VERS>
      <VERS vnumber="13">Quis mihi hoc tribuat, ut in inferno seponas meet abscondas me, donec pertranseat furor tuus,et constituas mihi tempus, in quo recorderis mei?</VERS>
      <VERS vnumber="14">Putasne mortuus homo rursum vivat?Cunctis diebus, quibus nunc milito,exspectarem, donec veniat immutatio mea.</VERS>
      <VERS vnumber="15">Vocares me, et ego responderem tibi;opus manuum tuarum requireres.</VERS>
      <VERS vnumber="16">Tu quidem nunc gressus meos dinumerares,sed parceres peccatis meis.</VERS>
      <VERS vnumber="17">Signares quasi in sacculo delicta mea,sed dealbares iniquitatem meam.</VERS>
      <VERS vnumber="18">Mons cadens decidit,et saxum transfertur de loco suo;</VERS>
      <VERS vnumber="19">lapides excavant aquae,et alluvione terra inundatur:et spem hominis perdes.</VERS>
      <VERS vnumber="20">Praevales adversus eum, et in perpetuum transiet;immutas faciem eius et emittis eum.</VERS>
      <VERS vnumber="21">Sive nobiles fuerint filii eius, non novit;sive ignobiles, non intellegit.</VERS>
      <VERS vnumber="22">Attamen caro eius, dum vivet, dolet,et anima illius super semetipso luget ".</VERS>
    </CHAPTER>
    <CHAPTER cnumber="15">
      <VERS vnumber="1">Respondens autem Eliphaz Themanites dixit:</VERS>
      <VERS vnumber="2">" Numquid sapiens respondebit sapientia ventosaet implebit vento urente stomachum suum?</VERS>
      <VERS vnumber="3">Arguens verbis, quae nihil prosunt,et sententiis, quae nihil iuvant?</VERS>
      <VERS vnumber="4">Tu autem pietatem dissolviset detrahis meditationi coram Deo.</VERS>
      <VERS vnumber="5">Docet enim iniquitas tua os tuum,et assumis linguam callidorum.</VERS>
      <VERS vnumber="6">Condemnabit te os tuum et non ego,et labia tua respondebunt tibi.</VERS>
      <VERS vnumber="7">Numquid primus homo tu natus eset ante colles formatus?</VERS>
      <VERS vnumber="8">Numquid consilium Dei audistiet tibi attrahis sapientiam?</VERS>
      <VERS vnumber="9">Quid nosti, quod nos ignoremus?Quid intellegis, quod nos nesciamus?</VERS>
      <VERS vnumber="10">Et senes et antiqui sunt inter nos,multo vetustiores quam pater tuus.</VERS>
      <VERS vnumber="11">Numquid parum tibi sunt consolationes Dei?Et verbum lene tecum factum?</VERS>
      <VERS vnumber="12">Quid te elevat cor tuum,et cur attonitos habes oculos?</VERS>
      <VERS vnumber="13">Quid vertis contra Deum spiritum tuumet profers de ore tuo huiuscemodi sermones?</VERS>
      <VERS vnumber="14">Quid est homo, ut immaculatus sit,et ut iustus appareat natus de muliere?</VERS>
      <VERS vnumber="15">Ecce, sanctis suis non fidit,et caeli non sunt mundi in conspectu eius;</VERS>
      <VERS vnumber="16">quanto magis abominabilis et corruptus homo,qui bibit quasi aquam iniquitatem.</VERS>
      <VERS vnumber="17">Ostendam tibi, audi me;quod vidi, narrabo tibi,</VERS>
      <VERS vnumber="18">quod sapientes confitentur,et non celaverunt eos patres eorum:</VERS>
      <VERS vnumber="19">quibus solis data est terra,et non transivit alienus per eos.</VERS>
      <VERS vnumber="20">Cunctis diebus suis impius cruciatur,et numerus annorum incertus est tyranno.</VERS>
      <VERS vnumber="21">Sonitus terroris semper in auribus illius,quasi, cum pax sit, vastator irruat in eum.</VERS>
      <VERS vnumber="22">Non credit quod reverti possit de tenebris,cum sit destinatus gladio.</VERS>
      <VERS vnumber="23">Cum se moverit ad quaerendum panem: "Ubinam?",novit quod paratus sit in manu eius tenebrarum dies.</VERS>
      <VERS vnumber="24">Terrebit eum tribulatio et angustia,vallabit eum sicut regem, qui praeparatur ad proelium.</VERS>
      <VERS vnumber="25">Tetendit enim adversus Deum manum suam,et contra Omnipotentem roboratus est.</VERS>
      <VERS vnumber="26">Cucurrit adversus eum erecto collo,spisso scuto armatus.</VERS>
      <VERS vnumber="27">Operuit faciem eius crassitudo,et de lateribus eius arvina dependet.</VERS>
      <VERS vnumber="28">Habitavit in civitatibus desolatiset in domibus desertis, quae in tumulos sunt redactae.</VERS>
      <VERS vnumber="29">Non ditabitur, nec perseverabit substantia eius;nec mittet in terra radicem suam.</VERS>
      <VERS vnumber="30">Non recedet de tenebris;ramos eius arefaciet flamma,et auferet ventus florem eius.</VERS>
      <VERS vnumber="31">Ne credat vanitati errore deceptus,quia vanitas erit remuneratio eius.</VERS>
      <VERS vnumber="32">Antequam dies eius impleantur, abscindentur,et ramus eius non virescet.</VERS>
      <VERS vnumber="33">Laedetur quasi vinea in primo flore botrus eius,et quasi oliva proiciens florem suum.</VERS>
      <VERS vnumber="34">Cangregatio enim impii sterilis,et ignis devorabit tabernacula eorum, qui munera libenter accipiunt.</VERS>
      <VERS vnumber="35">Concepit dolorem et peperit iniquitatem,et venter eius praeparat dolos.</VERS>
    </CHAPTER>
    <CHAPTER cnumber="16">
      <VERS vnumber="1">Respondens autem Iob dixit:</VERS>
      <VERS vnumber="2">" Audivi frequenter talia!onsolatores molesti omnes vos estis.</VERS>
      <VERS vnumber="3">Numquid habebunt finem verba ventosa,aut quid te exacerbat, ut respondeas?</VERS>
      <VERS vnumber="4">Poteram et ego similia vestri loqui,si esset anima vestra pro anima mea!Concinnarem super vos sermoneset moverem caput meum super vos.</VERS>
      <VERS vnumber="5">Roborarem vos ore meoet motum labiorum meorum non cohiberem.</VERS>
      <VERS vnumber="6">Si locutus fuero, non quiescet dolor meuset, si tacuero, non recedet a me;</VERS>
      <VERS vnumber="7">nunc autem defatigavit me dolor meus,et tu vastasti omnem coetum meum.</VERS>
      <VERS vnumber="8">Rugae meae testimonium dicunt contra me;et suscitatur falsiloquus adversus faciem meam contradicens mihi,</VERS>
      <VERS vnumber="9">Ira eius discerpsit me et adversata est mihi,et infremuit contra me dentibus suis.Hostis meus acuit oculos suos in me.</VERS>
      <VERS vnumber="10">Aperuerunt super me ora suaet exprobrantes percusserunt maxillam meam,simul conferti contra me.</VERS>
      <VERS vnumber="11">Concludit me Deus apud iniquumet manibus impiorum me tradit.</VERS>
      <VERS vnumber="12">Ego, ille quondam tranquillus, repente contritus sum.Tenuit cervicem meam, confregit meet posuit me sibi quasi in signum.</VERS>
      <VERS vnumber="13">Circumdedit me lanceis suis,scidit lumbos meos, non pepercitet effudit in terra iecur meum.</VERS>
      <VERS vnumber="14">Dirupit me rumpens et diruens,irruit in me quasi gigas.</VERS>
      <VERS vnumber="15">Saccum consui super cutem meamet dimisi in terram cornu meum.</VERS>
      <VERS vnumber="16">Facies mea rubuit a fletu,et palpebrae meae caligaverunt;</VERS>
      <VERS vnumber="17">attamen absque iniquitate manus meae,cum haberem mundas preces.</VERS>
      <VERS vnumber="18">Terra, ne operias sanguinem meum,neque inveniat in te locum latendi clamor meus.</VERS>
      <VERS vnumber="19">Ecce enim in caelo testis meus,et conscius meus in excelsis.</VERS>
      <VERS vnumber="20">Interpretes mei sunt cogitationes meae:ad Deum stillat oculus meus.</VERS>
      <VERS vnumber="21">Atque utinam sic iudicaretur vir cum Deo,sicut iudicatur filius hominis cum collega suo.</VERS>
      <VERS vnumber="22">Ecce enim breves anni transeunt,et semitam, per quam non revertar, ambulo.</VERS>
    </CHAPTER>
    <CHAPTER cnumber="17">
      <VERS vnumber="1">Spiritus meus attenuatus est,dies mei exstincti,et solum mihi superest sepulcrum.</VERS>
      <VERS vnumber="2">Nonne irrisiones circumdant me,et in amaritudinibus moratur oculus meus?</VERS>
      <VERS vnumber="3">Pone pignus pro me iuxta te;et quis umquam spondens percutiet manum meam?</VERS>
      <VERS vnumber="4">Cor eorum longe fecisti a disciplina;propterea non exaltabuntur.</VERS>
      <VERS vnumber="5">Praedam pollicetur sociis,sed oculi filiorum eius deficient.</VERS>
      <VERS vnumber="6">Posuit me quasi in proverbium vulgiet conspuendum in faciem.</VERS>
      <VERS vnumber="7">Caligavit ab indignatione oculus meus,et membra mea quasi in umbram redacta sunt.</VERS>
      <VERS vnumber="8">Stupebunt iusti super hoc,et innocens contra impium excitabitur.</VERS>
      <VERS vnumber="9">Et tenebit iustus viam suam,et mundus manibus addet fortitudinem.</VERS>
      <VERS vnumber="10">Igitur omnes vos convertimini et venite,et non inveniam in vobis ullum sapientem.</VERS>
      <VERS vnumber="11">Dies mei transierunt, cogitationes meae dissipatae suntet desideria cordis mei.</VERS>
      <VERS vnumber="12">Noctem verterunt in diem;et rursum post tenebras properat lux.</VERS>
      <VERS vnumber="13">Si sustinuero, infernus domus mea est;et in tenebris stravi lectulum meum.</VERS>
      <VERS vnumber="14">Putredini dixi: Pater meus es!;Mater mea et soror mea! vermibus.</VERS>
      <VERS vnumber="15">Ubi est ergo nunc praestolatio mea,et patientiam meam quis considerat?</VERS>
      <VERS vnumber="16">In profundissimum infernum descendent omnia mea;simul in pulvere erit requies mihi? ".</VERS>
    </CHAPTER>
    <CHAPTER cnumber="18">
      <VERS vnumber="1">Respondens autem Baldad Suhites dixit:</VERS>
      <VERS vnumber="2">" Usque ad quem finem verba iactabitis?Intellegite prius, et sic loquamur.</VERS>
      <VERS vnumber="3">Quare reputati sumus ut iumentaet sorduimus coram vobis?</VERS>
      <VERS vnumber="4">Qui perdis animam tuam in furore tuo,numquid propter te derelinquetur terra,et transferentur rupes de loco suo?</VERS>
      <VERS vnumber="5">Etenim lux impii exstinguetur,nec splendebit flamma ignis eius.</VERS>
      <VERS vnumber="6">Lux obtenebrescet in tabernaculo illius,et lucerna, quae super eum est, exstinguetur.</VERS>
      <VERS vnumber="7">Arctabuntur gressus virtutis eius,et praecipitabit eum consilium suum.</VERS>
      <VERS vnumber="8">Immissi sunt in rete pedes eius,et in reticulo ambulat.</VERS>
      <VERS vnumber="9">Tenet plantam illius laqueus,et firmatur super eum tendiculum.</VERS>
      <VERS vnumber="10">Abscondita est in terra pedica eius,et decipula illius super semitam.</VERS>
      <VERS vnumber="11">Undique terrent eum formidineset involvunt pedes eius.</VERS>
      <VERS vnumber="12">Attenuatur fame robur eius,et pernicies parata costis illius.</VERS>
      <VERS vnumber="13">Devorat partes cutis eius,consumat membra illius primogenitus mortis.</VERS>
      <VERS vnumber="14">Avellitur de tabernaculo suo fiducia eius,et urges eum ad regem formidinum.</VERS>
      <VERS vnumber="15">Habitas in tabernaculo, quod iam non est ei;aspergitur in habitatione eius sulphur.</VERS>
      <VERS vnumber="16">Deorsum radices eius siccantur,sursum autem atteruntur rami eius.</VERS>
      <VERS vnumber="17">Memoria illius periit de terra,et non celebrabitur nomen eius in plateis.</VERS>
      <VERS vnumber="18">Expellent eum de luce in tenebraset de orbe transferent eum.</VERS>
      <VERS vnumber="19">Non erit semen eius neque progenies in populo suo,nec ullae reliquiae in commoratione eius.</VERS>
      <VERS vnumber="20">In die eius stupebunt novissimi,et primos invadet horror.</VERS>
      <VERS vnumber="21">Haec sunt ergo tabernacula iniqui;et iste locus eius, qui ignorat Deum ".</VERS>
    </CHAPTER>
    <CHAPTER cnumber="19">
      <VERS vnumber="1">Respondens autem Iob dixit:</VERS>
      <VERS vnumber="2">" Usquequo affligitis ani mam meamet atteritis me sermonibus?</VERS>
      <VERS vnumber="3">En decies obiurgatis meet non erubescitis opprimentes me.</VERS>
      <VERS vnumber="4">Nempe, etsi erravi,mecum erit error meus.</VERS>
      <VERS vnumber="5">Si vos contra me erigiminiet arguitis me opprobriis meis,</VERS>
      <VERS vnumber="6">saltem nunc intellegite quia Deus non aequo iudicio afflixerit meet rete suo me cinxerit.</VERS>
      <VERS vnumber="7">Etsi clamo: Vim patior!, non exaudior;si vociferor, non est qui iudicet.</VERS>
      <VERS vnumber="8">Semitam meam circumsaepsit, et transire non possum;et in calle meo tenebras posuit.</VERS>
      <VERS vnumber="9">Spoliavit me gloria meaet abstulit coronam de capite meo.</VERS>
      <VERS vnumber="10">Destruxit me undique, et pereo,et evellit quasi arborem spem meam.</VERS>
      <VERS vnumber="11">Iratus est contra me furor eius,et sic me habuit quasi hostem suum.</VERS>
      <VERS vnumber="12">Simul venerunt turmae eiuset fecerunt sibi viam adversus meet obsederunt in gyro tabernaculum meum.</VERS>
      <VERS vnumber="13">Fratres meos longe fecit a me,et noti mei quasi alieni recesserunt a me.</VERS>
      <VERS vnumber="14">Dereliquerunt me propinqui mei,et, qui me noverant, obliti sunt mei.</VERS>
      <VERS vnumber="15">Inquilini domus meae et ancillae meae sicut alienum habuerunt me,et quasi peregrinus fui in oculis eorum.</VERS>
      <VERS vnumber="16">Servum meum vocavi, et non respondit;ore proprio deprecabar illum.</VERS>
      <VERS vnumber="17">Halitum meum exhorruit uxor mea,et fetui filiis uteri mei.</VERS>
      <VERS vnumber="18">Vel infantes despiciebant meet, cum surgerem, detrahebant mihi.</VERS>
      <VERS vnumber="19">Abominati sunt me quondam consiliarii mei;et, quem maxime diligebam, aversatus est me.</VERS>
      <VERS vnumber="20">Pelli meae, consumptis carnibus, adhaesit os meum,et evanuit cutis mea circa dentes meos.</VERS>
      <VERS vnumber="21">Miseremini mei, miseremini mei, saltem vos, amici mei,quia manus Domini tetigit me.</VERS>
      <VERS vnumber="22">Quare persequimini me sicut Deuset carnibus meis non saturamini?</VERS>
      <VERS vnumber="23">Quis mihi tribuat, ut scribantur sermones mei?Quis mihi det, ut exarentur in libro</VERS>
      <VERS vnumber="24">stilo ferreo et plumbeo,in aeternum sculpantur in silice?</VERS>
      <VERS vnumber="25">Scio enim quod redemptor meus vivitet in novissimo super pulvere stabit;</VERS>
      <VERS vnumber="26">et post pellem meam hanc, quam abstraxerunt,et de carne mea videbo Deum.</VERS>
      <VERS vnumber="27">Quem visurus sum ego ipse,et oculi mei conspecturi sunt, et non alienum.Consumpti sunt renes mei in sinu meo.</VERS>
      <VERS vnumber="28">Si ergo nunc dicitis: "Quomodo persequemur eumet radicem verbi inveniemus contra eum?",</VERS>
      <VERS vnumber="29">timete a facie gladii,quoniam ultor iniquitatum gladius est;et scitote esse iudicium ".</VERS>
    </CHAPTER>
    <CHAPTER cnumber="20">
      <VERS vnumber="1">Respondens autem Sophar Naamathites dixit:</VERS>
      <VERS vnumber="2">" Idcirco cogitationes meae reducunt me,eo quod intellectus effulsit in me.</VERS>
      <VERS vnumber="3">Doctrinam, qua me arguis, audiam,at spiritus intellegentiae meae respondebit mihi.</VERS>
      <VERS vnumber="4">Scisne hoc a principio,ex quo positus est homo super terram,</VERS>
      <VERS vnumber="5">quod exsultatio iniquorum brevis sit,et gaudium impiorum ad instar puncti?</VERS>
      <VERS vnumber="6">si ascenderit usque ad caelum superbia eius,et caput eius nubes tetigerit,</VERS>
      <VERS vnumber="7">quasi sterquilinium in finem perdetur,et, qui eum viderant, dicent: "Ubi est?".</VERS>
      <VERS vnumber="8">Velut somnium avolans non invenietur,transiet sicut visio nocturna.</VERS>
      <VERS vnumber="9">Oculus, qui eum viderat, non videbit,neque ultra intuebitur eum locus suus.</VERS>
      <VERS vnumber="10">Filii eius satagent complacere pauperibus,et manus illius reddent ei possessionem suam.</VERS>
      <VERS vnumber="11">Ossa eius, quae implebantur adulescentia,cum eo in pulvere dormient.</VERS>
      <VERS vnumber="12">Cum enim dulce fuerit in ore eius malum,abscondet illud sub lingua sua.</VERS>
      <VERS vnumber="13">Parcet illi et non derelinquet illudet celabit in gutture suo.</VERS>
      <VERS vnumber="14">Panis eius in visceribus illiusvertetur in fel aspidum intrinsecus.</VERS>
      <VERS vnumber="15">Divitias, quas devoravit, evomet,et de ventre illius extrahet eas Deus.</VERS>
      <VERS vnumber="16">Venenum aspidum sugebat,et occidet eum lingua viperae.</VERS>
      <VERS vnumber="17">Non videat rivulos olei,torrentes mellis et butyri.</VERS>
      <VERS vnumber="18">Restituet quaestum suum nec deglutiet,de opibus venditionum non laetabitur.</VERS>
      <VERS vnumber="19">Quoniam confringens deseruit pauperes,domum rapuit et non aedificavit eam.</VERS>
      <VERS vnumber="20">Nec est satiatus venter eius;et cum desideriis suis evadere non potuit.</VERS>
      <VERS vnumber="21">Non fuerunt reliquiae de cibo eius,et propterea nihil permanebit de bonis eius.</VERS>
      <VERS vnumber="22">Cum satiatus fuerit, arctabitur;et omnis dolor irruet super eum.</VERS>
      <VERS vnumber="23">Impleat ventrem suum:emittet Deus in eum iram furoris suiet pluet super illum bellum suum.</VERS>
      <VERS vnumber="24">Fugiet arma ferreaet irruet in arcum aereum.</VERS>
      <VERS vnumber="25">Sagitta transverberabit corpus eius,et fulgur iecur eius;vadent et venient super eum horribilia.</VERS>
      <VERS vnumber="26">Omnes tenebrae absconditae sunt in occultis eius,devorabit eum ignis, qui non succenditur;affligetur relictus in tabernaculo suo.</VERS>
      <VERS vnumber="27">Revelabunt caeli iniquitatem eius,et terra consurget adversus eum.</VERS>
      <VERS vnumber="28">Auferetur germen domus illius,detrahetur in die furoris Dei.</VERS>
      <VERS vnumber="29">Haec est pars hominis impii a Deo,et hereditas verborum eius a Domino ".</VERS>
    </CHAPTER>
    <CHAPTER cnumber="21">
      <VERS vnumber="1">Respondens autem Iob dixit:</VERS>
      <VERS vnumber="2">" Audite, quaeso, sermonesmeos,et sint haec consolationes vestrae.</VERS>
      <VERS vnumber="3">Sustinete me, et ego loquar;et post verba mea ridebitis.</VERS>
      <VERS vnumber="4">Numquid contra hominem disputatio mea est,ut merito non debeam impatiens fieri?</VERS>
      <VERS vnumber="5">Attendite me et obstupesciteet superponite digitum ori vestro.</VERS>
      <VERS vnumber="6">Et ego, quando recordatus fuero, pertimesco,et concutit carnem meam tremor.</VERS>
      <VERS vnumber="7">Quare ergo impii vivunt,senuerunt confortatique sunt divitiis?</VERS>
      <VERS vnumber="8">Semen eorum permanet coram eis,et progenies eorum in conspectu eorum.</VERS>
      <VERS vnumber="9">Domus eorum securae sunt et pacatae,et non est virga Dei super illos.</VERS>
      <VERS vnumber="10">Bos eorum concepit et non abortivit,vacca peperit et non est privata fetu suo.</VERS>
      <VERS vnumber="11">Egrediuntur quasi greges parvuli eorum,et infantes eorum exsultant lusibus.</VERS>
      <VERS vnumber="12">Tenent tympanum et citharamet gaudent ad sonitum organi.</VERS>
      <VERS vnumber="13">Ducunt in bonis dies suoset in puncto ad inferna descendunt.</VERS>
      <VERS vnumber="14">Qui dixerant Deo: "Recede a nobis!Scientiam viarum tuarum nolumus.</VERS>
      <VERS vnumber="15">Quis est Omnipotens, ut serviamus ei,et quid nobis prodest, si oraverimus illum?".</VERS>
      <VERS vnumber="16">Sint in manu eorum bona sua;consilium vero impiorum longe sit a me.</VERS>
      <VERS vnumber="17">Quam saepe lucerna impiorum exstinguitur,et superveniet eis pernicies,et dolores dividet in furore suo?</VERS>
      <VERS vnumber="18">Erunt sicut paleae ante faciem venti,et sicut favilla, quam turbo dispergit.</VERS>
      <VERS vnumber="19">"Servabitne Deus filiis iniquitatem eius?".Retribuat illi, ut sciat.</VERS>
      <VERS vnumber="20">Videbunt oculi eius interfectionem suam,et de furore Omnipotentis bibet.</VERS>
      <VERS vnumber="21">Quid enim ad eum pertinet de domo sua post se,et si numerus mensium eius recidetur?</VERS>
      <VERS vnumber="22">Numquid Deum docebit quispiam scientiam,qui excelsos iudicat?</VERS>
      <VERS vnumber="23">Iste moritur robustus et sanus,dives et felix;</VERS>
      <VERS vnumber="24">viscera eius plena sunt adipe,et medullis ossa illius irrigantur.</VERS>
      <VERS vnumber="25">Alius vero moritur in amaritudine animaeabsque ullis opibus;</VERS>
      <VERS vnumber="26">et tamen simul in pulvere dormient,et vermes operient eos.</VERS>
      <VERS vnumber="27">Certe novi cogitationes vestraset sententias contra me iniquas.</VERS>
      <VERS vnumber="28">Dicitis enim: "Ubi est domus principis,et ubi tabernacula impiorum?".</VERS>
      <VERS vnumber="29">Nonne interrogastis quemlibet de viatoribuset signa eorum non agnovistis?</VERS>
      <VERS vnumber="30">Quia in diem perditionis servatur maluset ad diem furoris abducetur.</VERS>
      <VERS vnumber="31">Quis arguet coram eo viam eius,et, quae fecit, quis reddet illi?</VERS>
      <VERS vnumber="32">Ipse ad sepulcra ducetur,et super tumulum vigilabunt.</VERS>
      <VERS vnumber="33">Dulces erunt ei glebae vallis,et post se omnem hominem trahetet ante se innumerabiles.</VERS>
      <VERS vnumber="34">Quomodo igitur consolamini me frustra,et responsionis vestrae restat perfidia? ".</VERS>
    </CHAPTER>
    <CHAPTER cnumber="22">
      <VERS vnumber="1">Respondens autem Eliphaz Themanites dixit:</VERS>
      <VERS vnumber="2">" Numquid Deo prodesse potest homo,cum vix intellegens sibi ipse proderit?</VERS>
      <VERS vnumber="3">Quid prodest Omnipotenti, si iustus fueris,aut quid ei confers, si immaculatam feceris viam tuam?</VERS>
      <VERS vnumber="4">Numquid pro tua pietate arguet teet veniet tecum in iudicium?</VERS>
      <VERS vnumber="5">Et non propter malitiam tuam plurimamet infinitas iniquitates tuas?</VERS>
      <VERS vnumber="6">Sumpsisti enim pignori fratres tuos sine causaet nudos spoliasti vestibus.</VERS>
      <VERS vnumber="7">Aquam lasso non dedistiet esurienti cohibuisti panem.</VERS>
      <VERS vnumber="8">Numquid viro forti brachio erit terra,et acceptus sedebit in ea?</VERS>
      <VERS vnumber="9">Viduas dimisisti vacuaset lacertos pupillorum comminuisti.</VERS>
      <VERS vnumber="10">Propterea circumdatus es laqueis,et conturbat te subita formido.</VERS>
      <VERS vnumber="11">Vel tenebras non vides,et impetus aquarum opprimit te.</VERS>
      <VERS vnumber="12">"Nonne Deus excelsior caelo?Et inspice stellarum verticem: quam sublimis!".</VERS>
      <VERS vnumber="13">Et dicis: "Quid enim novit Deuset quasi per caliginem iudicat?</VERS>
      <VERS vnumber="14">Nubes latibulum eius, nec nostra considerat;et circa orbem caeli perambulat".</VERS>
      <VERS vnumber="15">Numquid semitam saeculorum custodire cupis,quam calcaverunt viri iniqui?</VERS>
      <VERS vnumber="16">Qui sublati ante tempus suum,et fluvius subvertit fundamentum eorum.</VERS>
      <VERS vnumber="17">Qui dicebant Deo: "Recede a nobis!"et "Quid faciet Omnipotens nobis?".</VERS>
      <VERS vnumber="18">Cum ille implesset domos eorum bonis,quorum sententia procul erat ab eo.</VERS>
      <VERS vnumber="19">Videbunt iusti et laetabuntur,et innocens subsannabit eos:</VERS>
      <VERS vnumber="20">"Vere succisus est status eorum,et reliquias eorum devoravit ignis".</VERS>
      <VERS vnumber="21">Acquiesce igitur ei, et habeto pacem;et per haec habebis fructus optimos.</VERS>
      <VERS vnumber="22">Suscipe ex ore illius legemet pone sermones eius in corde tuo.</VERS>
      <VERS vnumber="23">Si reversus fueris ad Omnipotentem, aedificaberiset longe facies iniquitatem a tabernaculo tuo.</VERS>
      <VERS vnumber="24">Comparabis tamquam terram aurumet tamquam glaream torrentis Ophir.</VERS>
      <VERS vnumber="25">Eritque Omnipotens metallum tuum,et argentum coacervabitur tibi.</VERS>
      <VERS vnumber="26">Tunc super Omnipotentem deliciis afflueset elevabis ad Deum faciem tuam.</VERS>
      <VERS vnumber="27">Supplex rogabis eum, et exaudiet te,et vota tua reddes.</VERS>
      <VERS vnumber="28">Decernes rem, et veniet tibi,et in viis tuis splendebit lumen.</VERS>
      <VERS vnumber="29">Quia humiliat eum, qui loquitur superba,et demissus oculis ipse salvabitur.</VERS>
      <VERS vnumber="30">Eripiet innocentem,eripietur autem in munditia manuum suarum ".</VERS>
    </CHAPTER>
    <CHAPTER cnumber="23">
      <VERS vnumber="1">Respondens autem Iob ait:</VERS>
      <VERS vnumber="2">" Nunc quoque in amaritu tudine est querela mea,et manus eius aggravata est super gemitum meum.</VERS>
      <VERS vnumber="3">Quis mihi tribuat, ut cognoscam et inveniam illumet veniam usque ad solium eius?</VERS>
      <VERS vnumber="4">Ponam coram eo iudiciumet os meum replebo increpationibus,</VERS>
      <VERS vnumber="5">ut sciam verba, quae mihi respondeat,et intellegam quid loquatur mihi.</VERS>
      <VERS vnumber="6">Num multa fortitudine contendet mecum?Non! Ipse tantum audiat!</VERS>
      <VERS vnumber="7">Tunc iustus disceptabit cum illo,et ego evaderem in perpetuo a iudice meo.</VERS>
      <VERS vnumber="8">Si ad orientem iero, non apparet;si ad occidentem, non intellegam eum.</VERS>
      <VERS vnumber="9">Si ad sinistram pergam, non apprehendam eum;si me vertam ad dexteram, non videbo illum.</VERS>
      <VERS vnumber="10">Ipse vero scit viam meam,et, si probaverit me, quasi aurum egrediar.</VERS>
      <VERS vnumber="11">Vestigia eius secutus est pes meus,viam eius custodivi et non declinavi ex ea.</VERS>
      <VERS vnumber="12">A mandatis labiorum eius non recessiet in sinu meo abscondi verba oris eius.</VERS>
      <VERS vnumber="13">Ipse enim solus est, et quis repellet eum?Et anima eius, quodcumque voluit, hoc fecit.</VERS>
      <VERS vnumber="14">Cum expleverit in me voluntatem suam,et alia multa similia praesto sunt ei;</VERS>
      <VERS vnumber="15">et idcirco a facie eius turbatus sumet considerans eum timore sollicitor.</VERS>
      <VERS vnumber="16">Deus mollivit cor meum,et Omnipotens conturbavit me.</VERS>
      <VERS vnumber="17">Non enim perii propter imminentes tenebras,nec faciem meam operuit caligo.</VERS>
    </CHAPTER>
    <CHAPTER cnumber="24">
      <VERS vnumber="1">Cur ab Omnipotente non sunt abscondita tempora,qui autem noverunt eum, ignorant dies illius?</VERS>
      <VERS vnumber="2">Alii terminos transtulerunt,diripuerunt greges et paverunt eos.</VERS>
      <VERS vnumber="3">Asinum pupillorum abegeruntet abstulerunt pro pignore bovem viduae.</VERS>
      <VERS vnumber="4">Subverterunt pauperum viam,et simul se occultare coacti sunt mansueti terrae.</VERS>
      <VERS vnumber="5">Alii, quasi onagri in deserto,egrediuntur ad opus suum:vigilantes ad praedamin terra arida ad panem liberis.</VERS>
      <VERS vnumber="6">Agrum non suum demetuntet vineam peccatoris vindemiant.</VERS>
      <VERS vnumber="7">Nudi pernoctant sine indumento,nec est eis operimentum in frigore.</VERS>
      <VERS vnumber="8">Imbre montium riganturet non habentes refugium adhaerent rupibus.</VERS>
      <VERS vnumber="9">Abripuerunt pupillum ab ubereet pauperem pignori sumpserunt;</VERS>
      <VERS vnumber="10">nudi et incedentes absque vestituet esurientes portant spicas.</VERS>
      <VERS vnumber="11">Inter muros oleum expresseruntet calcatis torcularibus sitiunt.</VERS>
      <VERS vnumber="12">De civitatibus morientes ingemuerunt,et anima vulneratorum clamavit,et Deus non ponit aurem ad precem.</VERS>
      <VERS vnumber="13">Ipsi fuerunt rebelles lumini,nescierunt vias eiusnec morati sunt in semitis eius.</VERS>
      <VERS vnumber="14">Mane primo consurgit homicida,interficit egenum et pauperem;per noctem vero erit quasi fur.</VERS>
      <VERS vnumber="15">Oculus adulteri observat caliginemdicens: "Non me videbit oculus";et operiet vultum suum.</VERS>
      <VERS vnumber="16">Perfodit in tenebris domos, interdiu sese abdideruntet ignoraverunt lucem.</VERS>
      <VERS vnumber="17">Si subito apparuerit aurora, arbitrantur umbram mortis,nam sunt assueti terroribus umbrae mortis.</VERS>
      <VERS vnumber="18">"Levis est super faciem aquae;maledicta est pars eius in terra,nec est qui se dirigat ad vineas eius.</VERS>
      <VERS vnumber="19">Siccitas et calor abstulerunt aquas nivium,et inferi eos, qui peccaverunt.</VERS>
      <VERS vnumber="20">Sinus matris obliviscatur eius,dulcedo illius vermes fiant;non sit in recordatione,sed conteratur quasi lignum iniquitas.</VERS>
      <VERS vnumber="21">Male egit cum sterili, quae non parit,et viduae bene non fecit.</VERS>
      <VERS vnumber="22">Detraxit fortes in fortitudine suaet, cum steterit, ille non credet vitae suae.</VERS>
      <VERS vnumber="23">Dedit ei locum securitatis, quo sustentetur;oculi autem eius sunt in viis illius.</VERS>
      <VERS vnumber="24">Elevati sunt ad modicum et non subsistent,et humiliabuntur sicut omnia et auferenturet sicut summitates spicarum conterentur".</VERS>
      <VERS vnumber="25">Quod si non est ita, quis me potest arguere esse mentitumet ponere in nihilum verba mea? ".</VERS>
    </CHAPTER>
    <CHAPTER cnumber="25">
      <VERS vnumber="1">Respondens autem Baldad Suhites dixit:</VERS>
      <VERS vnumber="2">" Potestas et terror apud eum est,qui facit pacem in sublimibus suis.</VERS>
      <VERS vnumber="3">Numquid est numerus militum eius?Et super quem non surget lumen illius?</VERS>
      <VERS vnumber="4">Numquid iustificari potest homo comparatus Deo,aut apparere mundus natus de muliere?</VERS>
      <VERS vnumber="5">Ecce luna etiam non splendet,et stellae non sunt mundae in conspectu eius;</VERS>
      <VERS vnumber="6">quanto magis homo putredo,et filius hominis vermis ".</VERS>
    </CHAPTER>
    <CHAPTER cnumber="26">
      <VERS vnumber="1">Respondens autem Iob dixit:</VERS>
      <VERS vnumber="2">" Quomodo adiuvisti imbecillem?Et sustentas brachium eius, qui non est fortis?</VERS>
      <VERS vnumber="3">Quod dedisti illi consilium, qui non habet sapientiam?Et prudentiam tuam ostendisti plurimam!</VERS>
      <VERS vnumber="4">Quem docere voluisti?Et cuius est spiritus, qui egreditur ex te?</VERS>
      <VERS vnumber="5">Ecce umbrae gemunt sub aquis,et qui habitant cum eis.</VERS>
      <VERS vnumber="6">Nudus est infernus coram illo,et nullum est operimentum Perditioni.</VERS>
      <VERS vnumber="7">Qui extendit aquilonem super vacuumet appendit terram super nihilum.</VERS>
      <VERS vnumber="8">Qui ligat aquas in nubibus suis,ut non erumpant pariter deorsum.</VERS>
      <VERS vnumber="9">Qui operit faciem solii suiexpandens super illud nebulam suam.</VERS>
      <VERS vnumber="10">Terminum circumdedit aquis,usque dum finiantur lux et tenebrae.</VERS>
      <VERS vnumber="11">Columnae caeli contremiscuntet pavent ab increpatione eius.</VERS>
      <VERS vnumber="12">In fortitudine sua terruit mareet prudentia sua percussit Rahab.</VERS>
      <VERS vnumber="13">Spiritus eius serenavit caelos,et manus eius confodit colubrum fugientem.</VERS>
      <VERS vnumber="14">Ecce haec sunt termini viarum eius;et, cum vix parvam stillam sermonis eius audierimus,quis poterit tonitruum magnitudinis illius intueri? ".</VERS>
    </CHAPTER>
    <CHAPTER cnumber="27">
      <VERS vnumber="1">Addidit quoque Iob assu mens parabolam suam et dixit:</VERS>
      <VERS vnumber="2">" Vivit Deus, qui abstulit ius meum, et Omnipotens, qui ad amaritudinem adduxit animam meam,</VERS>
      <VERS vnumber="3">quia, donec superest halitus in me,et spiritus Dei in naribus meis,</VERS>
      <VERS vnumber="4">non loquentur labia mea iniquitatem,nec lingua mea meditabitur mendacium!</VERS>
      <VERS vnumber="5">Absit a me, ut iustos vos esse iudicem;donec exspirem, non recedam ab innocentia mea.</VERS>
      <VERS vnumber="6">Iustificationem meam, quam coepi tenere, non deseram,neque enim reprehendit me cor meum in omni vita mea.</VERS>
      <VERS vnumber="7">Sit ut impius inimicus meus,et adversarius meus quasi iniquus.</VERS>
      <VERS vnumber="8">Quae est enim spes impii, cum secet,cum rapiat Deus animam eius?</VERS>
      <VERS vnumber="9">Numquid Deus audiet clamorem eius,cum venerit super eum angustia?</VERS>
      <VERS vnumber="10">Aut poterit in Omnipotente delectariet invocare Deum omni tempore?</VERS>
      <VERS vnumber="11">Docebo vos manum Dei,quae Omnipotens habeat, nec abscondam.</VERS>
      <VERS vnumber="12">Ecce vos omnes observastis,et quid sine causa vana loquimini?</VERS>
      <VERS vnumber="13">Haec est pars hominis impii apud Deum,et hereditas violentorum, quam ab Omnipotente suscipient.</VERS>
      <VERS vnumber="14">Si multiplicati fuerint filii eius, in gladio erunt,et nepotes eius non saturabuntur pane.</VERS>
      <VERS vnumber="15">Qui reliqui fuerint ex eo, sepelientur in interitu,et viduae illius non plorabunt.</VERS>
      <VERS vnumber="16">Si comportaverit quasi terram argentumet sicut lutum praeparaverit vestimenta,</VERS>
      <VERS vnumber="17">praeparabit quidem, sed iustus vestietur illis,et argentum innocens dividet.</VERS>
      <VERS vnumber="18">Aedificavit sicut aranea domum suam,et sicut custos fecit umbraculum.</VERS>
      <VERS vnumber="19">Dives, cum dormierit, nihil secum auferet;aperiet oculos suos et nihil inveniet.</VERS>
      <VERS vnumber="20">Apprehendet eum quasi aqua inopia,nocte opprimet eum tempestas.</VERS>
      <VERS vnumber="21">Tollet eum ventus urens et auferet,et velut turbo rapiet eum de loco suo.</VERS>
      <VERS vnumber="22">Et mittet super eum et non parcet;de manu eius fugiens fugiet.</VERS>
      <VERS vnumber="23">Complodet super eum manus suaset sibilabit eum de loco suo.</VERS>
    </CHAPTER>
    <CHAPTER cnumber="28">
      <VERS vnumber="1">Habet argentum venarum principiaet auro locus est, in quo conflatur.</VERS>
      <VERS vnumber="2">Ferrum de terra tollitur,et lapis solutus calore in aes vertitur.</VERS>
      <VERS vnumber="3">Terminum posuit tenebriset universorum finem ipse scrutatur,lapidem quoque caliginis et umbrae.</VERS>
      <VERS vnumber="4">Aperuit cuniculos gens peregrina,ipsique obliti sunt pedes,penduli haerent plus quam vir nutans.</VERS>
      <VERS vnumber="5">Terra, de qua oriebatur panis,in profundo subversa est sicut per ignem.</VERS>
      <VERS vnumber="6">Locus sapphiri lapides eius,et glebae illius aurum.</VERS>
      <VERS vnumber="7">Semitam ignoravit avis rapax,nec intuitus est eam oculus vulturis.</VERS>
      <VERS vnumber="8">Non calcaverunt eam filii superbiae,nec pertransivit per eam leaena.</VERS>
      <VERS vnumber="9">Ad silicem extendit manum suam,subvertit a radicibus montes.</VERS>
      <VERS vnumber="10">In petris canales excidit,et omne pretiosum vidit oculus eius.</VERS>
      <VERS vnumber="11">Profunda quoque fluviorum scrutatus estet abscondita in lucem produxit.</VERS>
      <VERS vnumber="12">Sapientia vero ubi invenitur?Et quis est locus intellegentiae?</VERS>
      <VERS vnumber="13">Nescit homo structuram eius,nec invenitur in terra viventium.</VERS>
      <VERS vnumber="14">Abyssus dicit: "Non est in me";et mare loquitur: "Non est mecum".</VERS>
      <VERS vnumber="15">Non dabitur aurum obryzum pro ea,nec appendetur argentum in commutatione eius.</VERS>
      <VERS vnumber="16">Non appendetur auro Ophirnec lapidi sardonycho pretiosissimo vel sapphiro.</VERS>
      <VERS vnumber="17">Non adaequabitur ei aurum vel vitrum,nec commutabuntur pro ea vasa auri.</VERS>
      <VERS vnumber="18">Corallia et crystallum non memorabuntur comparatione eius;et possessio sapientiae potior margaritis.</VERS>
      <VERS vnumber="19">Non adaequabitur ei topazius de Aethiopianec auro mundissimo componetur.</VERS>
      <VERS vnumber="20">Unde ergo sapientia venit,et quis est locus intellegentiae?</VERS>
      <VERS vnumber="21">Abscondita est ab oculis omnium viventium,volucres quoque caeli latet.</VERS>
      <VERS vnumber="22">Perditio et mors dixerunt:Auribus nostris audivimus famam eius".</VERS>
      <VERS vnumber="23">Deus intellegit viam eius,et ipse novit locum illius.</VERS>
      <VERS vnumber="24">Ipse enim fines mundi intueturet omnia, quae sub caelo sunt, respicit.</VERS>
      <VERS vnumber="25">Qui fecit ventis ponduset aquas appendit in mensura,</VERS>
      <VERS vnumber="26">quando ponebat pluviis legemet viam procellis sonantibus,</VERS>
      <VERS vnumber="27">tunc vidit illam et enarravitet praeparavit et investigavit.</VERS>
      <VERS vnumber="28">Et dixit homini: "Ecce timor Domini, ipsa est sapientia;et recedere a malo intellegentia" ".</VERS>
    </CHAPTER>
    <CHAPTER cnumber="29">
      <VERS vnumber="1">Addidit quoque Iob assumens parabolam suam et di xit:</VERS>
      <VERS vnumber="2">" Quis mihi tribuat, ut sim iuxta menses pristinos,secundum dies, quibus Deus custodiebat me?</VERS>
      <VERS vnumber="3">Quando splendebat lucerna eius super caput meum,et ad lumen eius ambulabam in tenebris.</VERS>
      <VERS vnumber="4">Sicut fui in diebus adulescentiae meae,quando familiaris Deus erat in tabernaculo meo,</VERS>
      <VERS vnumber="5">quando erat Omnipotens mecum,et in circuitu meo pueri mei,</VERS>
      <VERS vnumber="6">quando lavabam pedes meos lacte,et petra fundebat mihi rivos olei.</VERS>
      <VERS vnumber="7">Quando procedebam ad portam civitatiset in platea parabam cathedram mihi,</VERS>
      <VERS vnumber="8">videbant me iuvenes et abscondebantur,et senes assurgentes stabant.</VERS>
      <VERS vnumber="9">Principes cessabant loquiet digitum superponebant ori suo.</VERS>
      <VERS vnumber="10">Vocem suam cohibebant duces,et lingua eorum palato suo adhaerebat.</VERS>
      <VERS vnumber="11">Auris audiens beatificabat me,et oculus videns testimonium reddebat mihi,</VERS>
      <VERS vnumber="12">eo quod liberassem pauperem vociferantemet pupillum, cui non esset adiutor.</VERS>
      <VERS vnumber="13">Benedictio perituri super me veniebat,et cor viduae iubilare feci.</VERS>
      <VERS vnumber="14">Iustitia indutus sum et vestivi me,sicut vestimento et diademate, iudicio meo.</VERS>
      <VERS vnumber="15">Oculus fui caecoet pes claudo;</VERS>
      <VERS vnumber="16">pater eram pauperumet causam viri ignoti diligentissime investigabam.</VERS>
      <VERS vnumber="17">Conterebam molas iniquiet de dentibus illius auferebam praedam.</VERS>
      <VERS vnumber="18">Dicebamque: In nidulo meo moriaret sicut palma multiplicabo dies.</VERS>
      <VERS vnumber="19">Radix mea aperta est secus aquas,et ros morabitur in ramis meis.</VERS>
      <VERS vnumber="20">Gloria mea semper innovabitur,et arcus meus in manu mea instaurabitur.</VERS>
      <VERS vnumber="21">Qui me audiebant, blandiebanturet intenti tacebant ad consilium meum.</VERS>
      <VERS vnumber="22">Verbis meis addere nihil audebant,et super illos stillabat eloquium meum.</VERS>
      <VERS vnumber="23">Exspectabant me sicut pluviamet os suum aperiebant quasi ad imbrem serotinum.</VERS>
      <VERS vnumber="24">Si quando ridebam ad eos, non credebant,et lux vultus mei non cadebat in terram.</VERS>
      <VERS vnumber="25">Si voluissem ire ad eos, sedebam primus;cumque sederem quasi rex, circumstante exercitu,eram tamen maerentium consolator.</VERS>
    </CHAPTER>
    <CHAPTER cnumber="30">
      <VERS vnumber="1">Nunc autem derident meiuniores tempore,quorum non dignabar patresponere cum canibus gregis mei;</VERS>
      <VERS vnumber="2">quorum virtus manuum mihi erat pro nihilo,et robur iuvenile perierat totum.</VERS>
      <VERS vnumber="3">Egestate et fame steriles, qui rodebant in solitudine,serotino tempore fiebant turbo et vastatio;</VERS>
      <VERS vnumber="4">et mandebant herbas et arborum frutices,et radix iuniperorum erat cibus eorum.</VERS>
      <VERS vnumber="5">De medio eiciebantur,clamabant contra eos tamquam fures;</VERS>
      <VERS vnumber="6">ad ripas habitabant torrentiumet in cavernis terrae et petrarum;</VERS>
      <VERS vnumber="7">inter frutices rudebant,sub sentibus se congerebant;</VERS>
      <VERS vnumber="8">filii stultorum et ignobiliumet de terra penitus exturbati.</VERS>
      <VERS vnumber="9">Nunc in eorum canticum versus sumet factus sum eis in proverbium.</VERS>
      <VERS vnumber="10">Abominantur me et longe fugiunt a meet faciem meam conspuere non verentur.</VERS>
      <VERS vnumber="11">Pharetram enim suam aperuit et afflixit meet frenum in os meum immisit.</VERS>
      <VERS vnumber="12">Ad dexteram progenies surrexerunt;pedes meos subverteruntet complanaverunt contra me semitas ruinae.</VERS>
      <VERS vnumber="13">Dissipaverunt itinera mea,insidiati sunt mihi et praevaluerunt,et non fuit qui ferret auxilium.</VERS>
      <VERS vnumber="14">Quasi rupto muro et aperto irruerunt super meet sub ruinis devoluti sunt.</VERS>
      <VERS vnumber="15">Versi sunt contra me in terrores,persequitur quasi ventus principatum meum,et velut nubes pertransiit salus mea.</VERS>
      <VERS vnumber="16">Nunc autem in memetipso effunditur anima mea;et possident me dies afflictionis.</VERS>
      <VERS vnumber="17">Nocte os meum perforatur doloribus;et, qui me comedunt, non dormiunt.</VERS>
      <VERS vnumber="18">In multitudine roboris tenent vestimentum meumet quasi capitio tunicae succinxerunt me.</VERS>
      <VERS vnumber="19">Proiecit me in lutum,et assimilatus sum favillae et cineri.</VERS>
      <VERS vnumber="20">Clamo ad te, et non exaudis me;sto, et non respicis me.</VERS>
      <VERS vnumber="21">Mutatus es mihi in crudelemet in duritia manus tuae adversaris mihi.</VERS>
      <VERS vnumber="22">Elevasti meet quasi super ventum ponens dissolvisti me.</VERS>
      <VERS vnumber="23">Scio quia morti trades me,ubi constituta est domus omni viventi.</VERS>
      <VERS vnumber="24">Verumtamen non ad ruinam mittit manum;et in exitio eius erit salvatio.</VERS>
      <VERS vnumber="25">An non flebam quondam super eo, qui afflictus erat,et compatiebatur anima mea pauperi?</VERS>
      <VERS vnumber="26">Exspectabam bona, et venerunt mihi mala;praestolabar lucem, et eruperunt tenebrae.</VERS>
      <VERS vnumber="27">Interiora mea efferbuerunt absque ulla requie;praevenerunt me dies afflictionis.</VERS>
      <VERS vnumber="28">Taetro vultu incedebam sine consolatione,consurgens in turba clamabam.</VERS>
      <VERS vnumber="29">Frater fui draconumet socius struthionum.</VERS>
      <VERS vnumber="30">Cutis mea denigrata est super me,et ossa mea aruerunt prae caumate.</VERS>
      <VERS vnumber="31">Versa est in luctum cithara mea,et organum meum in vocem flentium.</VERS>
    </CHAPTER>
    <CHAPTER cnumber="31">
      <VERS vnumber="1">Pepigi foedus cum oculis meisut ne cogitarem quidem de virgine.</VERS>
      <VERS vnumber="2">Quae enim pars mea apud Deum desuper,et quae hereditas apud Omnipotentem in excelsis?</VERS>
      <VERS vnumber="3">Numquid non perditio est iniquo,et alienatio operantibus iniustitiam?</VERS>
      <VERS vnumber="4">Nonne ipse considerat vias measet cunctos gressus meos dinumerat?</VERS>
      <VERS vnumber="5">Si ambulavi in vanitate,et festinavit in dolo pes meus,</VERS>
      <VERS vnumber="6">appendat me in statera iustaet sciat Deus integritatem meam.</VERS>
      <VERS vnumber="7">Si declinavit gressus meus de via,et si secutum est oculos meos cor meum,et si manibus meis adhaesit macula,</VERS>
      <VERS vnumber="8">seram, et alius comedat,et progenies mea eradicetur.</VERS>
      <VERS vnumber="9">Si deceptum est cor meum super muliere,et si ad ostium amici mei insidiatus sum,</VERS>
      <VERS vnumber="10">molat pro alio uxor mea,et super illam incurventur alii.</VERS>
      <VERS vnumber="11">Hoc enim nefas estet iniquitas iudicialis;</VERS>
      <VERS vnumber="12">ignis est usque ad perditionem devoranset omnia eradicans genimina.</VERS>
      <VERS vnumber="13">Si contempsi subire iudicium cum servo meo et ancilla mea,cum disceptarent adversum me,</VERS>
      <VERS vnumber="14">quid enim faciam, cum surrexerit ad iudicandum Deus;et, cum quaesierit, quid respondebo illi?</VERS>
      <VERS vnumber="15">Numquid non in ventre fecit me,qui et illum operatus est,et formavit me in visceribus unus?</VERS>
      <VERS vnumber="16">Si negavi, quod volebant, pauperibuset oculos viduae languescere feci;</VERS>
      <VERS vnumber="17">si comedi buccellam meam solus,et non comedit pupillus ex ea,</VERS>
      <VERS vnumber="18">quia ab infantia mea educavi eum ut pateret de ventre matris meae direxi eam;</VERS>
      <VERS vnumber="19">si despexi pereuntem, eo quod non habuerit indumentum,et absque operimento pauperem;</VERS>
      <VERS vnumber="20">si non benedixerunt mihi latera eius,et de velleribus ovium mearum calefactus est;</VERS>
      <VERS vnumber="21">si levavi super pupillum manum meam,cum viderem in porta adiutorium mihi,</VERS>
      <VERS vnumber="22">umerus meus a iunctura sua cadat,et brachium meum cum ossibus lacertorum confringatur,</VERS>
      <VERS vnumber="23">quia timor super me calamitas a Deo,et contra maiestatem eius nihil valerem!</VERS>
      <VERS vnumber="24">Si putavi aurum securitatem meamet obryzo dixi: Fiducia mea!;</VERS>
      <VERS vnumber="25">si laetatus sum super multis divitiis meis,et quia plurima repperit manus mea;</VERS>
      <VERS vnumber="26">si vidi solem, cum fulgeret,et lunam incedentem clare,</VERS>
      <VERS vnumber="27">et decepit me in abscondito cor meum,et osculatus sum manum meam ore meo,</VERS>
      <VERS vnumber="28">quae est iniquitas iudicialis,eo quod negassem Deum desuper;</VERS>
      <VERS vnumber="29">si gavisus sum ad ruinam eius, qui me oderat,et exsultavi quod invenisset eum malum,</VERS>
      <VERS vnumber="30">cum non dederim ad peccandum guttur meum,ut expeterem maledicens animam eius;</VERS>
      <VERS vnumber="31">si non dixerunt viri tabernaculi mei: "Quis det, qui de carnibus eius non saturatus sit?";</VERS>
      <VERS vnumber="32">foris non mansit peregrinus,ostium meum viatori patuit;</VERS>
      <VERS vnumber="33">si abscondi quasi homo peccatum meumet celavi in sinu meo iniquitatem meam;</VERS>
      <VERS vnumber="34">si expavi ad multitudinem nimiam,et despectio propinquorum terruit me,et magis tacui nec egressus sum ostium.</VERS>
      <VERS vnumber="35">Quis mihi tribuat auditorem?Ecce signum meum! Omnipotens respondeat mihi!Ecce liber, quem scripsit vir litis meae,</VERS>
      <VERS vnumber="36">ut in umero meo portem illumet alligem illum quasi coronam mihi.</VERS>
      <VERS vnumber="37">Numerum graduum meorum pronuntiabo illiet quasi principem adibo eum.</VERS>
      <VERS vnumber="38">Si adversum me terra mea clamat,et cum ipsa sulci eius deflent;</VERS>
      <VERS vnumber="39">si fructus eius comedi absque pecuniaet animam agricolarum eius afflixi,</VERS>
      <VERS vnumber="40">pro frumento oriatur mihi tribulus,et pro hordeo herba foetida! ".Finita sunt verba Iob.</VERS>
    </CHAPTER>
    <CHAPTER cnumber="32">
      <VERS vnumber="1">Omiserunt autem tres viri isti respondere Iob, eo quod iustus sibi videretur.</VERS>
      <VERS vnumber="2">Et iratus indignatusque est Eliu filius Barachel Buzites de cognatione Ram; iratus est autem adversum Iob, eo quod iustum se esse diceret coram Deo.</VERS>
      <VERS vnumber="3">Porro adversum amicos eius indignatus est, eo quod non invenissent responsionem, sed tantummodo condemnassent Iob.</VERS>
      <VERS vnumber="4">Igitur Eliu exspectavit Iob loquentem, eo quod seniores essent, qui loquebantur;</VERS>
      <VERS vnumber="5">cum autem vidisset Eliu quod tres respondere non potuissent, iratus est vehementer.</VERS>
      <VERS vnumber="6">Respondensque Eliu filius Barachel Buzites dixit: Iunior sum tempore,vos autem antiquiores;idcirco veritus sum et timuivobis indicare meam sententiam.</VERS>
      <VERS vnumber="7">Dixi: Aetas loquetur,et annorum multitudo docebit sapientiam.</VERS>
      <VERS vnumber="8">Sed, ut video, spiritus est in hominibus,et inspiratio Omnipotentis dat intellegentiam.</VERS>
      <VERS vnumber="9">Non sunt longaevi sapientes,nec senes intellegunt iudicium.</VERS>
      <VERS vnumber="10">Ideo dicam: Audite me,ostendam vobis etiam ego meam sapientiam.</VERS>
      <VERS vnumber="11">Exspectavi enim sermones vestros,intendi aurem in prudentiam vestram, donec investigaretis,</VERS>
      <VERS vnumber="12">et ut vos intellegerem nitebar.Sed, ut video, non est qui possit arguere Iobet respondere ex vobis sermonibus eius.</VERS>
      <VERS vnumber="13">Ne forte dicatis: "Invenimus sapientiam;Deus proiecit eum, non homo".</VERS>
      <VERS vnumber="14">Non parabo mihi verba,et ego non secundum sermones vestros respondebo illi.</VERS>
      <VERS vnumber="15">Extimuerunt nec responderunt ultra;abstuleruntque a se eloquia.</VERS>
      <VERS vnumber="16">Quoniam igitur exspectavi, et non sunt locuti,steterunt, nec ultra responderunt,</VERS>
      <VERS vnumber="17">respondebo et ego partem meamet ostendam scientiam meam.</VERS>
      <VERS vnumber="18">Plenus sum enim sermonibus,et coarctat me spiritus pectoris mei;</VERS>
      <VERS vnumber="19">en venter meus quasi mustum absque spiraculo,quod lagunculas novas disrumpit.</VERS>
      <VERS vnumber="20">Loquar et respirabo paululum,aperiam labia mea et respondebo.</VERS>
      <VERS vnumber="21">Non accipiam personam viriet nulli homini blandiar.</VERS>
      <VERS vnumber="22">Nescio enim blandiri,quia in brevi tolleret me Factor meus.</VERS>
    </CHAPTER>
    <CHAPTER cnumber="33">
      <VERS vnumber="1">Audi igitur, Iob, eloquia meaet omnes sermones meos ausculta.</VERS>
      <VERS vnumber="2">Ecce aperui os meum,loquatur lingua mea in faucibus meis.</VERS>
      <VERS vnumber="3">Ex recto corde sermones mei sunt,et sententiam puram labia mea loquentur.</VERS>
      <VERS vnumber="4">Spiritus Dei fecit me,et spiraculum Omnipotentis vivificavit me.</VERS>
      <VERS vnumber="5">Si potes, responde mihi,praepara te coram me et consiste.</VERS>
      <VERS vnumber="6">Ecce ego sicut tu coram Deo sumet de eodem luto abscissus sum et ego.</VERS>
      <VERS vnumber="7">Verumtamen terror meus non te terreat,et onus meum non sit tibi grave.</VERS>
      <VERS vnumber="8">Dixisti ergo in auribus meis,et vocem verborum tuorum audivi:</VERS>
      <VERS vnumber="9">"Mundus sum ego et absque delicto;immaculatus, et non est iniquitas in me.</VERS>
      <VERS vnumber="10">Quia querelas in me repperit,ideo arbitratus est me inimicum sibi;</VERS>
      <VERS vnumber="11">posuit in nervo pedes meos,custodivit omnes semitas meas".</VERS>
      <VERS vnumber="12">Hoc est ergo, in quo non es iustificatus, respondebo tibi,quia maior est Deus homine.</VERS>
      <VERS vnumber="13">Quare adversus eum contendis,quod non ad omnia verba responderit tibi?</VERS>
      <VERS vnumber="14">Semel loquitur Deus,et secundo idipsum non repetit.</VERS>
      <VERS vnumber="15">Per somnium in visione nocturna,quando irruit sopor super homines,et dormiunt in lectulo,</VERS>
      <VERS vnumber="16">tunc aperit aures virorumet in visionibus terret eos,</VERS>
      <VERS vnumber="17">ut avertat hominem ab his, quae facit,et liberet eum de superbia,</VERS>
      <VERS vnumber="18">eruens animam eius a foveaet vitam illius, ut non transeat canalem mortis.</VERS>
      <VERS vnumber="19">Increpat quoque per dolorem in lectulo,et tremitus ossium eius continuus.</VERS>
      <VERS vnumber="20">Abominabilis ei fit in vita sua panis,et animae illius cibus ante desiderabilis.</VERS>
      <VERS vnumber="21">Tabescet caro eius in conspectu,et ossa, quae non videbantur, nudabuntur.</VERS>
      <VERS vnumber="22">Appropinquavit corruptioni foveae,et vita illius mortiferis sedibus.</VERS>
      <VERS vnumber="23">Si fuerit apud eum angelus, unus de milibus interpres,ut annuntiet homini aequitatem,</VERS>
      <VERS vnumber="24">miserebitur eius et dicet:Libera eum, ut non descendat in foveam;inveni, in quo ei propitier".</VERS>
      <VERS vnumber="25">Revirescet caro eius plus quam in iuventute,revertetur ad dies adulescentiae suae.</VERS>
      <VERS vnumber="26">Deprecabitur Deum, et placabilis ei erit;et videbit faciem eius in iubilo,et reddet homini iustitiam suam.</VERS>
      <VERS vnumber="27">Canit ad homines et dicit: "Peccavi et iustitiam pervertiet non debui satisfacere.</VERS>
      <VERS vnumber="28">Liberavit animam suam, ne pergeret in foveam,sed vivens lucem videret".</VERS>
      <VERS vnumber="29">Ecce haec omnia operatur Deusduobus, tribus vicibus cum homine,</VERS>
      <VERS vnumber="30">ut revocet animas eorum a foveaet illuminet luce viventium.</VERS>
      <VERS vnumber="31">Attende, Iob, et audi meet tace, dum ego loquor.</VERS>
      <VERS vnumber="32">Si autem habes quod loquaris, responde mihi; loquere, volo enim te apparere iustum.</VERS>
      <VERS vnumber="33">Quod si non habes, audi me;tace, et docebo te sapientiam ".</VERS>
    </CHAPTER>
    <CHAPTER cnumber="34">
      <VERS vnumber="1">Pronuntians itaque Eliu etiam haec locutus est:</VERS>
      <VERS vnumber="2">" Audite, sapientes, verba mea;et eruditi, auscultate me.</VERS>
      <VERS vnumber="3">Auris enim verba probat,et guttur escas gustu diiudicat.</VERS>
      <VERS vnumber="4">Iudicium eligamus nobiset inter nos videamus quid sit melius.</VERS>
      <VERS vnumber="5">Quia dixit Iob: "Iustus sum,et Deus avertit iudicium meum;</VERS>
      <VERS vnumber="6">in iudicando enim me mendacium est,violenta sagitta mea absque ullo peccato".</VERS>
      <VERS vnumber="7">Quis est vir, ut est Iob,qui bibit subsannationem quasi aquam,</VERS>
      <VERS vnumber="8">qui graditur una cum operantibus iniquitatemet ambulat cum viris impiis?</VERS>
      <VERS vnumber="9">Dixit enim: "Non prodest viro,etiamsi cum Deo familiariter agit".</VERS>
      <VERS vnumber="10">Ideo, viri cordati, audite me:Absit a Deo impietas, et ab Omnipotente iniquitas.</VERS>
      <VERS vnumber="11">Opus enim hominis reddet eiet iuxta vias singulorum restituet eis.</VERS>
      <VERS vnumber="12">Vere enim Deus non operatur malum,nec Omnipotens subvertet iudicium.</VERS>
      <VERS vnumber="13">Quis commisit ei terram suam,aut quis posuit totum orbem?</VERS>
      <VERS vnumber="14">Si direxerit ad se cor suum,spiritum illius et halitum ad se trahat,</VERS>
      <VERS vnumber="15">deficiet omnis caro simul,et homo in cinerem revertetur.</VERS>
      <VERS vnumber="16">Si habes ergo intellectum, audi hocet ausculta vocem eloquii mei:</VERS>
      <VERS vnumber="17">Numquid, qui non amat iudicium, reget imperio?Num iustum magnum condemnabis,</VERS>
      <VERS vnumber="18">qui dicet regi: "Nequam!",qui vocabit duces: "Impios!",</VERS>
      <VERS vnumber="19">qui non accipit personas principumnec cognovit opulentum,cum disceptaret contra pauperem?Opus enim manuum eius sunt universi.</VERS>
      <VERS vnumber="20">Subito morientur; et in media nocteturbabuntur populi et pertransibunt,et auferent violentum absque conatu.</VERS>
      <VERS vnumber="21">Oculi enim eius super vias hominum,et omnes gressus eorum considerat.</VERS>
      <VERS vnumber="22">Non sunt tenebrae, et non est umbra mortis,ut abscondantur ibi, qui operantur iniquitatem.</VERS>
      <VERS vnumber="23">Nec enim ultra homini ponit conveniendi locum,ut veniat ad Deum in iudicium.</VERS>
      <VERS vnumber="24">Conteret potentes sine inquisitioneet stare faciet alios pro eis.</VERS>
      <VERS vnumber="25">Novit enim opera eorumet idcirco inducet noctem, et conterentur.</VERS>
      <VERS vnumber="26">Quasi impios percussit eosin loco videntium,</VERS>
      <VERS vnumber="27">qui quasi de industria recesserunt ab eoet omnes vias eius intellegere noluerunt,</VERS>
      <VERS vnumber="28">cum induceret ad se clamorem egeni et audiret vocem pauperum.</VERS>
      <VERS vnumber="29">Ipse enim si quieverit, quis est qui condemnet?Et si absconderit vultum, quis est qui contempletur eum,super gentem et super homines simul?</VERS>
      <VERS vnumber="30">Ne regnet homo impius,ne sint laquei populo.</VERS>
      <VERS vnumber="31">Si enim dixit quispiam Deo:Ferre debui! Iam non perverse agam.</VERS>
      <VERS vnumber="32">Dum videam, tu doce me;si iniquitatem operatus sum, ultra non addam".</VERS>
      <VERS vnumber="33">Numquid pro te Deus satisfaciet,quia respuisti?Tu enim eliges, et non ego;et si quid nosti melius, loquere.</VERS>
      <VERS vnumber="34">Viri intellegentes loquentur mihi,et vir sapiens, qui audiet me:</VERS>
      <VERS vnumber="35">"Iob autem non in sapientia locutus est,et verba illius non sonant disciplinam".</VERS>
      <VERS vnumber="36">Utique, probetur Iob usque ad finemde responsionibus hominum iniquitatis.</VERS>
      <VERS vnumber="37">Quia addit super peccata sua delictum,inter nos plaudit manibuset multiplicat sermones suos contra Deum ".</VERS>
    </CHAPTER>
    <CHAPTER cnumber="35">
      <VERS vnumber="1">Igitur Eliu haec rursum locutus est:</VERS>
      <VERS vnumber="2">" Numquid aequa tibi videtur tua cogitatio,ut diceres: "Iustificatio mea coram Deo"?</VERS>
      <VERS vnumber="3">Dixisti enim: "Quid ad te?Vel quid tibi proderit, si ego peccavero?".</VERS>
      <VERS vnumber="4">Itaque ego respondebo sermonibus tuiset amicis tuis tecum.</VERS>
      <VERS vnumber="5">Suspice caelum et intuereet contemplare nubes quod altiores te sint.</VERS>
      <VERS vnumber="6">Si peccaveris, quid facies ei?Et si multiplicatae fuerint iniquitates tuae, quid facies contra eum?</VERS>
      <VERS vnumber="7">Porro si iuste egeris, quid donabis ei?Aut quid de manu tua accipiet?</VERS>
      <VERS vnumber="8">Homini, qui similis tui est, nocebit impietas tua,et filium hominis adiuvabit iustitia tua.</VERS>
      <VERS vnumber="9">Propter multitudinem oppressorum clamabuntet eiulabunt propter vim brachii tyrannorum,</VERS>
      <VERS vnumber="10">sed nemo dixit: "Ubi est Deus, qui fecit me,qui dedit carmina in nocte,</VERS>
      <VERS vnumber="11">qui docet nos super iumenta terraeet super volucres caeli erudit nos?".</VERS>
      <VERS vnumber="12">Ibi clamabunt, et non exaudiet,propter superbiam malorum.</VERS>
      <VERS vnumber="13">Etiam, frustra: non audiet Deus,et Omnipotens non intuebitur.</VERS>
      <VERS vnumber="14">Omnino cum dixeris: "Non considerat",iudicium est coram illo, et exspectas eum.</VERS>
      <VERS vnumber="15">Et nunc cum dicis: "Ira eius poenas non infert,nec ulciscitur scelus valde",</VERS>
      <VERS vnumber="16">Iob frustra aperit os suumet absque scientia verba multiplicat ".</VERS>
    </CHAPTER>
    <CHAPTER cnumber="36">
      <VERS vnumber="1">Addens quoque Eliu haec locutus est:</VERS>
      <VERS vnumber="2">" Sustine me paululum, et indicabo tibi:adhuc enim habeo quod pro Deo loquar.</VERS>
      <VERS vnumber="3">Repetam scientiam meam a longeet Factori meo tribuam iustitiam.</VERS>
      <VERS vnumber="4">Vere enim absque mendacio sermones mei,et perfectus scientia adest tecum.</VERS>
      <VERS vnumber="5">Deus potens est; non abicit,potens virtute cordis.</VERS>
      <VERS vnumber="6">Non vivere faciet impium,sed iudicium pauperibus tribuit.</VERS>
      <VERS vnumber="7">Non auferet a iusto oculos suoset reges in solio collocat in perpetuum,et illi eriguntur.</VERS>
      <VERS vnumber="8">Et si fuerint vincti compedibuset vinciantur funibus paupertatis,</VERS>
      <VERS vnumber="9">indicabit eis opera eorumet scelera eorum, quia violenti fuerunt.</VERS>
      <VERS vnumber="10">Revelabit quoque aurem eorum, ut corripiat,et loquetur, ut revertantur ab iniquitate.</VERS>
      <VERS vnumber="11">Si audierint et observaverint,complebunt dies suos in bonoet annos suos in deliciis.</VERS>
      <VERS vnumber="12">Si autem non audierint, transibunt per canalem mortiset consumentur in stultitia.</VERS>
      <VERS vnumber="13">Impii corde sibi reponent iram Deineque clamabunt, cum vincti fuerint.</VERS>
      <VERS vnumber="14">Morietur in iuventute anima eorum,et vita eorum in adulescentia.</VERS>
      <VERS vnumber="15">Eripiet de angustia sua pauperemet revelabit in tribulatione aurem eius.</VERS>
      <VERS vnumber="16">Igitur salvabit te de ore angusto,amplitudo et non angustiae erunt sub te;requies autem mensae tuae erit plena pinguedine.</VERS>
      <VERS vnumber="17">Causa tua quasi impii iudicata est,causam iudiciumque tenebunt.</VERS>
      <VERS vnumber="18">Cave, ne te seducat abundantia,nec multitudo donorum inclinet te.</VERS>
      <VERS vnumber="19">Nonne proferetur clamor tuus nisi in angustia?Et omnes conatus roboris?</VERS>
      <VERS vnumber="20">Ne inhies nocti,ut ascendat turba pro eis.</VERS>
      <VERS vnumber="21">Cave, ne declines ad iniquitatem;propter hoc enim expertus es miseriam.</VERS>
      <VERS vnumber="22">Ecce, Deus excelsus in fortitudine sua.Quis ei similis doctor?</VERS>
      <VERS vnumber="23">Quis poterit scrutari vias eius,aut quis potest ei dicere: "Operatus es iniquitatem"?</VERS>
      <VERS vnumber="24">Memento, ut magnifices opus eius,de quo cecinerunt viri.</VERS>
      <VERS vnumber="25">Omnes homines vident eum,unusquisque intuetur procul.</VERS>
      <VERS vnumber="26">Ecce, Deus magnus vincens scientiam nostram;numerus annorum eius inaestimabilis.</VERS>
      <VERS vnumber="27">Qui aufert stillas pluviaeet effundit imbres ad instar fluminis,</VERS>
      <VERS vnumber="28">quos nubes effundunt,stillantes super homines multos.</VERS>
      <VERS vnumber="29">Profecto quis intellegit dilatationem nubium,strepitum tabernaculi eius?</VERS>
      <VERS vnumber="30">Ecce extendit circum se lumen suumet fundamenta maris texit.</VERS>
      <VERS vnumber="31">Per haec enim iudicat populoset dat escas copiose.</VERS>
      <VERS vnumber="32">In manibus abscondit lucemet praecipit ei, ut percutiat.</VERS>
      <VERS vnumber="33">Fragor eius de eo annuntiat,zelans ira contra iniquitatem.</VERS>
    </CHAPTER>
    <CHAPTER cnumber="37">
      <VERS vnumber="1">Super hoc expavit cor meumet emotum est de loco suo.</VERS>
      <VERS vnumber="2">Audite fremitum vocis eiuset murmur de ore illius procedens.</VERS>
      <VERS vnumber="3">Subter omnes caelos ipsum revolvit,et lumen illius super terminos terrae.</VERS>
      <VERS vnumber="4">Post eum rugiet sonitus,tonabit voce magnitudinis suae;et non retardabit, cum audita fuerit vox eius.</VERS>
      <VERS vnumber="5">Tonabit Deus in voce sua mirabiliter,qui facit magna et inscrutabilia.</VERS>
      <VERS vnumber="6">Qui praecipit nivi, ut descendat in terram,et hiemis pluviis et imbri, ut roborentur.</VERS>
      <VERS vnumber="7">Qui in manu omnium hominum signat,ut noverint singuli opera sua.</VERS>
      <VERS vnumber="8">Ingredietur bestia latibulumet in antro suo morabitur.</VERS>
      <VERS vnumber="9">Ab interioribus egredietur tempestas,et ab Arcturo frigus.</VERS>
      <VERS vnumber="10">Flante Deo, datur gelu,et expansio aquarum solidatur.</VERS>
      <VERS vnumber="11">Fulgur proicitur a nube,et nubes spargunt lumen suum;</VERS>
      <VERS vnumber="12">quae lustrant per circuitum,quocumque eas voluntas gubernantis duxerit,ad omne, quod praeceperit illis super faciem orbis terrarum,</VERS>
      <VERS vnumber="13">sive in castigatione terrae suae,sive in misericordia eas iusserit inveniri.</VERS>
      <VERS vnumber="14">Ausculta haec, Iob;sta et considera mirabilia Dei.</VERS>
      <VERS vnumber="15">Numquid scis quando praeceperit Deus,ut ostenderent lucem nubes eius?</VERS>
      <VERS vnumber="16">Numquid nosti semitas nubium magnaset mirabilia perfecti scientia?</VERS>
      <VERS vnumber="17">Nonne vestimenta tua calida sunt,cum quieverit terra austro?</VERS>
      <VERS vnumber="18">Tu forsitan cum eo expandisti caelos,qui solidissimi, quasi aere, fusi sunt?</VERS>
      <VERS vnumber="19">Ostende nobis quid dicamus illi;nos disponere verba nescimus propter tenebras.</VERS>
      <VERS vnumber="20">Quis narrabit ei, quae loquor?Et, si locutus fuerit, homo deglutietur.</VERS>
      <VERS vnumber="21">At nunc non vident lucem:aer offuscatus est nubibus,sed ventus transiens fugabit eas.</VERS>
      <VERS vnumber="22">Ab aquilone splendor auri venit;et circa Deum terribilis maiestas.</VERS>
      <VERS vnumber="23">Omnipotentem attingere non possumus: magnus fortitudine;et iudicium et multam iustitiam deprimere non potest.</VERS>
      <VERS vnumber="24">Ideo timebunt eum homines,non contemplabitur omnes, qui sibi videntur corde sapientes ".</VERS>
    </CHAPTER>
    <CHAPTER cnumber="38">
      <VERS vnumber="1">Respondens autem Dominus Iob de turbine dixit:</VERS>
      <VERS vnumber="2">" Quis est iste obscurans consiliumsermonibus imperitis?</VERS>
      <VERS vnumber="3">Accinge sicut vir lumbos tuos;interrogabo te, et edoce me.</VERS>
      <VERS vnumber="4">Ubi eras, quando ponebam fundamenta terrae?Indica mihi, si habes intellegentiam.</VERS>
      <VERS vnumber="5">Quis posuit mensuras eius, si nosti?Vel quis tetendit super eam lineam?</VERS>
      <VERS vnumber="6">Super quo bases illius solidatae sunt?Aut quis demisit lapidem angularem eius,</VERS>
      <VERS vnumber="7">cum clamarent simul astra matutina,et iubilarent omnes filii Dei?</VERS>
      <VERS vnumber="8">Quis conclusit ostiis mare,quando erumpebat quasi de visceribus procedens,</VERS>
      <VERS vnumber="9">cum ponerem nubem vestimentum eiuset caligine illud quasi fascia obvolverem?</VERS>
      <VERS vnumber="10">Definivi illud terminis meiset posui vectem et ostia</VERS>
      <VERS vnumber="11">et dixi: Usque huc venies et non procedes ampliuset hic confringes tumentes fluctus tuos.</VERS>
      <VERS vnumber="12">Numquid in diebus tuis praecepisti diluculoet assignasti aurorae locum suum,</VERS>
      <VERS vnumber="13">et, cum extrema terrae teneres,excussi sunt impii ex ea?</VERS>
      <VERS vnumber="14">Vertetur in lutum signatumet stabit sicut vestimentum.</VERS>
      <VERS vnumber="15">Cohibetur ab impiis lux sua,et brachium excelsum confringetur.</VERS>
      <VERS vnumber="16">Numquid ingressus es scaturigines mariset in novissimis abyssi deambulasti?</VERS>
      <VERS vnumber="17">Numquid apertae sunt tibi portae mortis,et ostia tenebrosa vidisti?</VERS>
      <VERS vnumber="18">Numquid considerasti latitudinem terrae?Indica mihi, si nosti omnia:</VERS>
      <VERS vnumber="19">In qua via lux habitet,et tenebrarum quis locus sit;</VERS>
      <VERS vnumber="20">ut ducas unumquodque ad terminos suoset intellegas semitas domus eius?</VERS>
      <VERS vnumber="21">Novisti, nam tunc natus eras,et numerus dierum tuorum multus!</VERS>
      <VERS vnumber="22">Numquid ingressus es thesauros nivisaut thesauros grandinis aspexisti,</VERS>
      <VERS vnumber="23">quae praeparavi in tempus angustiae,in diem pugnae et belli?</VERS>
      <VERS vnumber="24">Per quam viam spargitur lux,diffunditur ventus urens super terram?</VERS>
      <VERS vnumber="25">Quis dedit vehementissimo imbri cursumet viam fulmini tonanti,</VERS>
      <VERS vnumber="26">ut plueret super terram absque homine,in deserto, ubi nullus mortalium commoratur,</VERS>
      <VERS vnumber="27">ut impleret inviam et desolatamet produceret herbas in terra arida?</VERS>
      <VERS vnumber="28">Quis est pluviae pater,vel quis genuit stillas roris?</VERS>
      <VERS vnumber="29">De cuius sinu egressa est glacies,et pruinam de caelo quis genuit?</VERS>
      <VERS vnumber="30">In similitudinem lapidis aquae durantur,et superficies abyssi constringitur.</VERS>
      <VERS vnumber="31">Numquid coniungere valebis nexus stellarum Pleiadumaut funiculum Arcturi poteris solvere?</VERS>
      <VERS vnumber="32">Numquid produces Coronam in tempore suoet Ursam cum filiis ducis tu?</VERS>
      <VERS vnumber="33">Numquid nosti leges caeliet pones scripturam eius in terra?</VERS>
      <VERS vnumber="34">Numquid elevabis in nebula vocem tuam,et impetus aquarum operiet te?</VERS>
      <VERS vnumber="35">Numquid mittes fulgura, et ibuntet dicent tibi: "Adsumus!"?</VERS>
      <VERS vnumber="36">Quis posuit in visceribus ibis sapientiam,vel quis dedit gallo intellegentiam?</VERS>
      <VERS vnumber="37">Quis recensebit nubes in sapientia,et utres caeli quis declinabit,</VERS>
      <VERS vnumber="38">quando funditur pulvis in solidum,et glebae compinguntur?</VERS>
      <VERS vnumber="39">Numquid capies leaenae praedamet animam catulorum eius implebis,</VERS>
      <VERS vnumber="40">quando cubant in antriset in specubus insidiantur?</VERS>
      <VERS vnumber="41">Quis praeparat corvo escam suam,quando pulli eius clamant ad Deum vagantes,eo quod non habeant cibos?</VERS>
    </CHAPTER>
    <CHAPTER cnumber="39">
      <VERS vnumber="1">Numquid nosti tempus partus ibicum in petrisvel parturientes cervas observasti?</VERS>
      <VERS vnumber="2">Dinumerasti menses conceptus earumet scisti tempus partus earum?</VERS>
      <VERS vnumber="3">Incurvantur ad fetum et pariuntet fetus suos emittunt.</VERS>
      <VERS vnumber="4">Impinguantur filii earum et adolescunt in campo,egrediuntur et non revertuntur ad eas.</VERS>
      <VERS vnumber="5">Quis dimisit onagrum liberum,et vincula ipsius quis solvit?</VERS>
      <VERS vnumber="6">Cui dedi in solitudine domumet tabernacula eius in terra salsuginis.</VERS>
      <VERS vnumber="7">Contemnit multitudinem civitatis,clamorem exactoris non audit.</VERS>
      <VERS vnumber="8">Explorat montes pascuae suaeet virentia quaeque perquirit.</VERS>
      <VERS vnumber="9">Numquid volet taurus ferus servire tibiaut morabitur ad praesepe tuum?</VERS>
      <VERS vnumber="10">Numquid alligabis taurum ferum ad arandum loro tuo,aut confringet glebas vallium post te?</VERS>
      <VERS vnumber="11">Numquid fiduciam habebis in magna fortitudine eiuset derelinques ei labores tuos?</VERS>
      <VERS vnumber="12">Numquid credes illi quod revertaturet sementem in aream tuam congreget?</VERS>
      <VERS vnumber="13">Ala struthionis laeta est,penna vero ciconiae et avolat.</VERS>
      <VERS vnumber="14">Quando derelinquit ova sua in terra,in pulvere calefiunt.</VERS>
      <VERS vnumber="15">Obliviscitur quod pes conculcet ea,aut bestia agri conterat.</VERS>
      <VERS vnumber="16">Duratur ad filios suos quasi non sint sui;frustra laborans nullo timore anxiatur.</VERS>
      <VERS vnumber="17">Privavit enim eam Deus sapientianec dedit illi intellegentiam.</VERS>
      <VERS vnumber="18">Cum tempus fuerit, in altum alas erigit,deridet equum et ascensorem eius.</VERS>
      <VERS vnumber="19">Numquid praebebis equo fortitudinemaut circumdabis collo eius iubam?</VERS>
      <VERS vnumber="20">Numquid suscitabis eum quasi locustas?Gloria hinnitus eius terror;</VERS>
      <VERS vnumber="21">vallem ungula fodit, exsultat audacter,in occursum pergit armatis.</VERS>
      <VERS vnumber="22">Contemnit pavorem nec territurneque cedit gladio.</VERS>
      <VERS vnumber="23">Super ipsum sonabit pharetra,micat hasta et acinaces.</VERS>
      <VERS vnumber="24">Fervens et fremens sorbet terramnec consistet, cum tubae sonaverit clangor.</VERS>
      <VERS vnumber="25">Ubi audierit bucinam, dicit: "Uah!".Procul odoratur bellum,exhortationem ducum et ululatum exercitus.</VERS>
      <VERS vnumber="26">Numquid per sapientiam tuam plumescit accipiter,expandens alas suas ad austrum?</VERS>
      <VERS vnumber="27">Numquid ad praeceptum tuum elevabitur aquilaet in arduis ponet nidum suum?</VERS>
      <VERS vnumber="28">In petris manetet in praeruptis silicibus commoraturatque in culmine et arce.</VERS>
      <VERS vnumber="29">Inde contemplatur escam,et de longe oculi eius prospiciunt.</VERS>
      <VERS vnumber="30">Pulli eius lambent sanguinem;et, ubicumque cadaver fuerit, statim adest ".</VERS>
    </CHAPTER>
    <CHAPTER cnumber="40">
      <VERS vnumber="1">Et respondens Dominus locutus est ad Iob:</VERS>
      <VERS vnumber="2">" Numquid contendit cum Omnipotente reprehensor?Qui arguit Deum, debet respondere ad ea ".</VERS>
      <VERS vnumber="3">Respondens autem Iob Domino dixit:</VERS>
      <VERS vnumber="4">" Ecce leviter locutus sum, quid respondebo tibi?Manum meam ponam super os meum.</VERS>
      <VERS vnumber="5">Unum locutus sum, quod non repetam,et alterum, quibus ultra non addam ".</VERS>
      <VERS vnumber="6">Respondens autem Dominus Iob de turbine dixit:</VERS>
      <VERS vnumber="7">" Accinge sicut vir lumbos tuos;interrogabo te, et edoce me.</VERS>
      <VERS vnumber="8">Numquid irritum facies iudicium meumet condemnabis me, ut tu iustificeris?</VERS>
      <VERS vnumber="9">Et si habes brachium sicut Deuset si voce simili tonas?</VERS>
      <VERS vnumber="10">Circumda tibi decorem et sublimitatem;gloria et decore induere.</VERS>
      <VERS vnumber="11">Effunde vehementiam furoris tuiet respiciens omnem arrogantem humilia.</VERS>
      <VERS vnumber="12">Respice cunctos superbos et confunde eoset contere impios in loco suo.</VERS>
      <VERS vnumber="13">Absconde eos in pulvere simulet facies eorum claude in fovea;</VERS>
      <VERS vnumber="14">et ego confiteborquod salvare te possit dextera tua.</VERS>
      <VERS vnumber="15">Ecce Behemoth, quem feci tecum;fenum quasi bos comedit.</VERS>
      <VERS vnumber="16">Fortitudo eius in lumbis eius,et virtus illius in umbilico ventris eius.</VERS>
      <VERS vnumber="17">Stringit caudam suam quasi cedrum,nervi femorum eius perplexi sunt.</VERS>
      <VERS vnumber="18">Ossa eius velut fistulae aeris,cartilago illius quasi laminae ferreae.</VERS>
      <VERS vnumber="19">Ipse est principium viarum Dei;qui fecit eum, applicabit gladium eius.</VERS>
      <VERS vnumber="20">Huic montes tributum ferunt,omnes bestiae agri ludunt ibi.</VERS>
      <VERS vnumber="21">Sub lotis silvestribus dormit,in secreto calami et in locis umentibus;</VERS>
      <VERS vnumber="22">loti silvestres umbra eum protegunt,circumdant eum salices torrentis.</VERS>
      <VERS vnumber="23">Si fluvius intumescat, non tremit;securus est, si prorumpat fluctus ad os eius.</VERS>
      <VERS vnumber="24">In oculis eius quis capiet eumet in sudibus perforabit nares eius?</VERS>
      <VERS vnumber="25">An extrahere poteris Leviathan hamoet fune ligabis linguam eius?</VERS>
      <VERS vnumber="26">Numquid pones iuncum in naribus eiusaut spina perforabis maxillam eius?</VERS>
      <VERS vnumber="27">Numquid multiplicabit ad te precesaut loquetur tibi mollia?</VERS>
      <VERS vnumber="28">Numquid feriet tecum pactum,et accipies eum servum sempiternum?</VERS>
      <VERS vnumber="29">Numquid illudes ei quasi aviaut ligabis eum pro puellis tuis?</VERS>
      <VERS vnumber="30">Speculabuntur super eum socii,divident illum negotiatores?</VERS>
      <VERS vnumber="31">Numquid implebis telis pellem eiuset iaculo hamato piscium caput illius?</VERS>
      <VERS vnumber="32">Pone super eum manum tuam;memento belli nec ultra addas.</VERS>
    </CHAPTER>
    <CHAPTER cnumber="41">
      <VERS vnumber="1">Ecce spes eius frustrabitur eum,et aspectu eius praecipitabitur.</VERS>
      <VERS vnumber="2">Nemo tam audax, ut suscitet eum.Quis enim resistere potest vultui eius?</VERS>
      <VERS vnumber="3">Quis eum aggressus est et salvus fuit?Sub omni caelo quisnam?</VERS>
      <VERS vnumber="4">Non tacebo super membra eiuset eloquar robur et gratiam struis.</VERS>
      <VERS vnumber="5">Quis revelabit faciem indumenti eius,et duplicia mandibulae eius quis intrabit?</VERS>
      <VERS vnumber="6">Portas vultus eius quis aperiet?Per gyrum dentium eius formido.</VERS>
      <VERS vnumber="7">Corpus illius quasi scuta fusilia,compactum sigillo siliceo:</VERS>
      <VERS vnumber="8">unum uni coniungitur,et ne spiraculum quidem incedit per ea;</VERS>
      <VERS vnumber="9">unum alteri adhaeret,et tenentes se nequaquam separantur.</VERS>
      <VERS vnumber="10">Sternutatio eius favillae ignis,et oculi eius ut palpebrae diluculi.</VERS>
      <VERS vnumber="11">De ore eius lampades procedunt,sicut scintillae ignis emittuntur.</VERS>
      <VERS vnumber="12">De naribus eius procedit fumus,sicut ollae succensae atque ferventis.</VERS>
      <VERS vnumber="13">Halitus eius prunas ardere facit,et flamma de ore eius egreditur.</VERS>
      <VERS vnumber="14">In collo eius morabitur fortitudo,et faciem eius praecedit angor.</VERS>
      <VERS vnumber="15">Palearia eius cohaerentia sibicompressa non moventur.</VERS>
      <VERS vnumber="16">Cor eius induratur tamquam lapiset duratur quasi mola inferior.</VERS>
      <VERS vnumber="17">Cum surrexerit, tremunt forteset ab undis retrorsum convertuntur.</VERS>
      <VERS vnumber="18">Qui impegerit in eum, gladius eius non stabitnec hasta neque pilum neque thorax;</VERS>
      <VERS vnumber="19">reputat enim quasi paleas ferrumet quasi lignum putridum aes.</VERS>
      <VERS vnumber="20">Non fugat eum vir sagittarius,in stipulam versi sunt ei lapides fundae.</VERS>
      <VERS vnumber="21">Quasi stipulam aestimat fustemet deridet vibrantem acinacem.</VERS>
      <VERS vnumber="22">Sub ipso acumina testae,et sternit tribula super lutum.</VERS>
      <VERS vnumber="23">Fervescere facit quasi ollam profundumet mare ponit quasi vas unguentarium.</VERS>
      <VERS vnumber="24">Post se illuminat semitam,aestimatur abyssus quasi canescens.</VERS>
      <VERS vnumber="25">Non est super terram potestas, quae comparetur ei,qui factus est, ut nullum timeret.</VERS>
      <VERS vnumber="26">Omne sublime videt:ipse est rex super universos filios superbiae ".</VERS>
    </CHAPTER>
    <CHAPTER cnumber="42">
      <VERS vnumber="1">Respondens autem Iob Domino dixit:</VERS>
      <VERS vnumber="2">" Scio quia omnia potes,et nulla te latet cogitatio.</VERS>
      <VERS vnumber="3">Quis est iste, qui celat consiliumabsque scientia?Ideo insipienter locutus sumet mirabilia, quae excederent scientiam meam.</VERS>
      <VERS vnumber="4">Audi, et ego loquar;interrogabo te, et responde mihi.</VERS>
      <VERS vnumber="5">Auditu auris audivi te;nunc autem oculus meus videt te.</VERS>
      <VERS vnumber="6">Idcirco ipse me reprehendoet ago paenitentiam in favilla et cinere ".</VERS>
      <VERS vnumber="7">Postquam autem locutus est Dominus verba haec ad Iob, dixit ad Eliphaz Themanitem: " Iratus est furor meus in te et in duos amicos tuos, quoniam non estis locuti coram me rectum sicut servus meus Iob.</VERS>
      <VERS vnumber="8">Sumite ergo vobis septem tauros et septem arietes et ite ad servum meum Iob et offerte holocaustum pro vobis; Iob autem servus meus orabit pro vobis. Faciem eius suscipiam, ut non vobis imputetur stultitia; neque enim locuti estis ad me recta sicut servus meus Iob ".</VERS>
      <VERS vnumber="9">Abierunt ergo Eliphaz Themanites et Baldad Suhites et Sophar Naamathites et fecerunt, sicut locutus fuerat Dominus ad eos, et suscepit Dominus faciem Iob.</VERS>
      <VERS vnumber="10">Dominus vertit sortem Iob, cum oraret ille pro amicis suis; et addidit Dominus omnia, quaecumque fuerant Iob, duplicia.</VERS>
      <VERS vnumber="11">Venerunt autem ad eum omnes fratres sui et universae sorores suae et cuncti, qui noverant eum prius; et comederunt cum eo panem in domo eius et moverunt super eum caput et consolati sunt eum super omni malo, quod intulerat Dominus super eum; et dederunt ei unusquisque argenteum unum et inaurem auream unam.</VERS>
      <VERS vnumber="12">Dominus autem benedixit novissimis Iob magis quam principio eius; et facta sunt ei quattuordecim milia ovium et sex milia camelorum et mille iuga boum et mille asinae.</VERS>
      <VERS vnumber="13">Et fuerunt ei septem filii et tres filiae;</VERS>
      <VERS vnumber="14">et vocavit nomen unius Columbam et nomen secundae Cassiam et nomen tertiae Cornustibii.</VERS>
      <VERS vnumber="15">Non sunt autem inventae mulieres speciosae sicut filiae Iob in universa terra; deditque eis pater suus hereditatem inter fratres earum.</VERS>
      <VERS vnumber="16">Vixit autem Iob post haec centum quadraginta annis et vidit filios suos et filios filiorum suorum usque ad quartam generationem; et mortuus est senex et plenus dierum.</VERS>
    </CHAPTER>
  </BIBLEBOOK>
</XMLBIBLE>
