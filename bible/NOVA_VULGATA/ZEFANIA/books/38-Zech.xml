<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="38" bname="Zacharias">
    <CHAPTER cnumber="1">
      <VERS vnumber="1">In mense octavo, in anno se cundo Darii, factum est verbum Domini ad Zachariam filium Barachiae filii Addo prophetam dicens:</VERS>
      <VERS vnumber="2">" Iratus est Dominus super patres vestros iracundia.</VERS>
      <VERS vnumber="3">Et dices ad eos: Haec dicit Dominus exercituum: Convertimini ad me, ait Dominus exercituum; et convertar ad vos, dicit Dominus exercituum.</VERS>
      <VERS vnumber="4">Ne sitis sicut patres vestri, ad quos clamabant prophetae priores dicentes: Haec dicit Dominus exercituum: Convertimini de viis vestris malis et de cogitationibus vestris malis; et non audierunt neque attenderunt ad me, dicit Dominus.</VERS>
      <VERS vnumber="5">Patres vestri ubi sunt? Et prophetae numquid in sempiternum vivent?</VERS>
      <VERS vnumber="6">Verumtamen verba mea et praecepta mea, quae mandavi servis meis prophetis, numquid non attigerunt patres vestros? Et conversi sunt et dixerunt: "Sicut cogitavit Dominus exercituum facere nobis, secundum vias nostras et secundum adinventiones nostras fecit nobis" ".</VERS>
      <VERS vnumber="7">In die vicesima et quarta undecimi mensis, qui est mensis Sabath, in anno secundo Darii, factum est verbum Domini ad Zachariam filium Barachiae filii Addo prophetam dicens:</VERS>
      <VERS vnumber="8">" Vidi per noctem, et ecce vir sedens super equum rufum et ipse stabat inter myrteta, quae erant in profundo; et post eum equi rufi, fulvi et albi.</VERS>
      <VERS vnumber="9">Et dixi: "Quid sunt isti, domine mi?". Et dixit ad me angelus, qui loquebatur in me: "Ego ostendam tibi quid sint isti".</VERS>
      <VERS vnumber="10">Et respondit vir, qui stabat inter myrteta, et dixit: "Isti sunt quos misit Dominus, ut perambularent terram".</VERS>
      <VERS vnumber="11">Et responderunt angelo Domini, qui stabat inter myrteta, et dixerunt: Perambulavimus terram, et ecce omnis terra habitatur et quiescit".</VERS>
      <VERS vnumber="12">Et respondit angelus Domini et dixit: "Domine exercituum, usquequo tu non misereberis Ierusalem et urbium Iudae, quibus iratus es? Iste septuagesimus annus est!".</VERS>
      <VERS vnumber="13">Et respondit Dominus angelo, qui loquebatur in me verba bona, verba consolatoria.</VERS>
      <VERS vnumber="14">Et dixit ad me angelus, qui loquebatur in me: "Clama dicens: Haec dixit Dominus exercituum: Zelatus sum Ierusalem et Sion zelo magno,</VERS>
      <VERS vnumber="15">sed ira magna ego irascor super gentes opulentas, quia ego iratus sum parum, ipsi vero adiuverunt in malum.</VERS>
      <VERS vnumber="16">Propterea haec dicit Dominus: Revertar ad Ierusalem in misericordiis. Domus mea aedificabitur in ea, ait Dominus exercituum, et perpendiculum extendetur super Ierusalem.</VERS>
      <VERS vnumber="17">Adhuc clama dicens: Haec dicit Dominus exercituum: Adhuc affluent civitates meae bonis, et consolabitur adhuc Dominus Sion et eliget adhuc Ierusalem".</VERS>
    </CHAPTER>
    <CHAPTER cnumber="2">
      <VERS vnumber="1">Et levavi oculos meos et vidi, et ecce quattuor cornua;</VERS>
      <VERS vnumber="2">et dixi ad angelum, qui loquebatur in me: "Quid sunt haec?". Et dixit ad me: "Haec sunt cornua, quae ventilaverunt Iudam et Israel et Ierusalem".</VERS>
      <VERS vnumber="3">Et ostendit mihi Dominus quattuor fabros;</VERS>
      <VERS vnumber="4">et dixi: "Quid isti veniunt facere?". Qui respondit dicens: "Haec sunt cornua, quae ventilaverunt Iudam per singulos viros, ut nemo eorum levaret caput suum; et venerunt isti deterrere ea, ut deiciant cornua gentium, quae levaverunt cornu super terram Iudae, ut dispergerent eam".</VERS>
      <VERS vnumber="5">Et levavi oculos meos et vidi; et ecce vir, et in manu eius funiculus mensorum.</VERS>
      <VERS vnumber="6">Et dixi: "Quo tu vadis?". Et dixit ad me: "Ut metiar Ierusalem et videam, quanta sit latitudo eius et quanta longitudo eius".</VERS>
      <VERS vnumber="7">Et ecce angelus, qui loquebatur in me, egrediebatur, et angelus alius egrediebatur in occursum eius;</VERS>
      <VERS vnumber="8">et dixit ad eum: "Curre, loquere ad puerum istum dicens: Absque muris habitabitur Ierusalem prae multitudine hominum et iumentorum in medio eius.</VERS>
      <VERS vnumber="9">Et ego ero ei, ait Dominus, murus ignis in circuitu et in gloria ero in medio eius.</VERS>
      <VERS vnumber="10">Heu, heu! Fugite de terra aquilonis, dicit Dominus, quoniam in quattuor ventos caeli dispersi vos, dicit Dominus.</VERS>
      <VERS vnumber="11">Heu, Sion, fuge, quae habitas apud filiam Babylonis!</VERS>
      <VERS vnumber="12">Quia haec dicit Dominus exercituum, cuius gloria misit me ad gentes, quae spoliaverunt vos: Qui tetigerit vos, tangit pupillam oculi mei.</VERS>
      <VERS vnumber="13">Quia ecce ego levo manum meam super eos, et erunt praeda servorum suorum; et cognoscetis quia Dominus exercituum misit me.</VERS>
      <VERS vnumber="14">Iubila et laetare, filia Sion,quia ecce ego venioet habitabo in medio tui,ait Dominus.</VERS>
      <VERS vnumber="15">Et applicabuntur gentes multaead Dominum in die illaet erunt ei in populum.Et habitabo in medio tui,et scies quia Dominus exercituummisit me ad te.</VERS>
      <VERS vnumber="16">Et possidebit Dominus Iudampartem suam super terram sanctamet eliget adhuc Ierusalem.</VERS>
      <VERS vnumber="17">Sileat omnis caro a facie Domini,quia consurrexit de habitaculo sancto suo".</VERS>
    </CHAPTER>
    <CHAPTER cnumber="3">
      <VERS vnumber="1">Et ostendit mihi Iesua sacer dotem magnum stantem coram angelo Domini; et Satan stabat a dextris eius, ut adversaretur ei.</VERS>
      <VERS vnumber="2">Et dixit angelus Domini ad Satan: "Increpet Dominus in te, Satan! Et increpet Dominus in te, qui elegit Ierusalem! Numquid non iste torris est erutus de igne?".</VERS>
      <VERS vnumber="3">Et Iesua erat indutus vestibus sordidis et stabat ante faciem angeli.</VERS>
      <VERS vnumber="4">Qui respondit et ait ad eos, qui stabant coram se, dicens: "Auferte vestimenta sordida ab eo". Et dixit ad eum: "Ecce, abstuli a te iniquitatem tuam; induam te mutatoriis".</VERS>
      <VERS vnumber="5">Et dixit: "Ponite cidarim mundam super caput eius". Et posuerunt cidarim mundam super caput eius et induerunt eum vestibus; et angelus Domini stabat.</VERS>
      <VERS vnumber="6">Et contestabatur angelus Domini Iesua dicens:</VERS>
      <VERS vnumber="7">"Haec dicit Dominus exercituum: Si in viis meis ambulaveris et ministerium meum custodieris, tu quoque iudicabis domum meam et custodies atria mea; et dabo tibi accessum inter eos, qui nunc hic assistunt.</VERS>
      <VERS vnumber="8">Audi, Iesua sacerdos magne, tu et amici tui, qui sedent coram te, quia viri portendentes sunt: Ecce enim ego adduco servum meum Germen.</VERS>
      <VERS vnumber="9">Quia ecce lapis, quem dedi coram Iesua: super lapidem unum septem oculi sunt; ecce ego caelabo sculpturam eius, ait Dominus exercituum, et auferam iniquitatem terrae illius in die una.</VERS>
      <VERS vnumber="10">In die illa, oraculum Domini exercituum, vocabit vir amicum suum subter vitem et subter ficum".</VERS>
    </CHAPTER>
    <CHAPTER cnumber="4">
      <VERS vnumber="1">Et reversus est angelus, qui loquebatur in me, et excitavit me quasi virum, qui excitatur de somno suo.</VERS>
      <VERS vnumber="2">Et dixit ad me: "Quid tu vides?". Et dixi: "Vidi: et ecce candelabrum aureum totum, et ampulla super caput ipsius, et septem lucernae eius super illud, et septena infusoria lucernis, quae erant super caput eius.</VERS>
      <VERS vnumber="3">Et duae olivae super illud, una a dextris ampullae et una a sinistris eius".</VERS>
      <VERS vnumber="4">Et respondi et aio ad angelum, qui loquebatur in me, dicens: "Quid sunt haec, domine mi?".</VERS>
      <VERS vnumber="5">Et respondit angelus, qui loquebatur in me, et dixit ad me: "Numquid nescis quid sunt haec?". Et dixi: "Non, domine mi".</VERS>
      <VERS vnumber="6">Et respondit et ait ad me dicens: "Hoc est verbum Domini ad Zorobabel dicens: Non in exercitu nec in robore sed in spiritu meo, dicit Dominus exercituum.</VERS>
      <VERS vnumber="7">Quis tu, mons magne, coram Zorobabel? Eris in planum. Et educet lapidem primarium inter clamores: Quam venustus!</VERS>
      <VERS vnumber="8">Et factum est verbum Domini ad me dicens:</VERS>
      <VERS vnumber="9">Manus Zorobabel fundaverunt domum istam et manus eius perficient eam, et scietis quia Dominus exercituum misit me ad vos.</VERS>
      <VERS vnumber="10">Quis enim despexit diem initiorum parvorum? Et laetabuntur et videbunt lapidem stanneum in manu Zorobabel. Septem illae oculi sunt Domini, qui discurrunt in universa terra".</VERS>
      <VERS vnumber="11">Et respondi et dixi ad eum: "Quid sunt duae olivae istae ad dexteram candelabri et ad sinistram eius?".</VERS>
      <VERS vnumber="12">Et respondi secundo et dixi ad eum: "Quid sunt duo rami olivarum, qui duabus fistulis aureis effundunt ex se aurum?".</VERS>
      <VERS vnumber="13">Et ait ad me dicens: "Numquid nescis quid sunt haec?". Et dixi: "Non, domine mi".</VERS>
      <VERS vnumber="14">Et dixit: "Isti sunt duo filii olei, qui assistunt Dominatori universae terrae".</VERS>
    </CHAPTER>
    <CHAPTER cnumber="5">
      <VERS vnumber="1">Et conversus sum et levavi ocu los meos et vidi: et ecce volu men volans.</VERS>
      <VERS vnumber="2">Et dixit ad me: "Quid tu vides?". Et dixi: "Ego video volumen volans; longitudo eius viginti cubitorum et latitudo eius decem cubitorum".</VERS>
      <VERS vnumber="3">Et dixit ad me: "Haec est maledictio, quae egreditur super faciem omnis terrae; quia omnis fur hinc iuxta illud expurgatur, et omnis periurus illinc iuxta illud expurgatur.</VERS>
      <VERS vnumber="4">Educo illud, dicit Dominus exercituum, et veniet ad domum furis et ad domum iurantis in nomine meo mendaciter; et commorabitur in medio domus eius, et consumet eam et ligna eius et lapides eius".</VERS>
      <VERS vnumber="5">Et egressus est angelus, qui loquebatur in me, et dixit ad me: "Leva, quaeso, oculos tuos et vide. Quid est hoc, quod egreditur?".</VERS>
      <VERS vnumber="6">Et dixi: "Quidnam est?". Et ait: "Haec est epha egrediens". Et dixit: Hoc est peccatum eorum in universa terra".</VERS>
      <VERS vnumber="7">Et ecce operculum plumbi elevatum est, et ecce mulier una sedens in medio ephae.</VERS>
      <VERS vnumber="8">Et dixit: "Haec est impietas". Et proiecit eam in epham et misit massam plumbeam in os eius.</VERS>
      <VERS vnumber="9">Et levavi oculos meos et vidi: et ecce duae mulieres egredientes, et ventus in alis earum, et habebant alas quasi alas milvi; et levaverunt epham inter terram et caelum.</VERS>
      <VERS vnumber="10">Et dixi ad angelum, qui loquebatur in me: "Quo istae deferunt epham?".</VERS>
      <VERS vnumber="11">Et dixit ad me: "Ut aedificetur ei domus in terra Sennaar; et, postquam constructa fuerit, ponetur ibi super basem suam".</VERS>
    </CHAPTER>
    <CHAPTER cnumber="6">
      <VERS vnumber="1">Et rursus levavi oculos meos et vidi: et ecce quattuor quadrigae egredientes de medio duorum montium; et montes, montes aerei.</VERS>
      <VERS vnumber="2">In quadriga prima equi rufi, et in quadriga secunda equi nigri,</VERS>
      <VERS vnumber="3">et in quadriga tertia equi albi, et in quadriga quarta equi varii.</VERS>
      <VERS vnumber="4">Et respondi et dixi ad angelum, qui loquebatur in me: "Quid sunt haec, domine mi?".</VERS>
      <VERS vnumber="5">Et respondit angelus et ait ad me: "Isti sunt quattuor venti caeli, qui egrediuntur, postquam steterunt coram Dominatore omnis terrae".</VERS>
      <VERS vnumber="6">In qua erant equi nigri, egrediebantur in terram aquilonis, et albi egressi sunt post eos, et varii egressi sunt ad terram austri.</VERS>
      <VERS vnumber="7">Et equi fortes exierunt et quaerebant ire et discurrere per terram. Et dixit: "Ite, perambulate terram". Et perambulaverunt terram.</VERS>
      <VERS vnumber="8">Et vocavit me et locutus est ad me dicens: "Ecce, qui egrediuntur in terram aquilonis requiescere fecerunt spiritum meum in terra aquilonis".</VERS>
      <VERS vnumber="9">Et factum est verbum Domini ad me dicens:</VERS>
      <VERS vnumber="10">"Sume ab his, qui de captivitate sunt, ab Holdai et a Thobia et ab Iedaia, et venies tu in die illa et intrabis domum Iosiae filii Sophoniae, qui venerunt de Babylone.</VERS>
      <VERS vnumber="11">Et sumes argentum et aurum et facies coronam et pones in capite Iesua filii Iosedec, sacerdotis magni,</VERS>
      <VERS vnumber="12">et loqueris ad eum dicens: Haec ait Dominus exercituum dicens: Ecce vir, Germen nomen eius; et in loco suo aliquid germinabit et aedificabit templum Domini.</VERS>
      <VERS vnumber="13">Et ipse exstruet templum Domini; et ipse portabit gloriam et sedebit et dominabitur super solio suo; et erit sacerdos ad dexteram eius, et consilium pacis erit inter illos duos.</VERS>
      <VERS vnumber="14">Et corona erit Helem et Thobiae et Iedaiae et Hen filio Sophoniae memoriale in templo Domini.</VERS>
      <VERS vnumber="15">Et qui procul sunt, venient et aedificabunt in templo Domini; et scietis quia Dominus exercituum misit me ad vos. Erit autem hoc, si oboedieritis voci Domini Dei vestri" ".</VERS>
    </CHAPTER>
    <CHAPTER cnumber="7">
      <VERS vnumber="1">Et factum est in anno quarto Darii regis, factum est verbum Domini ad Zachariam in quarta mensis noni, qui est Casleu.</VERS>
      <VERS vnumber="2">Et Bethel miserat Sarasar et Regemmelech et viros, qui erant cum eo, ad deprecandam faciem Domini,</VERS>
      <VERS vnumber="3">ut dicerent sacerdotibus domus Domini exercituum et prophetis loquentes: Numquid flendum est mihi in quinto mense vel ieiunandum, sicut iam feci multis annis? ".</VERS>
      <VERS vnumber="4">Et factum est verbum Domini exercituum ad me dicens:</VERS>
      <VERS vnumber="5">" Loquere ad omnem populum terrae et ad sacerdotes dicens: Cum ieiunaretis et plangeretis in quinto et septimo mense per hos septuaginta annos, numquid revera ieiunastis mihi?</VERS>
      <VERS vnumber="6">Et cum comedistis et bibistis, numquid non vobis comedistis et vobismetipsis bibistis?</VERS>
      <VERS vnumber="7">Numquid non sunt verba, quae locutus est Dominus in manu prophetarum priorum, cum adhuc Ierusalem habitaretur et esset opulenta, ipsa et urbes in circuitu eius, et Nageb habitaretur simul cum Sephela? ".</VERS>
      <VERS vnumber="8">Et factum est verbum Domini ad Zachariam dicens:</VERS>
      <VERS vnumber="9">" Haec ait Dominus exercituum dicens: Iudicium verum iudicate et misericordiam et miserationes facite unusquisque cum fratre suo;</VERS>
      <VERS vnumber="10">et viduam et pupillum et advenam et pauperem nolite calumniari, et malum unusquisque contra fratrem suum nolite cogitare in corde vestro.</VERS>
      <VERS vnumber="11">Et noluerunt attendere; et opposuerunt dorsum rebelle et aures suas aggravaverunt, ne audirent.</VERS>
      <VERS vnumber="12">Et cor suum posuerunt adamantem, ne audirent legem et verba, quae misit Dominus exercituum in spiritu suo per manum prophetarum priorum, et facta est indignatio magna a Domino exercituum.</VERS>
      <VERS vnumber="13">Et factum est, sicut cum clamaret, et ipsi non audierunt, sic clamabunt, et non exaudiam, dicit Dominus exercituum.</VERS>
      <VERS vnumber="14">Et disperdam eos per omnes gentes, quas nesciunt; et terra desolata est post eos, ita ut non esset transiens et revertens. Et posuerunt terram desiderabilem in desertum ".</VERS>
    </CHAPTER>
    <CHAPTER cnumber="8">
      <VERS vnumber="1">Et factum est verbum Domini exercituum dicens:</VERS>
      <VERS vnumber="2">" Haec dicit Dominus exercituum:Zelatus sum Sion zelo magnoet ardore magno zelatus sum eam.</VERS>
      <VERS vnumber="3">Haec dicit Dominus: Reversus sum ad Sion et habitabo in medio Ierusalem; et vocabitur Ierusalem civitas Veritatis, et mons Domini exercituum mons Sanctitatis.</VERS>
      <VERS vnumber="4">Haec dicit Dominus exercituum: Adhuc sedebunt senes et anus in plateis Ierusalem et unusquisque cum baculo suo in manu sua prae multitudine dierum;</VERS>
      <VERS vnumber="5">et plateae civitatis complebuntur pueris et puellis ludentibus in plateis eius.</VERS>
      <VERS vnumber="6">Haec dicit Dominus exercituum: Si videbitur difficile in oculis reliquiarum populi huius in diebus illis, numquid etiam in oculis meis difficile erit?, dicit Dominus exercituum.</VERS>
      <VERS vnumber="7">Haec dicit Dominus exercituum:Ecce ego salvabo populum meum de terra orientiset de terra occasus solis:</VERS>
      <VERS vnumber="8">et adducam eos,et habitabunt in medio Ierusalem;et erunt mihi in populum,et ego ero eis in Deumin veritate et iustitia.</VERS>
      <VERS vnumber="9">Haec dicit Dominus exercituum: Confortentur manus vestrae, qui auditis in his diebus sermones istos per os prophetarum in die, qua fundata est domus Domini exercituum, ut templum aedificaretur.</VERS>
      <VERS vnumber="10">Siquidem ante dies istosmerces hominis non erat,nec merces iumenti erat,neque introeunti neque exeuntierat pax prae tribulatione;et dimisi omnes homines,unumquemque contra proximum suum.</VERS>
      <VERS vnumber="11">Nunc autem non iuxta dies priores ego sumreliquiis populi huius,dicit Dominus exercituum;</VERS>
      <VERS vnumber="12">sed semen pacis erit:vinea dabit fructum suum,et terra dabit proventum suum,et possidere faciamreliquias populi huiusuniversa haec.</VERS>
      <VERS vnumber="13">Et erit: sicut eratis maledictio in gentibus, domus Iudae et domus Israel, sic salvabo vos, et eritis benedictio. Nolite timere; confortentur manus vestrae.</VERS>
      <VERS vnumber="14">Quia haec dicit Dominus exercituum: Sicut cogitavi, ut affligerem vos, cum ad iracundiam provocassent patres vestri me, dicit Dominus exercituum,</VERS>
      <VERS vnumber="15">et non sum misertus, sic conversus cogitavi in diebus istis, ut benefaciam Ierusalem et domui Iudae; nolite timere.</VERS>
      <VERS vnumber="16">Haec sunt ergo, quae facietis: Loquimini veritatem unusquisque cum proximo suo et iudicium pacis iudicate in portis vestris,</VERS>
      <VERS vnumber="17">et unusquisque malum contra amicum suum ne cogitetis in cordibus vestris et iuramentum mendax ne diligatis: omnia enim haec sunt quae odi, dicit Dominus.</VERS>
      <VERS vnumber="18">Et factum est verbum Domini exercituum ad me dicens:</VERS>
      <VERS vnumber="19">" Haec dicit Dominus exercituum: Ieiunium quarti et ieiunium quinti et ieiunium septimi et ieiunium decimi erit domui Iudae in gaudium et laetitiam et in sollemnitates praeclaras; veritatem tantum et pacem diligite.</VERS>
      <VERS vnumber="20">Haec dicit Dominus exercituum: Adhuc venient populi et habitatores civitatum magnarum,</VERS>
      <VERS vnumber="21">et ibunt habitatores unius ad alteram dicentes: "Eamus, ut deprecemur faciem Domini et quaeramus Dominum exercituum; vadam etiam ego".</VERS>
      <VERS vnumber="22">Et venient populi multi et gentes robustae ad quaerendum Dominum exercituum in Ierusalem et deprecandam faciem Domini.</VERS>
      <VERS vnumber="23">Haec dicit Dominus exercituum: In diebus illis apprehendent decem homines ex omnibus linguis gentium, apprehendent fimbriam viri Iudaei dicentes: "Ibimus vobiscum; audivimus enim quoniam Deus vobiscum est" ".</VERS>
    </CHAPTER>
    <CHAPTER cnumber="9">
      <VERS vnumber="1">Oraculum. Verbum Domini in terra Ha drachet Damasci requiei eius,quia Domini est oculus Aramsicut omnes tribus Israel.</VERS>
      <VERS vnumber="2">Emath quoque in terminis eiuset Tyrus et Sidon, quae sapiens est valde.</VERS>
      <VERS vnumber="3">Et aedificavit Tyrus munitionem suamet coacervavit argentum quasi pulveremet aurum ut lutum platearum.</VERS>
      <VERS vnumber="4">Ecce Dominus possidebit eamet percutiet in mari fortitudinem eius;et haec igni devorabitur.</VERS>
      <VERS vnumber="5">Videbit Ascalon et timebit,et Gaza dolore torquetur nimis,et Accaron, quoniam confusa est spes eius;et peribit rex de Gaza,et Ascalon non habitabitur.</VERS>
      <VERS vnumber="6">Et habitabit spurius in Azoto,et disperdam superbiam Philisthim.</VERS>
      <VERS vnumber="7">Et auferam sanguinem eius de ore eiuset abominationes eius de medio dentium eius,et relinquetur etiam ipse Deo nostro,et erit quasi dux in Iuda,et Accaron quasi Iebusaeus.</VERS>
      <VERS vnumber="8">Et circumdabo domum meam ut praesidiumcontra euntes et revertentes;et non transibit super eos ultra exactor,quia nunc vidi in oculis meis.</VERS>
      <VERS vnumber="9">Exsulta satis, filia Sion;iubila, filia Ierusalem.Ecce rex tuus venit tibiiustus et salvator ipse,pauper et sedens super asinumet super pullum filium asinae.</VERS>
      <VERS vnumber="10">Et disperdam currum ex Ephraimet equum de Ierusalem;et confringetur arcus belli,et loquetur pacem gentibus.Et imperium eius a mari usque ad mareet a flumine usque ad fines terrae.</VERS>
      <VERS vnumber="11">Tu quoque: in sanguine testamenti tuiextraho vinctos tuos de lacu,in quo non est aqua.</VERS>
      <VERS vnumber="12">Convertimini ad munitionem,vincti spei;hodie quoque annuntians:Duplicia reddam tibi.</VERS>
      <VERS vnumber="13">Nam extendi mihi Iudam quasi arcum,implevi Ephraim;et suscitabo filios tuos, Sion,super filios tuos, Graecia,et ponam te quasi gladium fortium.</VERS>
      <VERS vnumber="14">Et Dominus super eos videbitur,et exibit ut fulgur iaculum eius;et Dominus Deus in tuba canetet vadet in procellis austri.</VERS>
      <VERS vnumber="15">Dominus exercituum proteget eos;et devorabunt et conculcabunt lapides fundaeet bibent, agitabuntur quasi vinoet replebuntur ut phialae et quasi cornua altaris.</VERS>
      <VERS vnumber="16">Et salvabit eos Dominus Deus eorumin die illaut gregem populi sui,quia lapides coronaefulgebunt super terram eius.</VERS>
      <VERS vnumber="17">Quid enim bonum eius est,et quid pulchrum eius!Frumentum succrescere facit iuvenes,et mustum virgines.</VERS>
    </CHAPTER>
    <CHAPTER cnumber="10">
      <VERS vnumber="1">Petite a Domino pluviamin tempore pluviae serotinae.Dominus facit fulguraet pluviam imbris dabit eis,singulis herbam in agro.</VERS>
      <VERS vnumber="2">Quia theraphim loquuntur inania,et divini vident mendacium,et somnia loquuntur vana,vane consolantur;idcirco migrant quasi grex,affliguntur, quia non est eis pastor.</VERS>
      <VERS vnumber="3">Super pastores iratus est furor meus,et super hircos visitabo:certe visitat Dominus exercituumgregem suum, domum Iudae,et faciet eos quasi equum gloriae suaein bello.</VERS>
      <VERS vnumber="4">Ex ipso angulus,ex ipso paxillus,ex ipso arcus proelii,ex ipso egredietur omnis exactor simul.</VERS>
      <VERS vnumber="5">Et erunt quasi fortesconculcantes lutum viarum in proelioet bellabunt, quia Dominus cum eis; et confundentur ascensores equorum.</VERS>
      <VERS vnumber="6">Et confortabo domum Iudaeet domum Ioseph salvaboet reducam eos, quia miserebor eorum;et erunt, sicut non proiecissem eos:ego enim Dominus Deus eorum et exaudiam eos.</VERS>
      <VERS vnumber="7">Et erunt quasi fortes Ephraim,et laetabitur cor eorum quasi a vino,et filii eorum videbunt et laetabuntur,et exsultabit cor eorum in Domino.</VERS>
      <VERS vnumber="8">Sibilabo eis et congregabo illos,quia redemi eos,et multi erunt, sicut multi ante fuerant.</VERS>
      <VERS vnumber="9">Et seminabo eos in populis,et de longe recordabuntur mei;et alent filios suos et revertentur.</VERS>
      <VERS vnumber="10">Et reducam eos de terra Aegyptiet de Assyria congregabo eoset ad terram Galaad et Libani adducam eos,et non invenietur eis locus.</VERS>
      <VERS vnumber="11">Et transibunt per mare angustiae,et percutiet in mari fluctus,et exiccabuntur omnia profunda fluminis;et humiliabitur superbia Assyriae,et sceptrum Aegypti recedet.</VERS>
      <VERS vnumber="12">Confortabo eos in Domino,et in nomine eius ambulabunt ",dicit Dominus.</VERS>
    </CHAPTER>
    <CHAPTER cnumber="11">
      <VERS vnumber="1">Aperi, Libane, portas tuas,et comedat ignis cedros tuas.</VERS>
      <VERS vnumber="2">Ulula, abies, quia cecidit cedrus,quoniam magnifici vastati sunt;ululate, quercus Basan,quoniam corruit saltus impervius.</VERS>
      <VERS vnumber="3">Vox ululatus pastorum,quia vastata est magnificentia eorum;vox rugitus leonum,quoniam vastata est superbia Iordanis.</VERS>
      <VERS vnumber="4">Haec dicit Dominus Deus meus: " Pasce pecora occisionis.</VERS>
      <VERS vnumber="5">Quae, qui emunt, occidunt et non dolent; et, qui vendunt ea, dicunt: Benedictus Dominus! Dives factus sum". Et pastores eorum non miserentur eorum.</VERS>
      <VERS vnumber="6">Et ego non miserebor ultra super habitantes terram, dicit Dominus; ecce ego tradam homines, unumquemque in manu proximi sui et in manu regis sui; et concident terram, et non eruam de manu eorum ".</VERS>
      <VERS vnumber="7">Et ego pavi pecus occisionis pro mercatoribus gregis. Et assumpsi mihi duas virgas: unam vocavi Gratiam et alteram vocavi Funiculum; et pavi gregem.</VERS>
      <VERS vnumber="8">Et succidi tres pastores in mense uno, et taeduit eorum animam meam; siquidem et animam eorum taeduit mei.</VERS>
      <VERS vnumber="9">Et dixi: " Non pascam vos. Quae moritura est, moriatur; et, quae succidenda est, succidatur; et reliquae devorent unaquaeque carnem proximae suae ".</VERS>
      <VERS vnumber="10">Et tuli virgam meam, quae vocabatur Gratia, et abscidi eam, ut irritum facerem foedus meum, quod percussi cum omnibus populis.</VERS>
      <VERS vnumber="11">Et irritum factum est in die illa; et cognoverunt mercatores gregis, qui observabant me, quia verbum Domini est.</VERS>
      <VERS vnumber="12">Et dixi ad eos: " Si bonum est in oculis vestris, afferte mercedem meam et, si non, quiescite ". Et appenderunt mercedem meam triginta siclos argenteos.</VERS>
      <VERS vnumber="13">Et dixit Dominus ad me: " Proice illud in thesaurum, decorum pretium, quo appretiatus sum ab eis ".Et tuli triginta siclos argenteos et proieci illos in domum Domini in thesaurum.</VERS>
      <VERS vnumber="14">Et praecidi virgam meam secundam, quae appellabatur Funiculus, ut dissolverem germanitatem inter Iudam et Israel.</VERS>
      <VERS vnumber="15">Et dixit Dominus ad me: Adhuc sume tibi vasa pastoris stulti;</VERS>
      <VERS vnumber="16">quia ecce ego suscitabo pastorem in terra,qui perituram ovem non visitabit,dispersam non quaeretet contritam non sanabitet stantem non sustinebitet carnes pinguium comedetet ungulas earum confringet.</VERS>
      <VERS vnumber="17">Vae stulto meo pastoriderelinquenti gregem!Gladius super brachium eiuset super oculum dextrum eius;brachium eius ariditate siccetur,et oculus dexter eius tenebrescens obscuretur ".</VERS>
    </CHAPTER>
    <CHAPTER cnumber="12">
      <VERS vnumber="1">Oraculum. Verbum Domini super Israel et super Iudam. Oraculum Domini, qui extendit caelum et fundat terram et fingit spiritum hominis in eo:</VERS>
      <VERS vnumber="2">" Ecce ego pono Ierusalem pateram crapulae omnibus populis in circuitu. Hoc erit in obsidione contra Ierusalem.</VERS>
      <VERS vnumber="3">Et erit: in die illa ponam Ierusalem lapidem portandum cunctis populis; omnes portantes eam concisione lacerabuntur, et colligentur adversus eam omnes gentes terrae.</VERS>
      <VERS vnumber="4">In die illa, dicit Dominus, percutiam omnem equum in stuporem et ascensorem eius in amentiam; et super domum Iudae aperiam oculos meos et omnem equum populorum percutiam caecitate.</VERS>
      <VERS vnumber="5">Et dicent duces Iudae in corde suo: "Robur habitantium Ierusalem est in Domino exercituum, Deo eorum".</VERS>
      <VERS vnumber="6">In die illa ponam duces Iudae sicut ollam ignis super ligna et sicut facem ignis super fenum; et devorabunt ad dexteram et ad sinistram omnes populos in circuitu, et habitabitur Ierusalem rursus in loco suo.</VERS>
      <VERS vnumber="7">Et salvabit Dominus prius tabernacula Iudae, ut non elevetur gloria domus David et gloria habitantium Ierusalem contra Iudam.</VERS>
      <VERS vnumber="8">In die illa proteget Dominus habitatores Ierusalem; et erit, qui offenderit ex eis in die illa quasi David, et domus David quasi Deus, sicut angelus Domini in conspectu eorum.</VERS>
      <VERS vnumber="9">Et erit: in die illa quaeram conterere omnes gentes, quae veniunt contra Ierusalem,</VERS>
      <VERS vnumber="10">et effundam super domum David et super habitatores Ierusalem spiritum gratiae et precum; et aspicient ad me. Quem confixerunt, plangent quasi planctu super unigenitum et dolebunt super eum, ut doleri solet super primogenitum.</VERS>
      <VERS vnumber="11">In die illa magnus erit planctus in Ierusalem sicut planctus Adadremmon in campo Mageddo;</VERS>
      <VERS vnumber="12">et planget terra, singulae familiae seorsum:familia domus David seorsumet mulieres eorum seorsum;familia domus Nathan seorsumet mulieres eorum seorsum;</VERS>
      <VERS vnumber="13">familia domus Levi seorsumet mulieres eorum seorsum;familia Semei seorsumet mulieres eorum seorsum;</VERS>
      <VERS vnumber="14">omnes reliquae familiae, singulae familiae seorsumet mulieres eorum seorsum.</VERS>
    </CHAPTER>
    <CHAPTER cnumber="13">
      <VERS vnumber="1">In die illa erit fons patens domui David et habitantibus Ierusalem pro peccatis et immunditia.</VERS>
      <VERS vnumber="2">Et erit in die illa, dicit Dominus exercituum, disperdam nomina idolorum de terra, et non memorabuntur ultra; et pseudoprophetas et spiritum immundum auferam de terra.</VERS>
      <VERS vnumber="3">Et erit: cum prophetaverit quispiam ultra, dicent ei pater eius et mater eius, qui genuerunt eum: "Non vives, quia mendacium locutus es in nomine Domini"; et configent eum pater eius et mater eius, qui genuerunt eum, cum prophetaverit.</VERS>
      <VERS vnumber="4">Et erit: in die illa confundentur prophetae, unusquisque ex visione sua, cum prophetaverit; nec operientur pallio saccino, ut mentiantur,</VERS>
      <VERS vnumber="5">sed dicet: "Non sum propheta; homo operans terram ego sum, quoniam terra est possessio mea ab adulescentia mea".</VERS>
      <VERS vnumber="6">Et dicetur ei: "Quid sunt plagae istae in medio manuum tuarum?". Et dicet: "His plagatus sum in domo eorum, qui diligebant me".</VERS>
      <VERS vnumber="7">Framea, suscitare super pastorem meumet super virum cohaerentem mihi,dicit Dominus exercituum.Percute pastorem, et dispergentur oves,et convertam manum meam contra parvulos.</VERS>
      <VERS vnumber="8">Et erit in omni terra,dicit Dominus:partes duae in ea dispergentur et deficient,et tertia pars relinquetur in ea;</VERS>
      <VERS vnumber="9">et ducam tertiam partem per ignemet purgabo eos, sicut purgatur argentum,et probabo eos, sicut probatur aurum:ipse vocabit nomen meum,et ego exaudiam eum.Dicam: Populus meus est ille;et ipse dicet: "Dominus est Deus meus".</VERS>
    </CHAPTER>
    <CHAPTER cnumber="14">
      <VERS vnumber="1">Ecce venit dies Domino, et dividentur spolia tua in me dio tui,</VERS>
      <VERS vnumber="2">et congregabo omnes gentes ad Ierusalem in proelium, et capietur civitas, et vastabuntur domus, et mulieres violabuntur; et egredietur media pars civitatis in captivitatem, et reliquum populi non auferetur ex urbe.</VERS>
      <VERS vnumber="3">Et egredietur Dominus et proeliabitur contra gentes illas, sicut proeliatus est in die certaminis.</VERS>
      <VERS vnumber="4">Et stabunt pedes eius in die illa super montem Olivarum, qui est contra Ierusalem ad orientem; et scindetur mons Olivarum ex media parte sui ad orientem et ad occidentem, praerupto grandi valde, et separabitur medium montis ad aquilonem et medium eius ad meridiem.</VERS>
      <VERS vnumber="5">Et fugietis ad vallem montium eorum, quoniam vallis montium pertinget usque ad Iasol; et fugietis, sicut fugistis a facie terraemotus in diebus Oziae regis Iudae, et veniet Dominus Deus meus, omnesque sancti cum eo.</VERS>
      <VERS vnumber="6">Erit: in die illa non erit lux sed frigus et gelu;</VERS>
      <VERS vnumber="7">et erit dies una, quae nota est Domino, non dies neque nox; et in tempore vesperi erit lux.</VERS>
      <VERS vnumber="8">Et erit: in die illa exibunt aquae vivae de Ierusalem, medium earum ad mare orientale, et medium earum ad mare occidentale: in aestate et in hieme erunt.</VERS>
      <VERS vnumber="9">Et erit Dominus rex super omnem terram: in die illa erit Dominus unus, et erit nomen eius unum.</VERS>
      <VERS vnumber="10">Et revertetur omnis terra in desertum, a Gabaa usque ad Remmon ad austrum Ierusalem, quae exaltabitur et habitabitur in loco suo, a porta Beniamin usque ad locum portae Prioris, et usque ad portam Angulorum, et a turre Hananeel usque ad Torcularia regis.</VERS>
      <VERS vnumber="11">Et habitabunt in ea, et anathema non erit amplius; sed habitabitur Ierusalem secura.</VERS>
      <VERS vnumber="12">Et haec erit plaga, qua percutiet Dominus omnes gentes, quae pugnaverunt adversus Ierusalem: tabescet caro uniuscuiusque stantis super pedes suos, et oculi eius contabescent in foraminibus suis, et lingua eius contabescet in ore suo.</VERS>
      <VERS vnumber="13">In die illa erit tumultus Domini magnus in eis, et apprehendet vir manum proximi sui, et elevabitur manus eius super manum proximi sui.</VERS>
      <VERS vnumber="14">Sed et Iudas pugnabit in Ierusalem, et congregabuntur divitiae omnium gentium in circuitu, aurum et argentum et vestes multae nimis.</VERS>
      <VERS vnumber="15">Et sic erit ruina equi, muli, cameli et asini et omnium iumentorum, quae fuerint in castris illis, sicut ruina haec.</VERS>
      <VERS vnumber="16">Et omnes, qui reliqui fuerint de universis gentibus, quae venerunt contra Ierusalem, ascendent ab anno in annum, ut adorent Regem, Dominum exercituum, et celebrent festivitatem Tabernaculorum.</VERS>
      <VERS vnumber="17">Et erit: qui non ascenderit de familiis terrae ad Ierusalem, ut adoret Regem, Dominum exercituum, non erit super eos imber.</VERS>
      <VERS vnumber="18">Quod et si familia Aegypti non ascenderit et non venerit, super eos erit plaga, qua percutit Dominus gentes, quae non ascenderint ad celebrandam festivitatem Tabernaculorum.</VERS>
      <VERS vnumber="19">Haec erit poena Aegypti, et haec poena omnium gentium, quae non ascenderint ad celebrandam festivitatem Tabernaculorum.</VERS>
      <VERS vnumber="20">In die illa erit super tintinnabula equorum; "Sanctum Domino"; et erunt lebetes in domo Domini quasi phialae coram altari.</VERS>
      <VERS vnumber="21">Et erit omnis lebes in Ierusalem et in Iuda sanctificatus Domino exercituum; et venient omnes immolantes et sument ex eis et coquent in eis, et non erit mercator ultra in domo Domini exercituum in die illo ".</VERS>
    </CHAPTER>
  </BIBLEBOOK>
</XMLBIBLE>
