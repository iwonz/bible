<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="31" bname="Abdias">
    <CHAPTER cnumber="1">
      <VERS vnumber="1">Visio Abdiae.Haec dicit Dominus Deus ad Edom.Auditum audivimus a Domino,et legatus ad gentes missus est: Surgite, et consurgamusadversus eum in proelium! ".</VERS>
      <VERS vnumber="2">" Ecce parvulum te dabo in gentibus,contemptibilis tu es valde.</VERS>
      <VERS vnumber="3">Superbia cordis tui decepit tehabitantem in scissuris petrae,exaltantem solium suum;qui dicit in corde suo:Quis detrahet me in terram?".</VERS>
      <VERS vnumber="4">Si exaltatus fueris ut aquilaet si inter sidera posueris nidum tuum,inde detraham te ",dicit Dominus.</VERS>
      <VERS vnumber="5">Si fures introissent ad te,si latrones per noctem,quomodo periisses!Nonne furati essent sufficientia sibi?Si vindemiatores introissent ad te,nonne racemos tantum reliquissent?</VERS>
      <VERS vnumber="6">Quomodo scrutati sunt Esau?Investigaverunt abscondita eius.</VERS>
      <VERS vnumber="7">Usque ad terminum eiecerunt te,omnes viri foederis tui deceperunt te,invaluerunt adversum te viri pacis tuae;qui comedunt tecum, ponent insidias subter te.Non est prudentia in eo.</VERS>
      <VERS vnumber="8">" Numquid non in die illa,dicit Dominus,perdam sapientes de Edomet prudentiam de monte Esau?</VERS>
      <VERS vnumber="9">Et timebunt fortes tui Theman,ut intereat omnis vir de monte Esau.</VERS>
      <VERS vnumber="10">Propter interfectionemet propter iniquitatemin fratrem tuum Iacoboperiet te confusio,et peribis in aeternum.</VERS>
      <VERS vnumber="11">In die cum stares ex adverso,quando capiebant alieni exercitum eius,et extranei ingrediebantur portas eiuset super Ierusalem mittebant sortem,tu quoque eras quasi unus ex eis ".</VERS>
      <VERS vnumber="12">Et non respicies diem fratris tui,diem calamitatis eius;et non laetaberis super filios Iudaein die perditionis eorum;et non magnificabis os tuumin die angustiae.</VERS>
      <VERS vnumber="13">Neque ingredieris portam populi meiin die ruinae eorum;neque respicies et tu malum eiusin die vastitatis illiuset non mittes manum in opes eiusin die vastitatis illius;</VERS>
      <VERS vnumber="14">neque stabis in exitibus,ut interficias eos, qui fugerint,et non trades reliquos eiusin die tribulationis.</VERS>
      <VERS vnumber="15">Quoniam iuxta est dies Dominisuper omnes gentes:sicut fecisti, fiet tibi,retributio tua convertetur in caput tuum.</VERS>
      <VERS vnumber="16">Quomodo enim bibistis super montem sanctum meum,bibent omnes gentes iugiter;et bibent et absorbebuntet erunt quasi non fuerint.</VERS>
      <VERS vnumber="17">Et in monte Sion erit salvatio,et erit sanctum;et possidebit domus Iacobeos, qui se possederant.</VERS>
      <VERS vnumber="18">Et erit domus Iacob ignis,et domus Ioseph flamma,et domus Esau stipula;et succendentur in eis, et devorabunt eos,et non erunt reliquiae domus Esau,quia Dominus locutus est.</VERS>
      <VERS vnumber="19">Et hereditabunt austrum,montem Esau,et Sephelam Philisthim;et possidebunt regionem Ephraimet regionem Samariae,et Beniamin possidebit Galaad;</VERS>
      <VERS vnumber="20">et transmigratio prima filiorum Israelpossidebit terram Chananaeorum usque ad Sareptam;et transmigratio Ierusalem, quae in Sapharad est,possidebit civitates austri.</VERS>
      <VERS vnumber="21">Et ascendent salvatores in montem Sioniudicare montem Esau,et erit Domino regnum.</VERS>
    </CHAPTER>
  </BIBLEBOOK>
</XMLBIBLE>
