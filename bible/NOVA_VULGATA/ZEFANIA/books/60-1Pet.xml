<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="60" bname="Epistula I Petri">
    <CHAPTER cnumber="1">
      <VERS vnumber="1">Petrus apostolus Iesu Christi electis advenis dispersionis Pon ti, Galatiae, Cappadociae, Asiae et Bithyniae,</VERS>
      <VERS vnumber="2">secundum praescientiam Dei Patris, in sanctificatione Spiritus, in oboedientiam et aspersionem sanguinis Iesu Christi: gratia vobis et pax multiplicetur.</VERS>
      <VERS vnumber="3">Benedictus Deus et Pater Domini nostri Iesu Christi, qui secundum magnam misericordiam suam regeneravit nos in spem vivam per resurrectionem Iesu Christi ex mortuis,</VERS>
      <VERS vnumber="4">in hereditatem incorruptibilem et incontaminatam et immarcescibilem, conservatam in caelis propter vos,</VERS>
      <VERS vnumber="5">qui in virtute Dei custodimini per fidem in salutem, paratam revelari in tempore novissimo.</VERS>
      <VERS vnumber="6">In quo exsultatis, modicum nunc si oportet contristati in variis tentationibus,</VERS>
      <VERS vnumber="7">ut probatio vestrae fidei multo pretiosior auro, quod perit, per ignem quidem probato, inveniatur in laudem et gloriam et honorem in revelatione Iesu Christi.</VERS>
      <VERS vnumber="8">Quem cum non videritis, diligitis; in quem nunc non videntes, credentes autem, exsultatis laetitia inenarrabili et glorificata,</VERS>
      <VERS vnumber="9">reportantes finem fidei vestrae salutem animarum.</VERS>
      <VERS vnumber="10">De qua salute exquisierunt atque scrutati sunt prophetae, qui de futura in vos gratia prophetaverunt,</VERS>
      <VERS vnumber="11">scrutantes in quod vel quale tempus significaret, qui erat in eis Spiritus Christi, praenuntians eas, quae in Christo sunt, passiones et posteriores glorias;</VERS>
      <VERS vnumber="12">quibus revelatum est quia non sibi ipsis, vobis autem ministrabant ea, quae nunc nuntiata sunt vobis per eos, qui evangelizaverunt vos, Spiritu Sancto misso de caelo, in quae desiderant angeli prospicere.</VERS>
      <VERS vnumber="13">Propter quod succincti lumbos mentis vestrae, sobrii, perfecte sperate in eam, quae offertur vobis, gratiam in revelatione Iesu Christi.</VERS>
      <VERS vnumber="14">Quasi filii oboedientiae, non configurati prioribus in ignorantia vestra desideriis,</VERS>
      <VERS vnumber="15">sed secundum eum, qui vocavit vos, sanctum, et ipsi sancti in omni conversatione sitis,</VERS>
      <VERS vnumber="16">quoniam scriptum est: " Sancti eritis, quia ego sanctus sum ".</VERS>
      <VERS vnumber="17">Et si Patrem invocatis eum, qui sine acceptione personarum iudicat secundum uniuscuiusque opus, in timore incolatus vestri tempore conversamini,</VERS>
      <VERS vnumber="18">scientes quod non corruptibilibus argento vel auro redempti estis de vana vestra conversatione a patribus tradita,</VERS>
      <VERS vnumber="19">sed pretioso sanguine quasi Agni incontaminati et immaculati Christi,</VERS>
      <VERS vnumber="20">praecogniti quidem ante constitutionem mundi, manifestati autem novissimis temporibus propter vos,</VERS>
      <VERS vnumber="21">qui per ipsum fideles estis in Deum, qui suscitavit eum a mortuis et dedit ei gloriam, ut fides vestra et spes esset in Deum.</VERS>
      <VERS vnumber="22">Animas vestras castificantes in oboedientia veritatis ad fraternitatis amorem non fictum, ex corde invicem diligite attentius,</VERS>
      <VERS vnumber="23">renati non ex semine corruptibili sed incorruptibili per verbum Dei vivum et permanens:</VERS>
      <VERS vnumber="24">quiaomnis caro ut fenum,et omnis gloria eius tamquam flos feni.Exaruit fenum, et flos decidit;</VERS>
      <VERS vnumber="25">verbum autem Domini manet in aeternum.Hoc est autem verbum, quod evangelizatum est in vos.</VERS>
    </CHAPTER>
    <CHAPTER cnumber="2">
      <VERS vnumber="1">Deponentes igitur omnem ma litiam et omnem dolum et simu lationes et invidias et omnes detractiones,</VERS>
      <VERS vnumber="2">sicut modo geniti infantes, rationale sine dolo lac concupiscite, ut in eo crescatis in salutem,</VERS>
      <VERS vnumber="3">si gustastis quoniam dulcis Dominus.</VERS>
      <VERS vnumber="4">Ad quem accedentes, lapidem vivum, ab hominibus quidem reprobatum, coram Deo autem electum, pretiosum,</VERS>
      <VERS vnumber="5">et ipsi tamquam lapides vivi aedificamini domus spiritalis in sacerdotium sanctum offerre spiritales hostias acceptabiles Deo per Iesum Christum.</VERS>
      <VERS vnumber="6">Propter quod continet Scriptura: Ecce pono in Sion lapidem angularem, electum, pretiosum;et, qui credit in eo, non confundetur ".</VERS>
      <VERS vnumber="7">Vobis igitur honor credentibus; non credentibus autem Lapis, quem reprobaverunt aedificantes, hic factus est in caput anguli "</VERS>
      <VERS vnumber="8">et " lapis offensionis et petra scandali "; qui offendunt verbo non credentes, in quod et positi sunt.</VERS>
      <VERS vnumber="9">Vos autem genus electum, regale sacerdotium, gens sancta, populus in acquisitionem, ut virtutes annuntietis eius, qui de tenebris vos vocavit in admirabile lumen suum:</VERS>
      <VERS vnumber="10">qui aliquando non populus, nunc autem populus Dei; qui non consecuti misericordiam, nunc autem misericordiam consecuti.</VERS>
      <VERS vnumber="11">Carissimi, obsecro tamquam advenas et peregrinos abstinere vos a carnalibus desideriis, quae militant adversus animam;</VERS>
      <VERS vnumber="12">conversationem vestram inter gentes habentes bonam, ut in eo, quod detrectant de vobis tamquam de malefactoribus, ex bonis operibus considerantes glorificent Deum in die visitationis.</VERS>
      <VERS vnumber="13">Subiecti estote omni humanae creaturae propter Dominum: sive regi quasi praecellenti</VERS>
      <VERS vnumber="14">sive ducibus tamquam ab eo missis ad vindictam malefactorum, laudem vero bonorum;</VERS>
      <VERS vnumber="15">quia sic est voluntas Dei, ut benefacientes obmutescere faciatis imprudentium hominum ignorantiam,</VERS>
      <VERS vnumber="16">quasi liberi, et non quasi velamen habentes malitiae libertatem, sed sicut servi Dei.</VERS>
      <VERS vnumber="17">Omnes honorate, fraternitatem diligite, Deum timete, regem honorificate.</VERS>
      <VERS vnumber="18">Servi, subditi estote in omni timore dominis, non tantum bonis et modestis sed etiam pravis.</VERS>
      <VERS vnumber="19">Haec est enim gratia, si propter conscientiam Dei sustinet quis tristitias, patiens iniuste.</VERS>
      <VERS vnumber="20">Quae enim gloria est, si peccantes et colaphizati sustinetis? Sed si benefacientes et patientes sustinetis, haec est gratia apud Deum.</VERS>
      <VERS vnumber="21">In hoc enim vocati estis, quiaet Christus passus est pro vobis,vobis relinquens exemplum,ut sequamini vestigia eius:</VERS>
      <VERS vnumber="22">qui peccatum non fecit,nec inventus est dolus in ore ipsius;</VERS>
      <VERS vnumber="23">qui cum malediceretur, non remaledicebat;cum pateretur, non comminabatur, commendabat autem iuste iudicanti;</VERS>
      <VERS vnumber="24">qui peccata nostra ipse pertulitin corpore suo super lignum,ut peccatis mortui iustitiae viveremus;cuius livore sanati estis.</VERS>
      <VERS vnumber="25">Eratis enim sicut oves errantes,sed conversi estis nunc ad pastorem et episcopum animarum vestrarum.</VERS>
    </CHAPTER>
    <CHAPTER cnumber="3">
      <VERS vnumber="1">Similiter mulieres subditae sint suis viris, ut et si qui non cre dunt verbo, per mulierum conversationem sine verbo lucrifiant,</VERS>
      <VERS vnumber="2">considerantes castam in timore conversationem vestram;</VERS>
      <VERS vnumber="3">quarum sit non extrinsecus capillaturae aut circumdationis auri aut indumenti vestimentorum cultus,</VERS>
      <VERS vnumber="4">sed qui absconditus cordis est homo, in incorruptibilitate mitis et quieti spiritus, qui est in conspectu Dei locuples.</VERS>
      <VERS vnumber="5">Sic enim aliquando et sanctae mulieres sperantes in Deo ornabant se subiectae propriis viris,</VERS>
      <VERS vnumber="6">sicut Sara oboediebat Abrahae dominum eum vocans: cuius estis filiae benefacientes et non timentes ullam perturbationem.</VERS>
      <VERS vnumber="7">Viri similiter cohabitantes secundum scientiam quasi infirmiori vaso muliebri impertientes honorem, tamquam et coheredibus gratiae vitae, uti ne impediantur orationes vestrae.</VERS>
      <VERS vnumber="8">In fine autem omnes unanimes, compatientes, fraternitatis amatores, misericordes, humiles,</VERS>
      <VERS vnumber="9">non reddentes malum pro malo vel maledictum pro maledicto, sed e contrario benedicentes, quia in hoc vocati estis, ut benedictionem hereditate accipiatis.</VERS>
      <VERS vnumber="10">" Qui enim vult vitam diligereet videre dies bonos,coerceat linguam suam a malo,</VERS>
      <VERS vnumber="11">et labia eius ne loquantur dolum;declinet autem a malo et faciat bonum,inquirat pacem et persequatur eam.</VERS>
      <VERS vnumber="12">Quia oculi Domini super iustos,et aures eius in preces eorum;vultus autem Domini super facientes mala ".</VERS>
      <VERS vnumber="13">Et quis est qui vobis noceat, si boni aemulatores fueritis?</VERS>
      <VERS vnumber="14">Sed et si patimini propter iustitiam, beati! Timorem autem eorum ne timueritis et non conturbemini,</VERS>
      <VERS vnumber="15">Dominum autem Christum sanctificate in cordibus vestris, parati semper ad defensionem omni poscenti vos rationem de ea, quae in vobis est spe;</VERS>
      <VERS vnumber="16">sed cum mansuetudine et timore, conscientiam habentes bonam, ut in quo de vobis detrectatur, confundantur, qui calumniantur vestram bonam in Christo conversationem.</VERS>
      <VERS vnumber="17">Melius est enim benefacientes, si velit voluntas Dei, pati quam malefacientes.</VERS>
      <VERS vnumber="18">Quia et Christus semel pro peccatis passus est, iustus pro iniustis, ut vos adduceret ad Deum, mortificatus quidem carne, vivificatus autem Spiritu:</VERS>
      <VERS vnumber="19">in quo et his, qui in carcere erant, spiritibus adveniens praedicavit,</VERS>
      <VERS vnumber="20">qui increduli fuerant aliquando, quando exspectabat Dei patientia in diebus Noe, cum fabricaretur arca, in qua pauci, id est octo animae, salvae factae sunt per aquam.</VERS>
      <VERS vnumber="21">Cuius antitypum, baptisma, et vos nunc salvos facit, non carnis depositio sordium sed conscientiae bonae rogatio in Deum, per resurrectionem Iesu Christi,</VERS>
      <VERS vnumber="22">qui est in dextera Dei, profectus in caelum, subiectis sibi angelis et potestatibus et virtutibus.</VERS>
    </CHAPTER>
    <CHAPTER cnumber="4">
      <VERS vnumber="1">Christo igitur passo in carne, et vos eadem cogitatione armami ni, quia, qui passus est carne, desiit a peccato;</VERS>
      <VERS vnumber="2">ut iam non hominum concupiscentiis sed voluntate Dei, quod reliquum est in carne vivat temporis.</VERS>
      <VERS vnumber="3">Sufficit enim praeteritum tempus ad voluntatem gentium consummandam, vobis, qui ambulastis in luxuriis, concupiscentiis, vinolentiis, comissationibus, potationibus et illicitis idolorum cultibus.</VERS>
      <VERS vnumber="4">In quo mirantur non concurrentibus vobis in eandem luxuriae effusionem, blasphemantes;</VERS>
      <VERS vnumber="5">qui reddent rationem ei, qui paratus est iudicare vivos et mortuos.</VERS>
      <VERS vnumber="6">Propter hoc enim et mortuis evangelizatum est, ut iudicentur quidem secundum homines carne, vivant autem secundum Deum Spiritu.</VERS>
      <VERS vnumber="7">Omnium autem finis appropinquavit. Estote itaque prudentes et vigilate in orationibus.</VERS>
      <VERS vnumber="8">Ante omnia mutuam in vosmetipsos caritatem continuam habentes, quia caritas operit multitudinem peccatorum;</VERS>
      <VERS vnumber="9">hospitales invicem sine murmuratione;</VERS>
      <VERS vnumber="10">unusquisque, sicut accepit donationem, in alterutrum illam administrantes, sicut boni dispensatores multiformis gratiae Dei.</VERS>
      <VERS vnumber="11">Si quis loquitur, quasi sermones Dei; si quis ministrat, tamquam ex virtute, quam largitur Deus, ut in omnibus glorificetur Deus per Iesum Christum: cui est gloria et imperium in saecula saeculorum. Amen.</VERS>
      <VERS vnumber="12">Carissimi, nolite mirari in fervore, qui ad tentationem vobis fit, quasi novi aliquid vobis contingat,</VERS>
      <VERS vnumber="13">sed, quemadmodum communicatis Christi passionibus, gaudete, ut et in revelatione gloriae eius gaudeatis exsultantes.</VERS>
      <VERS vnumber="14">Si exprobramini in nomine Christi, beati, quoniam Spiritus gloriae et Dei super vos requiescit.</VERS>
      <VERS vnumber="15">Nemo enim vestrum patiatur quasi homicida aut fur aut maleficus aut alienorum speculator;</VERS>
      <VERS vnumber="16">si autem ut christianus, non erubescat, glorificet autem Deum in isto nomine.</VERS>
      <VERS vnumber="17">Quoniam tempus est, ut incipiat iudicium a domo Dei; si autem primum a nobis, qui finis eorum, qui non credunt Dei evangelio?</VERS>
      <VERS vnumber="18">" Et si iustus vix salvatur,impius et peccator ubi parebit? ".</VERS>
      <VERS vnumber="19">Itaque et hi, qui patiuntur secundum voluntatem Dei, fideli Creatori commendent animas suas in benefacto.</VERS>
    </CHAPTER>
    <CHAPTER cnumber="5">
      <VERS vnumber="1">Seniores ergo, qui in vobis sunt, obsecro, consenior et testis Chri sti passionum, qui et eius, quae in futuro revelanda est, gloriae communicator:</VERS>
      <VERS vnumber="2">Pascite, qui est in vobis, gregem Dei, providentes non coacto sed spontanee secundum Deum, neque turpis lucri gratia sed voluntarie,</VERS>
      <VERS vnumber="3">neque ut dominantes in cleris sed formae facti gregis.</VERS>
      <VERS vnumber="4">Et cum apparuerit Princeps pastorum, percipietis immarcescibilem gloriae coro nam.</VERS>
      <VERS vnumber="5">Similiter, adulescentes, subditi estote senioribus. Omnes autem invicem humilitatem induite, quiaDeus superbis resistit,humilibus autem dat gratiam.</VERS>
      <VERS vnumber="6">Humiliamini igitur sub potenti manu Dei, ut vos exaltet in tempore,</VERS>
      <VERS vnumber="7">omnem sollicitudinem vestram proicientes in eum, quoniam ipsi cura est de vobis.</VERS>
      <VERS vnumber="8">Sobrii estote, vigilate. Adversarius vester Diabolus tamquam leo rugiens circuit quaerens quem devoret.</VERS>
      <VERS vnumber="9">Cui resistite fortes fide, scientes eadem passionum ei, quae in mundo est, vestrae fraternitati fieri.</VERS>
      <VERS vnumber="10">Deus autem omnis gratiae, qui vocavit vos in aeternam suam gloriam in Christo Iesu, modicum passos ipse perficiet, confirmabit, solidabit, fundabit.</VERS>
      <VERS vnumber="11">Ipsi imperium in saecula saeculorum. Amen.</VERS>
      <VERS vnumber="12">Per Silvanum vobis fidelem fratrem, ut arbitror, breviter scripsi, obsecrans et contestans hanc esse veram gratiam Dei; in qua state.</VERS>
      <VERS vnumber="13">Salutat vos, quae est in Babylone, coelecta et Marcus filius meus.</VERS>
      <VERS vnumber="14">Salutate invicem in osculo caritatis.Pax vobis omnibus, qui estis in Christo.</VERS>
    </CHAPTER>
  </BIBLEBOOK>
</XMLBIBLE>
