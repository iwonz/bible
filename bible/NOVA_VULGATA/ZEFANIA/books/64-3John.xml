<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="64" bname="Epistula III Ioannis">
    <CHAPTER cnumber="1">
      <VERS vnumber="1">Presbyter Gaio carissimo, quem ego diligo in veritate.</VERS>
      <VERS vnumber="2">Carissime, in omnibus exopto prospere te agere et valere, sicut prospere agit anima tua.</VERS>
      <VERS vnumber="3">Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.</VERS>
      <VERS vnumber="4">Maius horum non habeo gaudium, quam ut audiam filios meos in veritate ambulare.</VERS>
      <VERS vnumber="5">Carissime, fideliter facis, quidquid operaris in fratres et hoc in peregrinos,</VERS>
      <VERS vnumber="6">qui testimonium reddiderunt caritati tuae in conspectu ecclesiae. Bene facies subveniens illis in via digne Deo;</VERS>
      <VERS vnumber="7">pro nomine enim profecti sunt, nihil accipientes a gentilibus.</VERS>
      <VERS vnumber="8">Nos ergo debemus sublevare huiusmodi, ut cooperatores simus veritatis.</VERS>
      <VERS vnumber="9">Scripsi aliquid ecclesiae; sed is qui amat primatum gerere in eis, Diotrephes, non recipit nos.</VERS>
      <VERS vnumber="10">Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.</VERS>
      <VERS vnumber="11">Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.</VERS>
      <VERS vnumber="12">Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.</VERS>
      <VERS vnumber="13">Multa habui scribere tibi, sed nolo per atramentum et calamum scribere tibi;</VERS>
      <VERS vnumber="14">spero autem protinus te videre, et os ad os loquemur.</VERS>
      <VERS vnumber="15">Pax tibi. Salutant te amici. Saluta amicos nominatim.</VERS>
    </CHAPTER>
  </BIBLEBOOK>
</XMLBIBLE>
