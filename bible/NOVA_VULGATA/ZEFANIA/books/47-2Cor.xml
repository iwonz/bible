<?xml version="1.0" encoding="UTF-8"?>
<XMLBIBLE language="la">
  <BIBLEBOOK bnumber="47" bname="Epistula II ad Corinthios">
    <CHAPTER cnumber="1">
      <VERS vnumber="1">Paulus, apostolus Christi Iesu per voluntatem Dei, et Timo theus frater ecclesiae Dei, quae est Corinthi, cum sanctis omnibus, qui sunt in universa Achaia:</VERS>
      <VERS vnumber="2">gratia vobis et pax a Deo Patre nostro et Domino Iesu Christo.</VERS>
      <VERS vnumber="3">Benedictus Deus et Pater Domini nostri Iesu Christi, Pater misericordiarum et Deus totius consolationis,</VERS>
      <VERS vnumber="4">qui consolatur nos in omni tribulatione nostra, ut possimus et ipsi consolari eos, qui in omni pressura sunt, per exhortationem, qua exhortamur et ipsi a Deo;</VERS>
      <VERS vnumber="5">quoniam, sicut abundant passiones Christi in nobis, ita per Christum abundat et consolatio nostra.</VERS>
      <VERS vnumber="6">Sive autem tribulamur, pro vestra exhortatione et salute; sive exhortamur, pro vestra exhortatione, quae operatur in tolerantia earundem passionum, quas et nos patimur.</VERS>
      <VERS vnumber="7">Et spes nostra firma pro vobis, scientes quoniam, sicut socii passionum estis, sic eritis et consolationis.</VERS>
      <VERS vnumber="8">Non enim volumus ignorare vos, fratres, de tribulatione nostra, quae facta est in Asia, quoniam supra modum gravati sumus supra virtutem, ita ut taederet nos etiam vivere;</VERS>
      <VERS vnumber="9">sed ipsi in nobis ipsis responsum mortis habuimus, ut non simus fidentes in nobis sed in Deo, qui suscitat mortuos:</VERS>
      <VERS vnumber="10">qui de tanta morte eripuit nos et eruet, in quem speramus, et adhuc eripiet;</VERS>
      <VERS vnumber="11">adiuvantibus et vobis in oratione pro nobis, ut propter eam, quae ex multis personis in nos est, donationem, per multos gratiae agantur pro nobis.</VERS>
      <VERS vnumber="12">Nam gloria nostra haec est, testimonium conscientiae nostrae, quod in simplicitate et sinceritate Dei et non in sapientia carnali, sed in gratia Dei conversati sumus in mundo, abundantius autem ad vos.</VERS>
      <VERS vnumber="13">Non enim alia scribimus vobis quam quae legitis aut etiam cognoscitis; spero autem quod usque in finem cognoscetis,</VERS>
      <VERS vnumber="14">sicut et cognovistis nos ex parte, quia gloria vestra sumus, sicut et vos nostra in die Domini nostri Iesu.</VERS>
      <VERS vnumber="15">Et hac confidentia volui prius venire ad vos, ut secundam gratiam haberetis,</VERS>
      <VERS vnumber="16">et per vos transire in Macedoniam et iterum a Macedonia venire ad vos et a vobis deduci in Iudaeam.</VERS>
      <VERS vnumber="17">Cum hoc ergo voluissem, numquid levitate usus sum? Aut, quae cogito, secundum carnem cogito, ut sit apud me " Est, est " et " Non, non "?</VERS>
      <VERS vnumber="18">Fidelis autem Deus, quia sermo noster, qui fit apud vos, non est " Est et " Non "!</VERS>
      <VERS vnumber="19">Dei enim Filius Iesus Christus, qui in vobis per nos praedicatus est, per me et Silvanum et Timotheum, non fuit " Est " et " Non ", sed " Est " in illo fuit.</VERS>
      <VERS vnumber="20">Quotquot enim promissiones Dei sunt, in illo " Est "; ideo et per ipsum Amen " Deo ad gloriam per nos.</VERS>
      <VERS vnumber="21">Qui autem confirmat nos vobiscum in Christum et qui unxit nos, Deus,</VERS>
      <VERS vnumber="22">et qui signavit nos et dedit arrabonem Spiritus in cordibus nostris.</VERS>
      <VERS vnumber="23">Ego autem testem Deum invoco in animam meam, quod parcens vobis non veni ultra Corinthum.</VERS>
      <VERS vnumber="24">Non quia dominamur fidei vestrae, sed adiutores sumus gaudii vestri, nam fide stetistis.</VERS>
    </CHAPTER>
    <CHAPTER cnumber="2">
      <VERS vnumber="1">Statui autem hoc ipse apud me, ne iterum in tristitia venirem ad vos;</VERS>
      <VERS vnumber="2">si enim ego contristo vos, et quis est qui me laetificet, nisi qui contristatur ex me?</VERS>
      <VERS vnumber="3">Et hoc ipsum scripsi, ut non, cum venero, tristitiam habeam de quibus oportebat me gaudere, confidens in omnibus vobis, quia meum gaudium omnium vestrum est.</VERS>
      <VERS vnumber="4">Nam ex multa tribulatione et angustia cordis scripsi vobis per multas lacrimas, non ut contristemini, sed ut sciatis quam carita tem habeo abundantius in vos.</VERS>
      <VERS vnumber="5">Si quis autem contristavit, non me contristavit, sed ex parte, ut non onerem, omnes vos.</VERS>
      <VERS vnumber="6">Sufficit illi, qui eiusmodi est, obiurgatio haec, quae fit a pluribus,</VERS>
      <VERS vnumber="7">ita ut e contra magis donetis et consolemini, ne forte abundantiore tristitia absorbeatur, qui eiusmodi est.</VERS>
      <VERS vnumber="8">Propter quod obsecro vos, ut confirmetis in illum caritatem;</VERS>
      <VERS vnumber="9">ideo enim et scripsi, ut cognoscam probationem vestram, an in omnibus oboedientes sitis.</VERS>
      <VERS vnumber="10">Cui autem aliquid donatis, et ego; nam et ego, quod donavi, si quid donavi, propter vos in persona Christi,</VERS>
      <VERS vnumber="11">ut non circumveniamur a Satana; non enim ignoramus cogitationes eius.</VERS>
      <VERS vnumber="12">Cum venissem autem Troadem ob evangelium Christi, et ostium mihi apertum esset in Domino,</VERS>
      <VERS vnumber="13">non habui requiem spiritui meo, eo quod non invenerim Titum fratrem meum, sed valefaciens eis profectus sum in Macedoniam.</VERS>
      <VERS vnumber="14">Deo autem gratias, qui semper triumphat nos in Christo et odorem notitiae suae manifestat per nos in omni loco.</VERS>
      <VERS vnumber="15">Quia Christi bonus odor sumus Deo in his, qui salvi fiunt, et in his, qui pereunt:</VERS>
      <VERS vnumber="16">aliis quidem odor ex morte in mortem, aliis autem odor ex vita in vitam. Et ad haec quis idoneus?</VERS>
      <VERS vnumber="17">Non enim sumus sicut plurimi adulterantes verbum Dei, sed sicut ex sinceritate, sed sicut ex Deo coram Deo in Christo loquimur.</VERS>
    </CHAPTER>
    <CHAPTER cnumber="3">
      <VERS vnumber="1">Incipimus iterum nosmetipsos commendare? Aut numquid egemus, sicut quidam, commendaticiis epistulis ad vos aut ex vobis?</VERS>
      <VERS vnumber="2">Epistula nostra vos estis, scripta in cordibus nostris, quae scitur et legitur ab omnibus hominibus;</VERS>
      <VERS vnumber="3">manifestati quoniam epistula estis Christi ministrata a nobis, scripta non atramento sed Spiritu Dei vivi, non in tabulis lapideis sed in tabulis cordis carnalibus.</VERS>
      <VERS vnumber="4">Fiduciam autem talem habemus per Christum ad Deum.</VERS>
      <VERS vnumber="5">Non quod sufficientes simus cogitare aliquid a nobis quasi ex nobis, sed sufficientia nostra ex Deo est,</VERS>
      <VERS vnumber="6">qui et idoneos nos fecit ministros Novi Testamenti, non litterae sed Spiritus: littera enim occidit, Spiritus autem vivificat.</VERS>
      <VERS vnumber="7">Quod si ministratio mortis, litteris deformata in lapidibus, fuit in gloria, ita ut non possent intendere filii Israel in faciem Moysis propter gloriam vultus eius, quae evacuatur,</VERS>
      <VERS vnumber="8">quomodo non magis ministratio Spiritus erit in gloria?</VERS>
      <VERS vnumber="9">Nam si ministerium damnationis gloria est, multo magis abundat ministerium iustitiae in gloria.</VERS>
      <VERS vnumber="10">Nam nec glorificatum est, quod claruit in hac parte, propter excellentem gloriam;</VERS>
      <VERS vnumber="11">si enim, quod evacuatur, per gloriam est, multo magis, quod manet, in gloria est.</VERS>
      <VERS vnumber="12">Habentes igitur talem spem multa fiducia utimur,</VERS>
      <VERS vnumber="13">et non sicut Moyses: ponebat velamen super faciem suam, ut non intenderent filii Israel in finem illius quod evacuatur.</VERS>
      <VERS vnumber="14">Sed obtusi sunt sensus eorum. Usque in hodiernum enim diem idipsum velamen in lectione Veteris Testamenti manet non revelatum, quoniam in Christo evacuatur;</VERS>
      <VERS vnumber="15">sed usque in hodiernum diem, cum legitur Moyses, velamen est positum super cor eorum.</VERS>
      <VERS vnumber="16">Quando autem conversus fuerit ad Dominum, aufertur velamen.</VERS>
      <VERS vnumber="17">Dominus autem Spiritus est; ubi autem Spiritus Domini, ibi libertas.</VERS>
      <VERS vnumber="18">Nos vero omnes revelata facie gloriam Domini speculantes, in eandem imaginem transformamur a claritate in clarita tem tamquam a Domini Spiritu.</VERS>
    </CHAPTER>
    <CHAPTER cnumber="4">
      <VERS vnumber="1">Ideo habentes hanc ministra tionem, iuxta quod misericor diam consecuti sumus, non deficimus,</VERS>
      <VERS vnumber="2">sed abdicavimus occulta dedecoris non ambulantes in astutia neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.</VERS>
      <VERS vnumber="3">Quod si etiam velatum est evangelium nostrum, in his, qui pereunt, est velatum;</VERS>
      <VERS vnumber="4">in quibus deus huius saeculi excaecavit mentes infidelium, ut non fulgeat illuminatio evangelii gloriae Christi, qui est imago Dei.</VERS>
      <VERS vnumber="5">Non enim nosmetipsos praedicamus sed Iesum Christum Dominum; nos autem servos vestros per Iesum.</VERS>
      <VERS vnumber="6">Quoniam Deus, qui dixit: " De tenebris lux splendescat ", ipse illuxit in cordibus nostris ad illuminationem scientiae claritatis Dei in facie Iesu Christi.</VERS>
      <VERS vnumber="7">Habemus autem thesaurum istum in vasis fictilibus, ut sublimitas sit virtutis Dei et non ex nobis.</VERS>
      <VERS vnumber="8">In omnibus tribulationem patimur, sed non angustiamur; aporiamur, sed non destituimur;</VERS>
      <VERS vnumber="9">persecutionem patimur, sed non derelinquimur; deicimur, sed non perimus;</VERS>
      <VERS vnumber="10">semper mortificationem Iesu in corpore circumferentes, ut et vita Iesu in corpore nostro manifestetur.</VERS>
      <VERS vnumber="11">Semper enim nos, qui vivimus, in mortem tradimur propter Iesum, ut et vita Iesu manifestetur in carne nostra mortali.</VERS>
      <VERS vnumber="12">Ergo mors in nobis operatur, vita autem in vobis.</VERS>
      <VERS vnumber="13">Habentes autem eundem spiritum fidei, sicut scriptum est: " Credidi, propter quod locutus sum ", et nos credimus, propter quod et loquimur,</VERS>
      <VERS vnumber="14">scientes quoniam, qui suscitavit Dominum Iesum, et nos cum Iesu suscitabit et constituet vobiscum.</VERS>
      <VERS vnumber="15">Omnia enim propter vos, ut gratia abundans per multos gratiarum actionem abundare faciat in gloriam Dei.</VERS>
      <VERS vnumber="16">Propter quod non deficimus, sed licet is, qui foris est, noster homo corrumpitur, tamen is, qui intus est, noster renovatur de die in diem.</VERS>
      <VERS vnumber="17">Id enim, quod in praesenti est, leve tribulationis nostrae supra modum in sublimitatem aeternum gloriae pondus operatur nobis,</VERS>
      <VERS vnumber="18">non contemplantibus nobis, quae videntur, sed quae non videntur; quae enim videntur, temporalia sunt, quae autem non videntur, aeterna sunt.</VERS>
    </CHAPTER>
    <CHAPTER cnumber="5">
      <VERS vnumber="1">Scimus enim quoniam, si terre stris domus nostra huius taber naculi dissolvatur, aedificationem ex Deo habemus domum non manufactam, aeternam in caelis.</VERS>
      <VERS vnumber="2">Nam et in hoc ingemiscimus, habitationem nostram, quae de caelo est, superindui cupientes,</VERS>
      <VERS vnumber="3">si tamen et exspoliati, non nudi inveniamur.</VERS>
      <VERS vnumber="4">Nam et, qui sumus in tabernaculo, ingemiscimus gravati, eo quod nolumus exspoliari, sed supervestiri, ut absorbeatur, quod mortale est, a vita.</VERS>
      <VERS vnumber="5">Qui autem effecit nos in hoc ipsum, Deus, qui dedit nobis arrabonem Spiritus.</VERS>
      <VERS vnumber="6">Audentes igitur semper et scientes quoniam, dum praesentes sumus in corpore, peregrinamur a Domino;</VERS>
      <VERS vnumber="7">per fidem enim ambulamus et non per speciem.</VERS>
      <VERS vnumber="8">Audemus autem et bonam voluntatem habemus magis peregrinari a corpore et praesentes esse ad Dominum.</VERS>
      <VERS vnumber="9">Et ideo contendimus sive praesentes sive absentes placere illi.</VERS>
      <VERS vnumber="10">Omnes enim nos manifestari oportet ante tribunal Christi, ut referat unusquisque pro eis, quae per corpus gessit, sive bonum sive malum.</VERS>
      <VERS vnumber="11">Scientes ergo timorem Domini hominibus suademus, Deo autem manifesti sumus; spero autem et in conscientiis vestris manifestos nos esse.</VERS>
      <VERS vnumber="12">Non iterum nos commendamus vobis, sed occasionem damus vobis gloriandi pro nobis, ut habeatis ad eos, qui in facie gloriantur et non in corde.</VERS>
      <VERS vnumber="13">Sive enim mente excedimus, Deo; sive sobrii sumus, vobis.</VERS>
      <VERS vnumber="14">Caritas enim Christi urget nos, aestimantes, hoc, quoniam, si unus pro omnibus mortuus est, ergo omnes mortui sunt;</VERS>
      <VERS vnumber="15">et pro omnibus mortuus est, ut et, qui vivunt, iam non sibi vivant, sed ei, qui pro ipsis mortuus est et resurrexit.</VERS>
      <VERS vnumber="16">Itaque nos ex hoc neminem novimus secundum carnem; et si cognovimus secundum carnem Christum, sed nunc iam non novimus.</VERS>
      <VERS vnumber="17">Si quis ergo in Christo, nova creatura; vetera transierunt, ecce, facta sunt nova.</VERS>
      <VERS vnumber="18">Omnia autem ex Deo, qui reconciliavit nos sibi per Christum et dedit nobis ministerium reconciliationis,</VERS>
      <VERS vnumber="19">quoniam quidem Deus erat in Christo mundum reconcilians sibi, non reputans illis delicta ipsorum; et posuit in nobis verbum reconciliationis.</VERS>
      <VERS vnumber="20">Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo.</VERS>
      <VERS vnumber="21">Eum, qui non noverat peccatum, pro nobis peccatum fecit, ut nos efficeremur iustitia Dei in ipso.</VERS>
    </CHAPTER>
    <CHAPTER cnumber="6">
      <VERS vnumber="1">Adiuvantes autem et exhor tamur, ne in vacuum gratiam Dei recipiatis</VERS>
      <VERS vnumber="2">- ait enim: Tempore accepto exaudivi teet in die salutis adiuvi te ";ecce nunc tempus acceptabile, ecce nunc dies salutis -</VERS>
      <VERS vnumber="3">nemini dantes ullam offensionem, ut non vituperetur ministerium,</VERS>
      <VERS vnumber="4">sed in omnibus exhibentes nosmetipsos sicut Dei ministros in multa patientia, in tribulationibus, in necessitatibus, in angustiis,</VERS>
      <VERS vnumber="5">in plagis, in carceribus, in seditionibus, in laboribus, in vigiliis, in ieiuniis,</VERS>
      <VERS vnumber="6">in castitate, in scientia, in longanimitate, in suavitate, in Spiritu Sancto, in caritate non ficta,</VERS>
      <VERS vnumber="7">in verbo veritatis, in virtute Dei; per arma iustitiae a dextris et sinistris,</VERS>
      <VERS vnumber="8">per gloriam et ignobilitatem, per infamiam et bonam famam; ut seductores, et veraces;</VERS>
      <VERS vnumber="9">sicut qui ignoti, et cogniti; quasi morientes, et ecce vivimus; ut castigati, et non mortificati;</VERS>
      <VERS vnumber="10">quasi tristes, semper autem gaudentes; sicut egentes, multos autem locupletantes; tamquam nihil habentes, et omnia possidentes.</VERS>
      <VERS vnumber="11">Os nostrum patet ad vos, o Corinthii, cor nostrum dilatatum est.</VERS>
      <VERS vnumber="12">Non angustiamini in nobis, sed angustiamini in visceribus vestris;</VERS>
      <VERS vnumber="13">eandem autem habentes remunerationem, tamquam filiis dico, dilatamini et vos.</VERS>
      <VERS vnumber="14">Nolite iugum ducere cum infidelibus! Quae enim participatio iustitiae cum iniquitate? Aut quae societas luci ad tenebras?</VERS>
      <VERS vnumber="15">Quae autem conventio Christi cum Beliar, aut quae pars fideli cum infideli?</VERS>
      <VERS vnumber="16">Qui autem consensus templo Dei cum idolis? Vos enim estis templum Dei vivi; sicut dicit Deus: Inhabitabo in illis et inambulaboet ero illorum Deus, et ipsi erunt mihi populus.</VERS>
      <VERS vnumber="17">Propter quod exite de medio eorumet separamini, dicit Dominus,et immundum ne tetigeritis;et ego recipiam vos</VERS>
      <VERS vnumber="18">et ero vobis in Patrem,et vos eritis mihi in filios et filias,dicit Dominus omnipotens ".</VERS>
    </CHAPTER>
    <CHAPTER cnumber="7">
      <VERS vnumber="1">Has igitur habentes promissio nes, carissimi, mundemus nos ab omni inquinamento carnis et spiritus, perficientes sanctificationem in timore Dei.</VERS>
      <VERS vnumber="2">Capite nos! Neminem laesimus, neminem corrupimus, neminem circumvenimus.</VERS>
      <VERS vnumber="3">Non ad condemnationem dico; praedixi enim quod in cordibus nostris estis ad commoriendum et ad convivendum.</VERS>
      <VERS vnumber="4">Multa mihi fiducia est apud vos, multa mihi gloriatio pro vobis; repletus sum consolatione, superabundo gaudio in omni tribulatione nostra.</VERS>
      <VERS vnumber="5">Nam et cum venissemus Macedoniam, nullam requiem habuit caro nostra, sed omnem tribulationem passi: foris pugnae, intus timores.</VERS>
      <VERS vnumber="6">Sed qui consolatur humiles, consolatus est nos Deus in adventu Titi;</VERS>
      <VERS vnumber="7">non solum autem in adventu eius sed etiam in solacio, quo consolatus est in vobis, referens nobis vestrum desiderium, vestrum fletum, vestram aemulationem pro me, ita ut magis gauderem.</VERS>
      <VERS vnumber="8">Quoniam etsi contristavi vos in epistula, non me paenitet; etsi paeniteret - video quod epistula illa, etsi ad horam, vos contristavit -</VERS>
      <VERS vnumber="9">nunc gaudeo, non quia contristati estis, sed quia contristati estis ad paenitentiam; contristati enim estis secundum Deum, ut in nullo detrimentum patiamini ex nobis.</VERS>
      <VERS vnumber="10">Quae enim secundum Deum tristitia, paenitentiam in salutem stabilem operatur; saeculi autem tristitia mortem operatur.</VERS>
      <VERS vnumber="11">Ecce enim hoc ipsum secundum Deum contristari: quantam in vobis operatum est sollicitudinem, sed defensionem, sed indignationem, sed timorem, sed desiderium, sed aemulationem, sed vindictam! In omnibus exhibuistis vos incontaminatos esse negotio.</VERS>
      <VERS vnumber="12">Igitur etsi scripsi vobis, non propter eum, qui fecit iniuriam, nec propter eum, qui passus est, sed ad manifestandam sollicitudinem vestram, quam pro nobis habetis, ad vos coram Deo.</VERS>
      <VERS vnumber="13">Ideo consolati sumus.In consolatione autem nostra abundantius magis gavisi sumus super gaudium Titi, quia refectus est spiritus eius ab omnibus vobis;</VERS>
      <VERS vnumber="14">et si quid apud illum de vobis gloriatus sum, non sum confusus, sed sicut omnia vobis in veritate locuti sumus, ita et gloriatio nostra, quae fuit ad Titum, veritas facta est.</VERS>
      <VERS vnumber="15">Et viscera eius abundantius in vos sunt, reminiscentis omnium vestrum oboedientiam, quomodo cum timore et tremore excepistis eum.</VERS>
      <VERS vnumber="16">Gaudeo quod in omnibus confido in vobis.</VERS>
    </CHAPTER>
    <CHAPTER cnumber="8">
      <VERS vnumber="1">Notam autem facimus vobis, fratres, gratiam Dei, quae data est in ecclesiis Macedoniae,</VERS>
      <VERS vnumber="2">quod in multo experimento tribulationis abundantia gaudii ipsorum et altissima paupertas eorum abundavit in divitias simplicitatis eorum;</VERS>
      <VERS vnumber="3">quia secundum virtutem, testimonium reddo, et supra virtutem voluntarii fuerunt</VERS>
      <VERS vnumber="4">cum multa exhortatione obsecrantes nos gratiam et communicationem ministerii, quod fit in sanctos.</VERS>
      <VERS vnumber="5">Et non sicut speravimus, sed semetipsos dederunt primum Domino, deinde nobis per voluntatem Dei,</VERS>
      <VERS vnumber="6">ita ut rogaremus Titum, ut, quemadmodum coepit, ita et perficiat in vos etiam gratiam istam.</VERS>
      <VERS vnumber="7">Sed sicut in omnibus abundatis, fide et sermone et scientia et omni sollicitudine et caritate ex nobis in vobis, ut et in hac gratia abundetis.</VERS>
      <VERS vnumber="8">Non quasi imperans dico, sed per aliorum sollicitudinem etiam vestrae caritatis ingenitum bonum comprobans;</VERS>
      <VERS vnumber="9">scitis enim gratiam Domini nostri Iesu Christi, quoniam propter vos egenus factus est, cum esset dives, ut illius inopia vos divites essetis.</VERS>
      <VERS vnumber="10">Et consilium in hoc do. Hoc enim vobis utile est, qui non solum facere, sed et velle coepistis ab anno priore;</VERS>
      <VERS vnumber="11">nunc vero et facto perficite, ut, quemadmodum promptus est animus velle, ita sit et perficere ex eo, quod habetis.</VERS>
      <VERS vnumber="12">Si enim voluntas prompta est, secundum id quod habet, accepta est, non secundum quod non habet.</VERS>
      <VERS vnumber="13">Non enim, ut aliis sit remissio, vobis autem tribulatio; sed ex aequalitate</VERS>
      <VERS vnumber="14">in praesenti tempore vestra abundantia illorum inopiam suppleat, ut et illorum abundantia vestram inopiam suppleat, ut fiat aequalitas, sicut scriptum est:</VERS>
      <VERS vnumber="15">" Qui multum, non abundavit; et, qui modicum, non minoravit ".</VERS>
      <VERS vnumber="16">Gratias autem Deo, qui dedit eandem sollicitudinem pro vobis in corde Titi,</VERS>
      <VERS vnumber="17">quoniam exhortationem quidem suscepit, sed, cum sollicitior esset, sua voluntate profectus est ad vos.</VERS>
      <VERS vnumber="18">Misimus etiam cum illo fratrem, cuius laus est in evangelio per omnes ecclesias</VERS>
      <VERS vnumber="19">- non solum autem, sed et ordinatus ab ecclesiis comes noster cum hac gratia, quae ministratur a nobis ad Domini gloriam et destinatam voluntatem nostram -</VERS>
      <VERS vnumber="20">devitantes hoc, ne quis nos vituperet in hac plenitudine, quae ministratur a nobis;</VERS>
      <VERS vnumber="21">providemus enim bona non solum coram Domino sed etiam coram hominibus.</VERS>
      <VERS vnumber="22">Misimus autem cum illis et fratrem nostrum, quem probavimus in multis saepe sollicitum esse, nunc autem multo sollicitiorem, confidentia multa in vos.</VERS>
      <VERS vnumber="23">Sive pro Tito, est socius meus et in vos adiutor; sive fratres nostri, apostoli ecclesiarum, gloria Christi.</VERS>
      <VERS vnumber="24">Ostensionem ergo, quae est caritatis vestrae et nostrae gloriationis pro vobis, in illos ostendite in faciem ecclesiarum.</VERS>
    </CHAPTER>
    <CHAPTER cnumber="9">
      <VERS vnumber="1">Nam de ministerio, quod fit in sanctos, superfluum est mihi scribere vobis;</VERS>
      <VERS vnumber="2">scio enim promptum animum vestrum, pro quo de vobis glorior apud Macedonas, quoniam Achaia parata est ab anno praeterito, et vestra aemulatio provocavit plurimos.</VERS>
      <VERS vnumber="3">Misi autem fratres, ut ne, quod gloriamur de vobis, evacuetur in hac parte, ut, quemadmodum dixi, parati sitis,</VERS>
      <VERS vnumber="4">ne, cum venerint mecum Macedones et invenerint vos imparatos, erubescamus nos, ut non dicam vos, in hac substantia.</VERS>
      <VERS vnumber="5">Necessarium ergo existimavi rogare fratres, ut praeveniant ad vos et praeparent repromissam benedictionem vestram, ut haec sit parata sic quasi benedictio, non quasi avaritia.</VERS>
      <VERS vnumber="6">Hoc autem: qui parce seminat, parce et metet; et, qui seminat in benedictionibus, in benedictionibus et metet.</VERS>
      <VERS vnumber="7">Unusquisque prout destinavit corde suo, non ex tristitia aut ex necessitate; hilarem enim datorem diligit Deus.</VERS>
      <VERS vnumber="8">Potens est autem Deus omnem gratiam abundare facere in vobis, ut, in omnibus semper omnem sufficientiam habentes, abundetis in omne opus bonum,</VERS>
      <VERS vnumber="9">sicut scriptum est: Dispersit, dedit pauperibus;iustitia eius manet in aeternum ".</VERS>
      <VERS vnumber="10">Qui autem administrat semen seminanti, et panem ad manducandum praestabit et multiplicabit semen vestrum et augebit incrementa frugum iustitiae vestrae.</VERS>
      <VERS vnumber="11">In omnibus locupletati in omnem simplicitatem, quae operatur per nos gratiarum actionem Deo</VERS>
      <VERS vnumber="12">- quoniam ministerium huius officii non solum supplet ea, quae desunt sanctis, sed etiam abundat per multas gratiarum actiones Deo -</VERS>
      <VERS vnumber="13">per probationem ministerii huius glorificantes Deum in oboedientia confessionis vestrae in evangelium Christi et simplicitate communionis in illos et in omnes,</VERS>
      <VERS vnumber="14">et ipsorum obsecratione pro vobis, desiderantium vos propter eminentem gratiam Dei in vobis.</VERS>
      <VERS vnumber="15">Gratias Deo super inenarrabili dono eius.</VERS>
    </CHAPTER>
    <CHAPTER cnumber="10">
      <VERS vnumber="1">Ipse autem ego Paulus obse cro vos per mansuetudinem et modestiam Christi, qui in facie quidem humilis inter vos, absens autem confido in vobis;</VERS>
      <VERS vnumber="2">rogo autem, ne praesens audeam per eam confidentiam, quae existimo audere in quosdam, qui arbitrantur nos tamquam secundum carnem ambulemus.</VERS>
      <VERS vnumber="3">In carne enim ambulantes, non secundum carnem militamus</VERS>
      <VERS vnumber="4">- nam arma militiae nostrae non carnalia sed potentia Deo ad destructionem munitionum - consilia destruentes</VERS>
      <VERS vnumber="5">et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi,</VERS>
      <VERS vnumber="6">et in promptu habentes ulcisci omnem inoboedientiam, cum impleta fuerit vestra oboedientia.</VERS>
      <VERS vnumber="7">Quae secundum faciem sunt, videte. Si quis confidit sibi Christi se esse, hoc cogitet iterum apud se, quia sicut ipse Christi est, ita et nos.</VERS>
      <VERS vnumber="8">Nam et si amplius aliquid gloriatus fuero de potestate nostra, quam dedit Dominus in aedificationem et non in destructionem vestram, non erubescam,</VERS>
      <VERS vnumber="9">ut non existimer tamquam terrere vos per epistulas;</VERS>
      <VERS vnumber="10">quoniam quidem " Epistulae - inquiunt - graves sunt et fortes, praesentia autem corporis infirma, et sermo contemptibilis ".</VERS>
      <VERS vnumber="11">Hoc cogitet, qui eiusmodi est, quia quales sumus verbo per epistulas absentes, tales et praesentes in facto.</VERS>
      <VERS vnumber="12">Non enim audemus inserere aut comparare nos quibusdam, qui seipsos commendant; sed ipsi se in semetipsis metientes et comparantes semetipsos sibi, non intellegunt.</VERS>
      <VERS vnumber="13">Nos autem non ultra mensuram gloriabimur sed secundum mensuram regulae, quam impertitus est nobis Deus, mensuram pertingendi usque ad vos.</VERS>
      <VERS vnumber="14">Non enim quasi non pertingentes ad vos superextendimus nosmetipsos, usque ad vos enim pervenimus in evangelio Christi;</VERS>
      <VERS vnumber="15">non ultra mensuram gloriantes in alienis laboribus, spem autem habentes, crescente fide vestra, in vobis magnificari secundum regulam nostram in abundantiam,</VERS>
      <VERS vnumber="16">ad evangelizandum in iis, quae ultra vos sunt, et non in aliena regula gloriari in his, quae praeparata sunt.</VERS>
      <VERS vnumber="17">Qui autem gloriatur, in Domino glorietur;</VERS>
      <VERS vnumber="18">non enim qui seipsum commendat, ille probatus est, sed quem Dominus commendat.</VERS>
    </CHAPTER>
    <CHAPTER cnumber="11">
      <VERS vnumber="1">Utinam sustineretis modi cum quid insipientiae meae; sed et supportate me!</VERS>
      <VERS vnumber="2">Aemulor enim vos Dei aemulatione; despondi enim vos uni viro virginem castam exhibere Christo.</VERS>
      <VERS vnumber="3">Timeo autem, ne, sicut serpens Evam seduxit astutia sua, ita corrumpantur sensus vestri a simplicitate et castitate, quae est in Christum.</VERS>
      <VERS vnumber="4">Nam si is qui venit, alium Christum praedicat, quem non praedicavimus, aut alium Spiritum accipitis, quem non accepistis, aut aliud evangelium, quod non recepistis, recte pateremini.</VERS>
      <VERS vnumber="5">Existimo enim nihil me minus fecisse magnis apostolis;</VERS>
      <VERS vnumber="6">nam etsi imperitus sermone, sed non scientia, in omni autem manifestantes in omnibus ad vos.</VERS>
      <VERS vnumber="7">Aut numquid peccatum feci meipsum humilians, ut vos exaltemini, quoniam gratis evangelium Dei evangelizavi vobis?</VERS>
      <VERS vnumber="8">Alias ecclesias exspoliavi accipiens stipendium ad ministerium vestrum</VERS>
      <VERS vnumber="9">et, cum essem apud vos et egerem, nulli onerosus fui; nam, quod mihi deerat, suppleverunt fratres, qui venerunt a Macedonia; et in omnibus sine onere me vobis servavi et servabo.</VERS>
      <VERS vnumber="10">Est veritas Christi in me, quoniam haec gloria non infringetur in me in regionibus Achaiae.</VERS>
      <VERS vnumber="11">Quare? Quia non diligo vos? Deus scit!</VERS>
      <VERS vnumber="12">Quod autem facio et faciam, ut amputem occasionem eorum, qui volunt occasionem, ut in quo gloriantur, inveniantur sicut et nos.</VERS>
      <VERS vnumber="13">Nam eiusmodi pseudoapostoli, operarii subdoli, transfigurantes se in apostolos Christi.</VERS>
      <VERS vnumber="14">Et non mirum, ipse enim Satanas transfigurat se in angelum lucis;</VERS>
      <VERS vnumber="15">non est ergo magnum, si et ministri eius transfigurentur velut ministri iustitiae, quorum finis erit secundum opera ipsorum.</VERS>
      <VERS vnumber="16">Iterum dico, ne quis me putet insipientem esse; alioquin velut insipientem accipite me, ut et ego modicum quid glorier.</VERS>
      <VERS vnumber="17">Quod loquor, non loquor secundum Dominum, sed quasi in insipientia, in hac substantia gloriationis.</VERS>
      <VERS vnumber="18">Quoniam multi gloriantur secundum carnem, et ego gloriabor.</VERS>
      <VERS vnumber="19">Libenter enim suffertis insipientes, cum sitis ipsi sapientes;</VERS>
      <VERS vnumber="20">sustinetis enim, si quis vos in servitutem redigit, si quis devorat, si quis accipit, si quis extollitur, si quis in faciem vos caedit.</VERS>
      <VERS vnumber="21">Secundum ignobilitatem dico, quasi nos infirmi fuerimus; in quo quis audet, in insipientia dico, audeo et ego.</VERS>
      <VERS vnumber="22">Hebraei sunt? Et ego. Israelitae sunt? Et ego. Semen Abrahae sunt? Et ego.</VERS>
      <VERS vnumber="23">Ministri Christi sunt? Minus sapiens dico, plus ego: in laboribus plurimis, in carceribus abundantius, in plagis supra modum, in mortibus frequenter;</VERS>
      <VERS vnumber="24">a Iudaeis quinquies quadragenas una minus accepi,</VERS>
      <VERS vnumber="25">ter virgis caesus sum, semel lapidatus sum, ter naufragium feci, nocte et die in profundo maris fui;</VERS>
      <VERS vnumber="26">in itineribus saepe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus;</VERS>
      <VERS vnumber="27">in labore et aerumna, in vigiliis saepe, in fame et siti, in ieiuniis frequenter, in frigore et nuditate;</VERS>
      <VERS vnumber="28">praeter illa, quae extrinsecus sunt, instantia mea cotidiana, sollicitudo omnium ecclesiarum.</VERS>
      <VERS vnumber="29">Quis infirmatur, et non infirmor? Quis scandalizatur, et ego non uror?</VERS>
      <VERS vnumber="30">Si gloriari oportet, quae infirmitatis meae sunt, gloriabor.</VERS>
      <VERS vnumber="31">Deus et Pater Domini Iesu scit, qui est benedictus in saecula, quod non mentior.</VERS>
      <VERS vnumber="32">Damasci praepositus gentis Aretae regis custodiebat civitatem Damascenorum, ut me comprehenderet;</VERS>
      <VERS vnumber="33">et per fenestram in sporta dimissus sum per murum et effugi manus eius.</VERS>
    </CHAPTER>
    <CHAPTER cnumber="12">
      <VERS vnumber="1">Gloriari oportet; non expedit quidem, veniam autem ad visiones et revelationes Domini.</VERS>
      <VERS vnumber="2">Scio hominem in Christo ante annos quattuordecim - sive in corpore nescio, sive extra corpus nescio, Deus scit - raptum eiusmodi usque ad tertium caelum.</VERS>
      <VERS vnumber="3">Et scio huiusmodi hominem - sive in corpore sive extra corpus nescio, Deus scit -</VERS>
      <VERS vnumber="4">quoniam raptus est in paradisum et audivit arcana verba, quae non licet homini loqui.</VERS>
      <VERS vnumber="5">Pro eiusmodi gloriabor; pro me autem nihil gloriabor nisi in infirmitatibus meis.</VERS>
      <VERS vnumber="6">Nam, et si voluero gloriari, non ero insipiens, veritatem enim dicam; parco autem, ne quis in me existimet supra id, quod videt me aut audit ex me,</VERS>
      <VERS vnumber="7">et ex magnitudine revelationum. Propter quod, ne extollar, datus est mihi stimulus carni, angelus Satanae, ut me colaphizet, ne extollar.</VERS>
      <VERS vnumber="8">Propter quod ter Dominum rogavi, ut discederet a me;</VERS>
      <VERS vnumber="9">et dixit mihi: " Sufficit tibi gratia mea, nam virtus in infirmitate perficitur ". Libentissime igitur potius gloriabor in infirmitatibus meis, ut inhabitet in me virtus Christi.</VERS>
      <VERS vnumber="10">Propter quod placeo mihi in infirmitatibus, in contumeliis, in necessitatibus, in persecutionibus et in angustiis, pro Christo; cum enim infirmor, tunc potens sum.</VERS>
      <VERS vnumber="11">Factus sum insipiens. Vos me coegistis; ego enim debui a vobis commendari. Nihil enim minus fui ab his, qui sunt supra modum apostoli, tametsi nihil sum;</VERS>
      <VERS vnumber="12">signa tamen apostoli facta sunt super vos in omni patientia, signis quoque et prodigiis et virtutibus.</VERS>
      <VERS vnumber="13">Quid est enim quod minus habuistis prae ceteris ecclesiis, nisi quod ego ipse non gravavi vos? Donate mihi hanc iniuriam.</VERS>
      <VERS vnumber="14">Ecce tertio hoc paratus sum venire ad vos et non ero gravis vobis; non enim quaero, quae vestra sunt, sed vos; nec enim debent filii parentibus thesaurizare, sed parentes filiis.</VERS>
      <VERS vnumber="15">Ego autem libentissime impendam et superimpendar ipse pro animabus vestris. Si plus vos diligo, minus diligar?</VERS>
      <VERS vnumber="16">Esto quidem, ego vos non gravavi; sed cum essem astutus, dolo vos cepi.</VERS>
      <VERS vnumber="17">Numquid per aliquem eorum, quos misi ad vos, circumveni vos?</VERS>
      <VERS vnumber="18">Rogavi Titum et misi cum illo fratrem; numquid Titus vos circumvenit? Nonne eodem spiritu ambulavimus? Nonne iisdem vestigiis?</VERS>
      <VERS vnumber="19">Olim putatis quod excusemus nos apud vos? Coram Deo in Christo loquimur; omnia autem, carissimi, propter vestram aedificationem.</VERS>
      <VERS vnumber="20">Timeo enim, ne forte, cum venero, non quales volo, inveniam vos, et ego inveniar a vobis, qualem non vultis; ne forte contentiones, aemulationes, animositates, dissensiones, detractiones, susurrationes, inflationes, seditiones sint;</VERS>
      <VERS vnumber="21">ne iterum, cum venero, humiliet me Deus meus apud vos, et lugeam multos ex his, qui ante peccaverunt et non egerunt paenitentiam super immunditia et fornicatione et impudicitia, quam gesserunt.</VERS>
    </CHAPTER>
    <CHAPTER cnumber="13">
      <VERS vnumber="1">Ecce tertio hoc venio ad vos; in ore duorum vel trium testium stabit omne verbum.</VERS>
      <VERS vnumber="2">Praedixi et praedico, ut praesens bis et nunc absens his, qui ante peccaverunt, et ceteris omnibus, quoniam, si venero iterum, non parcam,</VERS>
      <VERS vnumber="3">quoniam experimentum quaeritis eius, qui in me loquitur, Christi, qui in vos non infirmatur, sed potens est in vobis.</VERS>
      <VERS vnumber="4">Nam etsi crucifixus est ex infirmitate, sed vivit ex virtute Dei. Nam et nos infirmi sumus in illo, sed vivemus cum eo ex virtute Dei in vos.</VERS>
      <VERS vnumber="5">Vosmetipsos tentate, si estis in fide; ipsi vos probate. An non cognoscitis vos ipsos, quia Iesus Christus in vobis est? Nisi forte reprobi estis.</VERS>
      <VERS vnumber="6">Spero autem quod cognoscetis quia nos non sumus reprobi.</VERS>
      <VERS vnumber="7">Oramus autem Deum, ut nihil mali faciatis, non ut nos probati pareamus, sed ut vos, quod bonum est, faciatis, nos autem ut reprobi simus.</VERS>
      <VERS vnumber="8">Non enim possumus aliquid adversus veritatem, sed pro veritate.</VERS>
      <VERS vnumber="9">Gaudemus enim, quando nos infirmi sumus, vos autem potentes estis; hoc et oramus, vestram consummationem.</VERS>
      <VERS vnumber="10">Ideo haec absens scribo, ut non praesens durius agam secundum potestatem, quam Dominus dedit mihi in aedificationem et non in destructionem.</VERS>
      <VERS vnumber="11">De cetero, fratres, gaudete, perfecti estote, exhortamini invicem, idem sapite, pacem habete, et Deus dilectionis et pacis erit vobiscum.</VERS>
      <VERS vnumber="12">Salutate invicem in osculo sancto. Salutant vos sancti omnes.</VERS>
      <VERS vnumber="13">Gratia Domini Iesu Christi et caritas Dei et communicatio Sancti Spiritus cum omnibus vobis.</VERS>
    </CHAPTER>
  </BIBLEBOOK>
</XMLBIBLE>
