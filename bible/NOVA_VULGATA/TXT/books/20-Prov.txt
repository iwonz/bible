Prov 1:1 Parabolae Salomonis filii David regis Israel
Prov 1:2 ad sciendam sapientiam et disciplinam,ad intellegenda verba prudentiae;
Prov 1:3 ad suscipiendam eruditionem doctrinae,iustitiam et iudicium et aequitatem,
Prov 1:4 ut detur parvulis astutia,adulescenti scientia et recogitatio.
Prov 1:5 Audiat sapiens et addet doctrinam,et intellegens dispositiones possidebit:
Prov 1:6 animadvertet parabolam et allegoriam,verba sapientium et aenigmata eorum.
Prov 1:7 Timor Domini principium scientiae.Sapientiam atque doctrinam stulti despiciunt.
Prov 1:8 Audi, fili mi, disciplinam patris tuiet ne reicias legem matris tuae,
Prov 1:9 quia diadema gratiae sunt capiti tuo,et torques collo tuo.
Prov 1:10 Fili mi, si te lactaverint peccatores,ne acquiescas eis.
Prov 1:11 Si dixerint: " Veni nobiscum, insidiemur sanguini,abscondamus tendiculas contra insontem frustra;
Prov 1:12 deglutiamus eos sicut infernus viventeset integros quasi descendentes in lacum:
Prov 1:13 omnem pretiosam substantiam reperiemus,implebimus domos nostras spoliis;
Prov 1:14 sortem mitte nobiscum,marsupium unum sit omnium nostrum ";
Prov 1:15 fili mi, ne ambules cum eis,prohibe pedem tuum a semitis eorum.
Prov 1:16 Pedes enim illorum ad malum curruntet festinant, ut effundant sanguinem.
Prov 1:17 Frustra autem iacitur rete ante oculos pinnatorum.
Prov 1:18 Ipsique contra sanguinem suum insidianturet moliuntur fraudes contra animas suas.
Prov 1:19 Sic semitae omnis ad rapinam intenti:animam ipsius possidentis rapiunt.
Prov 1:20 Sapientia foris praedicat,in plateis dat vocem suam,
Prov 1:21 in capite viarum frequentium clamitat,in foribus portarum urbis profert verba sua:
Prov 1:22 " Usquequo, parvuli, diligitis infantiam,et derisores sibi derisionem cupient,et imprudentes odibunt scientiam?
Prov 1:23 Convertimini ad correptionem meam;en proferam vobis spiritum meumet ostendam vobis verba mea.
Prov 1:24 Quia vocavi, et renuistis,extendi manum meam, et non fuit qui aspiceret;
Prov 1:25 despexistis omne consilium meumet increpationes meas neglexistis.
Prov 1:26 Ego quoque in interitu vestro rideboet subsannabo, cum terror vobis advenerit,
Prov 1:27 cum irruerit ut procella terror,et interitus quasi tempestas ingruerit,quando venerit super vos tribulatio et angustia ".
Prov 1:28 Tunc invocabunt me, et non exaudiam,instanter quaerent me et non invenient me,
Prov 1:29 eo quod exosam habuerint disciplinamet timorem Domini non elegerint
Prov 1:30 nec acquieverint consilio meoet despexerint universam correptionem meam.
Prov 1:31 Comedent igitur fructus viae suaesuisque consiliis saturabuntur.
Prov 1:32 Aversio parvulorum interficiet eos,et securitas stultorum perdet illos.
Prov 1:33 Qui autem me audierit, absque terrore requiescetet tranquillus erit timore malorum sublato.
Prov 2:1 Fili mi, si susceperis sermones meoset mandata mea absconderis penes te,
Prov 2:2 intendens ad sapientiam aurem tuam,inclinans cor tuum ad cognoscendam prudentiam;
Prov 2:3 si enim sapientiam invocaveriset dederis vocem tuam prudentiae,
Prov 2:4 si quaesieris eam quasi pecuniamet sicut thesauros conquisieris illam,
Prov 2:5 tunc intelleges timorem Dominiet scientiam Dei invenies.
Prov 2:6 Quia Dominus dat sapientiam,et ex ore eius scientia et prudentia.
Prov 2:7 Thesaurizabit rectis sollertiamet clipeus erit gradientibus simpliciter
Prov 2:8 servans semitas iustitiaeet vias sanctorum custodiens.
Prov 2:9 Tunc intelleges iustitiam et iudiciumet aequitatem et omnem semitam bonam,
Prov 2:10 quia intrabit sapientia cor tuum,et scientia animae tuae placebit.
Prov 2:11 Consilium custodiet te,et prudentia servabit te,
Prov 2:12 ut eruaris a via malaet ab homine, qui perversa loquitur;
Prov 2:13 qui relinquunt iter rectum,ut ambulent per vias tenebrosas;
Prov 2:14 qui laetantur, cum malefecerint,et exsultant in rebus pessimis:
Prov 2:15 quorum viae perversae sunt,et pravi gressus eorum.
Prov 2:16 Ut eruaris a muliere alienaet ab extranea, quae mollit sermones suos
Prov 2:17 et relinquit ducem pubertatis suaeet pacti Dei sui oblita est.
Prov 2:18 Inclinata est enim ad mortem domus eius,et ad inferos semitae ipsius;
Prov 2:19 omnes, qui ingrediuntur ad eam, non revertenturnec apprehendent semitas vitae.
Prov 2:20 Ut ambules in via bonorumet calles iustorum custodias:
Prov 2:21 qui enim recti sunt, habitabunt in terra,et simplices permanebunt in ea;
Prov 2:22 impii vero de terra perdentur,et, qui inique agunt, auferentur ex ea.
Prov 3:1 Fili mi, ne obliviscaris legis meae,et praecepta mea cor tuum custodiat;
Prov 3:2 longitudinem enim dierum et annos vitaeet pacem apponent tibi.
Prov 3:3 Misericordia et veritas te non deserant;circumda eas gutturi tuoet describe in tabulis cordis tui,
Prov 3:4 et invenies gratiam et successum bonumcoram Deo et hominibus.
Prov 3:5 Habe fiduciam in Domino ex toto corde tuoet ne innitaris prudentiae tuae.
Prov 3:6 In omnibus viis tuis cogita illum,et ipse diriget gressus tuos.
Prov 3:7 Ne sis sapiens apud temetipsum;time Dominum et recede a malo.
Prov 3:8 Sanitas quippe erit umbilico tuo,et irrigatio ossibus tuis.
Prov 3:9 Honora Dominum de tua substantiaet de primitiis omnium frugum tuarum,
Prov 3:10 et implebuntur horrea tua frumento,et vino torcularia tua redundabunt.
Prov 3:11 Disciplinam Domini, fili mi, ne abiciasnec asperneris, cum ab eo corriperis:
Prov 3:12 quem enim diligit, Dominus corripitet quasi pater in filio complacet sibi.
Prov 3:13 Beatus homo, qui invenit sapientiamet qui affluit prudentia:
Prov 3:14 melior est acquisitio eius negotiatione argenti,et auro primo fructus eius.
Prov 3:15 Pretiosior est cunctis gemmis,et omnia pretiosa tua huic non valent comparari;
Prov 3:16 longitudo dierum in dextera eius,et in sinistra illius divitiae et gloria.
Prov 3:17 Viae eius viae pulchrae,et omnes semitae illius pacificae.
Prov 3:18 Lignum vitae est his, qui apprehenderint eam;et, qui tenuerit eam, beatus.
Prov 3:19 Dominus sapientia fundavit terram,stabilivit caelos prudentia;
Prov 3:20 sapientia illius eruperunt abyssi,et nubes rorem stillant.
Prov 3:21 Fili mi, ne effluant haec ab oculis tuis;custodi prudentiam atque consilium,
Prov 3:22 et erit vita animae tuae,et gratia collo tuo;
Prov 3:23 tunc ambulabis fiducialiter in via tua,et pes tuus non impinget.
Prov 3:24 Si dormieris, non timebis;quiesces, et suavis erit somnus tuus.
Prov 3:25 Ne paveas repentino terroreet irruentem tibi turbinem impiorum, cum venerit.
Prov 3:26 Dominus enim erit in latere tuoet custodiet pedem tuum, ne capiaris.
Prov 3:27 Noli prohibere beneficium ab eo, cui debetur,si in potestate manus tuae est, ut facias.
Prov 3:28 Ne dicas amico tuo: " Vade et revertere,cras dabo tibi ", cum statim possis dare.
Prov 3:29 Ne moliaris amico tuo malum,cum ille apud te sedeat cum fiducia.
Prov 3:30 Ne contendas adversus hominem frustra,cum ipse tibi nihil mali fecerit.
Prov 3:31 Ne aemuleris hominem iniustumnec imiteris omnes vias eius,
Prov 3:32 quia abominatio Domini est omnis pravus,et cum simplicibus societas eius.
Prov 3:33 Maledictio a Domino in domo impii,habitacula autem iustorum benedicentur.
Prov 3:34 Ipse deludet illusoreset mansuetis dabit gratiam;
Prov 3:35 gloriam sapientes possidebunt,stultorum exaltatio ignominia.
Prov 4:1 Audite, filii, disciplinam patriset attendite, ut sciatis prudentiam;
Prov 4:2 quoniam doctrinam bonam tribuam vobis,legem meam ne derelinquatis.
Prov 4:3 Nam et ego filius fui patris mei,tenellus et unigenitus coram matre mea;
Prov 4:4 et docebat me atque dicebat: Suscipiat verba mea cor tuum,custodi praecepta mea et vives.
Prov 4:5 Posside sapientiam, posside prudentiam,ne obliviscaris neque declines a verbis oris mei.
Prov 4:6 Ne dimittas eam, et custodiet te,dilige eam, et servabit te.
Prov 4:7 Principium sapientiae: posside sapientiamet in omni possessione tua acquire prudentiam.
Prov 4:8 Arripe illam, et exaltabit te,glorificaberis ab ea, cum eam fueris amplexatus.
Prov 4:9 Dabit capiti tuo diadema gratiae,et corona inclita proteget te ".
Prov 4:10 Audi, fili mi, et suscipe verba mea,ut multiplicentur tibi anni vitae.
Prov 4:11 Viam sapientiae monstravi tibi;duxi te per semitas aequitatis,
Prov 4:12 quas cum ingressus fueris, non arctabuntur gressus tui,et currens non habebis offendiculum.
Prov 4:13 Tene disciplinam nec laxes;custodi illam, quia ipsa est vita tua.
Prov 4:14 Ne ingrediaris in semitas impiorumnec procedas in malorum via.
Prov 4:15 Fuge ab ea nec transeas per illam;declina et desere eam.
Prov 4:16 Non enim dormiunt, nisi malefecerint,et rapitur somnus ab eis, nisi supplantaverint.
Prov 4:17 Comedunt enim panem impietatiset vinum iniquitatis bibunt.
Prov 4:18 Iustorum autem semita quasi lux splendensprocedit et crescit usque ad perfectam diem.
Prov 4:19 Via impiorum tenebrosa;nesciunt, ubi corruant.
Prov 4:20 Fili mi, ausculta sermones meoset ad eloquia mea inclina aurem tuam;
Prov 4:21 ne recedant ab oculis tuis,custodi ea in medio cordis tui:
Prov 4:22 vita enim sunt invenientibus ea,et universae carni sanitas.
Prov 4:23 Omni custodia serva cor tuum,quia ex ipso vita procedit.
Prov 4:24 Remove a te os pravum,et detrahentia labia sint procul a te.
Prov 4:25 Oculi tui recta videant,et palpebrae tuae dirigantur coram te.
Prov 4:26 Observa semitam pedum tuorum,et omnes viae tuae stabilientur.
Prov 4:27 Ne declines ad dexteram neque ad sinistram,averte pedem tuum a malo.
Prov 5:1 Fili mi, attende ad sapientiam meam,et prudentiae meae inclina aurem tuam,
Prov 5:2 ut custodias cogitationes,et disciplinam labia tua conservent.
Prov 5:3 Favum enim stillant labia meretricis,et nitidius oleo guttur eius;
Prov 5:4 novissima autem illius amara quasi absinthiumet acuta quasi gladius biceps.
Prov 5:5 Pedes eius descendunt in mortem,et ad inferos gressus illius tendunt;
Prov 5:6 cum non observet semitam vitae,vagi sunt gressus eius, et ipsa nescit.
Prov 5:7 Nunc ergo, fili mi, audi meet ne recedas a verbis oris mei.
Prov 5:8 Longe fac ab ea viam tuamet ne appropinques foribus domus eius.
Prov 5:9 Ne des alienis honorem tuumet annos tuos crudeli,
Prov 5:10 ne forte impleantur extranei viribus tuis,et labores tui sint in domo aliena,
Prov 5:11 et gemas in novissimis,quando consumpseris carnes tuas et corpus tuum
Prov 5:12 et dicas: " Cur detestatus sum disciplinam,et increpationes renuit cor meum,
Prov 5:13 nec audivi vocem docentium meet magistris non inclinavi aurem meam?
Prov 5:14 Paene fui in omni malo,in medio ecclesiae et synagogae ".
Prov 5:15 Bibe aquam de cisterna tuaet fluenta putei tui,
Prov 5:16 ne deriventur fontes tui foras,et in plateis rivi aquarum;
Prov 5:17 habeto eas solus,nec sint alieni participes tui.
Prov 5:18 Sit vena tua benedicta,et laetare cum muliere adulescentiae tuae;
Prov 5:19 cerva carissima et gratissimus hinnulus,blanditiae eius inebrient te in omni tempore,in amore eius delectare iugiter.
Prov 5:20 Quare seduceris, fili mi, ab alienaet foveris in sinu extraneae?
Prov 5:21 Quoniam ante Dominum viae hominis,et omnes gressus eius considerat.
Prov 5:22 Iniquitates suae capient impium,et funibus peccatorum suorum constringetur.
Prov 5:23 Ipse morietur, quia non habuit disciplinam,et in multitudine stultitiae suae decipietur.
Prov 6:1 Fili mi, si spoponderis pro amico tuo,defixisti apud extraneum manum tuam;
Prov 6:2 illaqueatus es verbis oris tuiet captus propriis sermonibus.
Prov 6:3 Fac ergo, quod dico, fili mi, et temetipsum libera,quia incidisti in manum proximi tui;discurre, prosternere, insta amico tuo.
Prov 6:4 Ne dederis somnum oculis tuisnec palpebris tuis dormitationem.
Prov 6:5 Eruere quasi dammula de rete,et quasi avis de manu aucupis.
Prov 6:6 Vade ad formicam, o piger,et considera vias eius et disce sapientiam.
Prov 6:7 Quae, cum non habeat ducemnec praeceptorem nec principem,
Prov 6:8 parat in aestate cibum sibiet congregat in messe, quod comedat.
Prov 6:9 Usquequo, piger, dormies?Quando consurges e somno tuo?
Prov 6:10 Paululum dormis, paululum dormitas,paululum conseres manus, ut dormias;
Prov 6:11 et veniet tibi quasi viator egestas,et pauperies quasi vir armatus.
Prov 6:12 Homo iniquus, vir inutilis,graditur ore perverso;
Prov 6:13 annuit oculis, terit pede,digito loquitur.
Prov 6:14 Prava in corde suo machinatur,malum in omni tempore, iurgia seminat.
Prov 6:15 Ideo extemplo veniet perditio sua,et subito conteretur nec habebit medicinam.
Prov 6:16 Sex sunt, quae odit Dominus,et septem detestatur anima eius:
Prov 6:17 oculos sublimes, linguam mendacem,manus effundentes innoxium sanguinem,
Prov 6:18 cor machinans cogitationes pravas,pedes veloces ad currendum in malum,
Prov 6:19 proferentem mendacia, testem fallacemet eum, qui seminat inter fratres discordias.
Prov 6:20 Conserva, fili mi, praecepta patris tuiet ne reicias legem matris tuae;
Prov 6:21 liga ea in corde tuo iugiteret circumda gutturi tuo.
Prov 6:22 Cum ambulaveris, dirigent te,cum dormieris, custodient teet, cum evigilaveris, colloquentur tecum.
Prov 6:23 Quia mandatum lucerna est, et lex lux,et via vitae increpatio disciplinae,
Prov 6:24 ut custodiant te a muliere malaet a blanda lingua extraneae;
Prov 6:25 non concupiscat pulchritudinem eius cor tuum,nec capiaris nutibus illius:
Prov 6:26 pretium enim scorti vix est torta panis,mulier autem viri pretiosam animam capit.
Prov 6:27 Numquid potest homo abscondere ignem in sinu suo,et vestimenta illius non ardebunt?
Prov 6:28 Aut ambulare super prunas,et non comburentur plantae eius?
Prov 6:29 Sic qui ingreditur ad mulierem proximi sui;non erit mundus, quicumque tetigerit eam.
Prov 6:30 Non contemptui erit fur, cum furatus fuerit,ut esurientem impleat animam.
Prov 6:31 Deprehensus quoque reddet septuplumet omnem substantiam domus suae tradet.
Prov 6:32 Qui autem adulter est cum muliere, vecors est;perdet animam suam, qui hoc fecerit.
Prov 6:33 Plagam et ignominiam congregat sibi,et opprobrium illius non delebitur.
Prov 6:34 Quia zelus est furor viri,et non parcet in die vindictae
Prov 6:35 nec accipiet personam tuam in piaculumnec suscipiet dona plurima.
Prov 7:1 Fili mi, custodi sermones meoset praecepta mea reconde tibi.
Prov 7:2 Serva mandata mea et vives,et legem meam quasi pupillam oculi tui.
Prov 7:3 Liga ea in digitis tuis,scribe illa in tabulis cordis tui.
Prov 7:4 Dic sapientiae: " Soror mea es "et prudentiam voca Amicam,
Prov 7:5 ut custodiat te a muliere extraneaet ab aliena, quae verba sua dulcia facit.
Prov 7:6 De fenestra enim domus meaeper cancellos prospexi
Prov 7:7 et video inter parvulos;considero inter filios vecordem iuvenem,
Prov 7:8 qui transit per plateam iuxta angulumet prope viam domus illius graditur
Prov 7:9 in obscuro advesperascente die,in mediis tenebris et caligine.
Prov 7:10 Et ecce, occurrit illi mulier ornatu meretricio,cauta corde, garrula et rebellans,
Prov 7:11 quietis impatiensnec valens in domo consistere pedibus suis:
Prov 7:12 nunc foris, nunc in plateiset iuxta angulos insidians.
Prov 7:13 Apprehensumque deosculatur iuvenemet procaci vultu blanditur dicens:
Prov 7:14 " Victimas pro salute vovi,hodie reddidi vota mea;
Prov 7:15 idcirco egressa sum in occursum tuumdesiderans te videre et repperi.
Prov 7:16 Stragulatis vestibus lectulum meum stravi,linteis pictis ex Aegypto;
Prov 7:17 aspersi cubile meum myrrhaet aloe et cinnamomo.
Prov 7:18 Veni, inebriemur voluptatibus,usque mane fruamur amoribus.
Prov 7:19 Non est enim vir in domo sua;abiit via longissima,
Prov 7:20 sacculum pecuniae secum tulit,in die plenae lunae reversurus est in domum suam ".
Prov 7:21 Irretivit eum multis sermonibuset blanditiis labiorum protraxit illum.
Prov 7:22 Stultus eam sequitur quasi bos ductus ad victimam,sicut irretitur vinculo cervus,
Prov 7:23 donec transfigat sagitta iecur eius;velut si avis festinet ad laqueumet nescit quod de periculo animae illius agitur.
Prov 7:24 Nunc ergo, fili mi, audi meet attende verbis oris mei.
Prov 7:25 Ne abstrahatur in viis illius mens tua,neque decipiaris semitis eius.
Prov 7:26 Multos enim vulneratos deiecit,et fortissimi quique interfecti sunt ab ea:
Prov 7:27 viae inferi domus eiuspenetrantes in interiora mortis.
Prov 8:1 Numquid non sapientia clamitat,et prudentia dat vocem suam?
Prov 8:2 In summis verticibussupra viam in mediis semitis stans,
Prov 8:3 iuxta portas ad introitum civitatis,in ipsis foribus conclamat:
Prov 8:4 " O viri, ad vos clamito,et vox mea ad filios hominum.
Prov 8:5 Intellegite, parvuli, astutiam;et insipientes, animadvertite.
Prov 8:6 Audite, quoniam de rebus magnis locutura sum,et aperientur labia mea, ut recta praedicent.
Prov 8:7 Veritatem meditabitur guttur meum,et labia mea detestabuntur impium.
Prov 8:8 Iusti sunt omnes sermones oris mei,non est in eis pravum quid neque perversum;
Prov 8:9 omnes recti sunt intellegentibuset aequi invenientibus scientiam.
Prov 8:10 Accipitc disciplinam meam et non pecuniam,doctrinam magis quam aurum electum.
Prov 8:11 Melior est enim sapientia gemmis,et omne desiderabile ei non potest comparari ".
Prov 8:12 Ego sapientia habito cum prudentiaet artem excogitandi invenio.
Prov 8:13 Timor Domini odisse malum;arrogantiam et superbiam et viam pravamet os bilingue detestor.
Prov 8:14 Meum est consilium et prudentia,mea est intellegentia, mea est fortitudo.
Prov 8:15 Per me reges regnant,et principes iusta decernunt;
Prov 8:16 per me duces imperant,et potentes decernunt iustitiam.
Prov 8:17 Ego diligentes me diligo;et, qui mane vigilant ad me, invenient me.
Prov 8:18 Mecum sunt divitiae et gloria,opes superbae et iustitia.
Prov 8:19 Melior est enim fructus meus auro et obryzo,et genimina mea argento electo.
Prov 8:20 In viis iustitiae ambulo,in medio semitarum iudicii,
Prov 8:21 ut ditem diligentes meet thesauros eorum repleam.
Prov 8:22 Dominus possedit me in initio viarum suarum,antequam quidquam faceret a principio;
Prov 8:23 ab aeterno ordinata sumet ex antiquis, antequam terra fieret.
Prov 8:24 Nondum erant abyssi, et ego iam concepta eram,necdum fontes graves aquis,
Prov 8:25 priusquam montes demergerentur,ante colles ego parturiebar.
Prov 8:26 Adhuc terram non fecerat et camposet initium glebae orbis terrae.
Prov 8:27 Quando praeparabat caelos, aderam,quando certa lege et gyro vallabat abyssos,
Prov 8:28 quando nubes firmabat sursum,et praevaluerunt fontes abyssi,
Prov 8:29 quando circumdabat mari terminum suumet aquis, ne transirent fines suos,quando iecit fundamenta terrae,
Prov 8:30 cum eo eram ut artifex:delectatio eius per singulos dies,ludens coram eo omni tempore,
Prov 8:31 ludens in orbe terrarum,et deliciae meae esse cum filiis hominum.
Prov 8:32 Nunc ergo, filii, audite me:beati, qui custodiunt vias meas;
Prov 8:33 audite disciplinam et estote sapienteset nolite abicere eam.
Prov 8:34 Beatus homo, qui audit meet qui vigilat ad fores meas cotidieet observat ad postes ostii mei.
Prov 8:35 Qui me invenerit, inveniet vitamet hauriet delicias a Domino.
Prov 8:36 Qui autem in me peccaverit, laedet animam suam:omnes, qui me oderunt, diligunt mortem.
Prov 9:1 Sapientia aedificavit sibi domum,excidit columnas septem;
Prov 9:2 immolavit victimas suas, miscuit vinumet proposuit mensam suam.
Prov 9:3 Misit ancillas suas, ut vocarentad arcem et ad excelsa civitatis:
Prov 9:4 " Si quis est parvulus, veniat ad me ".Et vecordi locuta est:
Prov 9:5 " Venite, comedite panem meumet bibite vinum, quod miscui vobis;
Prov 9:6 relinquite infantiam et viviteet ambulate per vias prudentiae ".
Prov 9:7 Qui erudit derisorem, ipse iniuriam sibi facit;et, qui arguit impium, sibi maculam generat.
Prov 9:8 Noli arguere derisorem, ne oderit te;argue sapientem, et diliget te.
Prov 9:9 Da sapienti, et sapientior fiet;doce iustum, et addet doctrinam.
Prov 9:10 Principium sapientiae timor Domini,et scientia Sancti est prudentia.
Prov 9:11 Per me enim multiplicabuntur dies tui,et addentur tibi anni vitae.
Prov 9:12 Si sapiens fueris, tibimetipsi eris;si autem illusor, solus portabis malum.
Prov 9:13 Mulier stulta est clamosa,fatua et nihil sciens;
Prov 9:14 sedit in foribus domus suaesuper sellam in excelsis urbis,
Prov 9:15 ut vocaret transeuntes per viamet pergentes itinere suo:
Prov 9:16 " Qui est parvulus, declinet ad me ".Et vecordi locuta est:
Prov 9:17 " Aquae furtivae dulciores sunt,et panis in abscondito suavior ".
Prov 9:18 Et ignoravit quod ibi sint umbrae,et in profundis inferni convivae eius.
Prov 10:1 Parabolae Salomonis.Filius sapiens laetificat pa trem,filius vero stultus maestitia est matris suae.
Prov 10:2 Nil proderunt thesauri impietatis,iustitia vero liberabit a morte.
Prov 10:3 Non affliget Dominus fame animam iustiet cupiditatem impiorum subvertet.
Prov 10:4 Egestatem operata est manus remissa,manus autem fortium divitias parat.
Prov 10:5 Qui congregat in messe, filius sapiens est;qui autem stertit aestate, filius confusionis.
Prov 10:6 Benedictiones Domini super caput iusti,os autem impiorum operit violentiam.
Prov 10:7 Memoria iusti in benedictione erit,et nomen impiorum putrescet.
Prov 10:8 Sapiens corde praecepta suscipit,et stultus labiis corruet.
Prov 10:9 Qui ambulat simpliciter, ambulat confidenter;qui autem depravat vias suas, manifestus erit.
Prov 10:10 Qui annuit oculo, dabit dolorem,et stultus labiis corruet.
Prov 10:11 Vena vitae os iusti,et os impiorum operit violentiam.
Prov 10:12 Odium suscitat rixas,et universa delicta operit caritas.
Prov 10:13 In labiis sapientis invenitur sapientia,et virga in dorso eius, qui indiget corde.
Prov 10:14 Sapientes recondunt scientiam,os autem stulti ruinae proximum est.
Prov 10:15 Substantia divitis urbs fortitudinis eius,ruina pauperum egestas eorum.
Prov 10:16 Opus iusti ad vitam,fructus autem impii ad peccatum.
Prov 10:17 Graditur ad vitam, qui custodit disciplinam;qui autem increpationes relinquit, errat.
Prov 10:18 Abscondunt odium labia mendacia;qui profert contumeliam, insipiens est.
Prov 10:19 In multiloquio non deerit peccatum;qui autem moderatur labia sua, prudentissimus est.
Prov 10:20 Argentum electum lingua iusti,cor autem impiorum pro nihilo.
Prov 10:21 Labia iusti erudiunt plurimos;qui autem indocti sunt, in cordis egestate morientur.
Prov 10:22 Benedictio Domini divites facit,nec addet ei labor quidquam.
Prov 10:23 Quasi per risum stultus operatur scelus,sapientia autem est viro prudentiae.
Prov 10:24 Quod timet impius, veniet super eum;desiderium suum iustis dabitur.
Prov 10:25 Quasi tempestas transiens non erit impius,iustus autem quasi fundamentum sempiternum.
Prov 10:26 Sicut acetum dentibus et fumus oculis,sic piger his, qui miserunt eum.
Prov 10:27 Timor Domini apponet dies,et anni impiorum breviabuntur.
Prov 10:28 Exspectatio iustorum laetitia,spes autem impiorum peribit.
Prov 10:29 Fortitudo simplici via Dominiet ruina his, qui operantur malum.
Prov 10:30 Iustus in aeternum non commovebitur,impii autem non habitabunt super terram.
Prov 10:31 Os iusti germinabit sapientiam,lingua prava abscindetur.
Prov 10:32 Labia iusti considerant placita,et os impiorum perversa.
Prov 11:1 Statera dolosa abominatio est apud Dominum,et pondus aequum voluntas eius.
Prov 11:2 Venit superbia, veniet et contumelia;apud humiles autem sapientia.
Prov 11:3 Simplicitas iustorum diriget eos,et supplantatio perversorum vastabit illos.
Prov 11:4 Non proderunt divitiae in die ultionis,iustitia autem liberabit a morte.
Prov 11:5 Iustitia simplicis diriget viam eius,et in impietate sua corruet impius.
Prov 11:6 Iustitia rectorum liberabit eos,et in insidiis suis capientur iniqui.
Prov 11:7 Mortuo homine impio, nulla erit ultra spes;et exspectatio divitiarum peribit.
Prov 11:8 Iustus de angustia liberatus est,et tradetur impius pro eo.
Prov 11:9 Simulator ore decipit amicum suum,iusti autem liberabuntur scientia.
Prov 11:10 In bonis iustorum exsultabit civitas,et in perditione impiorum erit laudatio.
Prov 11:11 Benedictione iustorum exaltabitur civitaset ore impiorum subvertetur.
Prov 11:12 Qui despicit amicum suum, indigens corde est,vir autem prudens tacebit.
Prov 11:13 Qui ambulat susurrans, revelat arcana;qui autem fidelis est animi, celat commissum.
Prov 11:14 Ubi non adsunt dispositiones, populus corruet;salus autem, ubi multa consilia.
Prov 11:15 Affligetur malo, qui fidem facit pro extraneo;qui autem odit sponsores, securus erit.
Prov 11:16 Mulier gratiosa inveniet gloriam,et robusti habebunt divitias.
Prov 11:17 Benefacit animae suae vir misericors;qui autem crudelis est, carnem suam affligit.
Prov 11:18 Impius facit opus fallax,seminanti autem iustitiam merces fidelis.
Prov 11:19 Firmus in iustitia praeparat vitam,et sectator malorum mortem.
Prov 11:20 Abominabile Domino cor pravum,et voluntas eius in iis, qui simpliciter ambulant.
Prov 11:21 Manus in manu, non erit impunitus malus,semen autem iustorum salvabitur.
Prov 11:22 Circulus aureus in naribus suismulier pulchra et fatua.
Prov 11:23 Desiderium iustorum omne bonum est,praestolatio impiorum furor.
Prov 11:24 Alii dividunt propria et ditiores fiunt,alii parciores iusto semper in egestate sunt.
Prov 11:25 Anima, quae benedicit, impinguabitur;et, qui inebriat, ipse quoque inebriatur.
Prov 11:26 Qui abscondit frumenta, maledicetur in populis,benedictio autem super caput vendentium.
Prov 11:27 Qui instanter quaerit bonum, quaerit beneplacitum;qui autem investigator malorum est, haec advenient ei.
Prov 11:28 Qui confidit in divitiis suis, corruet,iusti autem quasi virens folium germinabunt.
Prov 11:29 Qui conturbat domum suam, possidebit ventos;et, qui stultus est, serviet sapienti.
Prov 11:30 Fructus iusti lignum vitae;et suscipit animas, qui sapiens est.
Prov 11:31 Si iustus in terra rependitur,quanto magis impius et peccator.
Prov 12:1 Qui diligit disciplinam, diligit scientiam;qui autem odit increpationes, insipiens est.
Prov 12:2 Qui bonus est, hauriet gratiam a Domino,virum autem versutum ipse condemnabit.
Prov 12:3 Non roborabitur homo ex impietate,et radix iustorum non commovebitur.
Prov 12:4 Mulier diligens corona est viro suo,et quasi putredo in ossibus eius, quae est inhonesta.
Prov 12:5 Cogitationes iustorum iudicia,et consilia impiorum fraudulentia.
Prov 12:6 Verba impiorum insidiantur sanguini,os iustorum liberabit eos.
Prov 12:7 Subvertuntur impii et iam non sunt,domus autem iustorum permanebit.
Prov 12:8 Ad doctrinam suam laudabitur vir;qui autem perversus corde est, patebit contemptui.
Prov 12:9 Melior est pauper, qui ministrat sibi,quam gloriosus et indigens pane.
Prov 12:10 Curat iustus iumentorum suorum animas,viscera autem impiorum crudelia.
Prov 12:11 Qui operatur terram suam, satiabitur panibus;qui autem sectatur vana, vecors est.
Prov 12:12 Desiderat impius laqueum pessimorum,radix autem iustorum proficiet.
Prov 12:13 Propter peccata labiorum irretitur malus,effugiet autem iustus de angustia.
Prov 12:14 De fructu oris sui unusquisque replebitur bonis,et iuxta opera manuum suarum retribuetur ei.
Prov 12:15 Via stulti recta in oculis eius;qui autem sapiens est, audit consilia.
Prov 12:16 Fatuus statim indicat iram suam,dissimulat autem iniuriam callidus.
Prov 12:17 Qui spirat veritatem, index iustitiae est,testis autem mendax, fraudulentiae.
Prov 12:18 Est qui temere loquitur et quasi gladio pungit,lingua autem sapientium sanitas est.
Prov 12:19 Labium veritatis firmum erit in perpetuum,ad momentum autem lingua mendacii.
Prov 12:20 Dolus in corde cogitantium mala;qui autem pacis ineunt consilia, sequitur eos gaudium.
Prov 12:21 Nulla calamitas obveniet iusto,impii autem replebuntur malo.
Prov 12:22 Abominatio est Domino labia mendacia,qui autem fideliter agunt, placent ei.
Prov 12:23 Homo versutus celat scientiam,et cor insipientium provocat stultitiam.
Prov 12:24 Manus fortium dominabitur,quae autem remissa est, tributis serviet.
Prov 12:25 Maeror in corde viri humiliabit illum,et sermo bonus laetificabit eum.
Prov 12:26 In rectum ducit amicum iustus,iter autem impiorum decipiet eos.
Prov 12:27 Non assabit ignavia praedam suam,sed substantia pretiosa erit viro industrio.
Prov 12:28 In semita iustitiae vita,est autem etiam iter apertum ad mortem.
Prov 13:1 Filius sapiens disciplina patris;qui autem illusor est, non audit, cum arguitur.
Prov 13:2 De fructu oris sui homo satiabitur bonis,anima autem praevaricatorum violentia.
Prov 13:3 Qui custodit os suum, custodit animam suam;qui autem incautus est eloquio, ruina est ei.
Prov 13:4 Vult et non habet piger,anima autem operantium impinguabitur.
Prov 13:5 Verbum mendax iustus detestabitur,impius autem confundit et dehonestat.
Prov 13:6 Iustitia custodit innocentem in via,impietas autem peccatorem supplantat.
Prov 13:7 Est qui quasi dives habetur, cum nihil habeat;et est qui quasi pauper, cum in multis divitiis sit.
Prov 13:8 Redemptio animae viri divitiae suae;qui autem pauper est, increpationem non sustinet.
Prov 13:9 Lux iustorum laetificat,lucerna autem impiorum exstinguetur.
Prov 13:10 Inter superbos tantum iurgia sunt,et apud humiles sapientia.
Prov 13:11 Substantia festinata minuetur;qui autem colligit manu, multiplicat.
Prov 13:12 Spes, quae differtur, affligit animam,lignum vitae desiderium veniens.
Prov 13:13 Qui contemnit verbum, ipse se obligat;qui autem timet praeceptum, retribuetur ei.
Prov 13:14 Lex sapientis fons vitae,ut declinet a laqueis mortis.
Prov 13:15 Intellegentia bona dabit gratiam,in itinere infidelium vorago.
Prov 13:16 Omnis astutus agit cum consilio;qui autem fatuus est, aperit stultitiam.
Prov 13:17 Nuntius impius cadet in malum,legatus autem fidelis sanitas.
Prov 13:18 Egestas et ignominia ei, qui deserit disciplinam;qui autem acquiescit arguenti, glorificabitur.
Prov 13:19 Desiderium, si compleatur, delectat animam;detestantur stulti fugere mala.
Prov 13:20 Qui cum sapientibus graditur, sapiens erit;amicus stultorum malus efficietur.
Prov 13:21 Peccatores persequitur malum,et iustis retribuentur bona.
Prov 13:22 Bonus relinquit heredes filios et nepotes;et custoditur iusto substantia peccatoris.
Prov 13:23 Multi cibi in novalibus pauperum,et est qui perit, deficiente iudicio.
Prov 13:24 Qui parcit virgae, odit filium suum;qui autem diligit illum, instanter erudit.
Prov 13:25 Iustus comedit et replet animam suam,venter autem impiorum insaturabilis.
Prov 14:1 Sapientia mulierum aedificat domum suam,insipientia eam manibus destruet.
Prov 14:2 Ambulans recto itinere timet Deum;despicit illum, qui infami graditur via.
Prov 14:3 In ore stulti virga superbiae,labia autem sapientium custodiunt eos.
Prov 14:4 Ubi non sunt boves, praesepe vacuum est;plurimae autem segetes in fortitudine bovis.
Prov 14:5 Testis fidelis non mentitur,profert autem mendacium dolosus testis.
Prov 14:6 Quaerit derisor sapientiam et non invenit;doctrina prudentibus facilis.
Prov 14:7 Cede coram viro stulto,quia nescies labia prudentiae.
Prov 14:8 Sapientia callidi est intellegere viam suam,et imprudentia stultorum errans.
Prov 14:9 Stulti parvipendent peccatum,et inter iustos morabitur gratia.
Prov 14:10 Cor novit amaritudinem animae suae,in gaudio eius non miscebitur extraneus.
Prov 14:11 Domus impiorum delebitur,tabernacula vero iustorum germinabunt.
Prov 14:12 Est via, quae videtur homini recta,novissima autem eius deducunt ad mortem.
Prov 14:13 Etiam in risu cor dolore miscebitur,et extrema gaudii luctus occupat.
Prov 14:14 Viis suis replebitur stultus,et super eum erit vir bonus.
Prov 14:15 Simplex credit omni verbo,astutus considerat gressus suos.
Prov 14:16 Sapiens timet et declinat a malo,stultus transilit et confidit.
Prov 14:17 Impatiens operabitur stultitiam,et vir versutus odiosus est.
Prov 14:18 Possidebunt simplices stultitiam,et astuti coronabuntur scientia.
Prov 14:19 Procumbunt mali ante bonos,et impii ante portas iustorum.
Prov 14:20 Etiam proximo suo pauper odiosus erit,amici vero divitum multi.
Prov 14:21 Qui despicit proximum suum, peccat;qui autem miseretur pauperis, beatus erit.
Prov 14:22 Nonne errant, qui operantur malum?Misericordia et veritas iis, qui praeparant bona.
Prov 14:23 In omni labore erit abundantia;verbum autem labiorum tendit tantummodo ad egestatem.
Prov 14:24 Corona sapientium divitiae eorum,fatuitas stultorum fatuitas est.
Prov 14:25 Liberat animas testis fidelis,et profert mendacia versipellis.
Prov 14:26 In timore Domini fiducia fortis,et filiis eius erit spes.
Prov 14:27 Timor Domini fons vitae,declinans a laqueis mortis.
Prov 14:28 In multitudine populi dignitas regis,et in paucitate plebis ruina principis.
Prov 14:29 Qui patiens est, multa gubernatur prudentia;qui autem impatiens est, exaltat stultitiam.
Prov 14:30 Vita carnium sanitas cordis,putredo ossium invidia.
Prov 14:31 Qui calumniatur egentem, exprobrat Factori eius;honorat autem eum, qui miseretur pauperis.
Prov 14:32 In malitia sua impelletur impius,sperat autem iustus in integritate sua.
Prov 14:33 In corde prudentis requiescit sapientia,at in medio stultorum agnoscetur?
Prov 14:34 Iustitia elevat gentem,vituperium autem populorum est peccatum.
Prov 14:35 Acceptus est regi minister intellegens,et iracundia ei, qui turpiter agit.
Prov 15:1 Responsio mollis frangit iram,sermo durus suscitat furorem.
Prov 15:2 Lingua sapientium stillat scientiam,os fatuorum ebullit stultitiam.
Prov 15:3 In omni loco oculi Dominicontemplantur malos et bonos.
Prov 15:4 Lingua placabilis lignum vitae,sed obliquitas in ea conteret spiritum.
Prov 15:5 Stultus irridet disciplinam patris sui;qui autem custodit increpationes, astutior fiet.
Prov 15:6 In domo iusti divitiae plurimae,et in fructibus impii conturbatio.
Prov 15:7 Labia sapientium disseminabunt scientiam;cor stultorum non rectum erit.
Prov 15:8 Victimae impiorum abominabiles Domino;vota iustorum grata sunt ei.
Prov 15:9 Abominatio est Domino via impii;qui sequitur iustitiam, diligetur.
Prov 15:10 Admonitio mala deserenti viam;qui increpationes odit, morietur.
Prov 15:11 Infernus et Perditio coram Domino,quanto magis corda filiorum hominum!
Prov 15:12 Non amat derisor eum, qui se corripit,nec ad sapientes graditur.
Prov 15:13 Cor gaudens exhilarat faciem,in maerore animi deicitur spiritus.
Prov 15:14 Cor sapientis quaerit doctrinam,et os stultorum pascitur stultitia.
Prov 15:15 Omnes dies pauperis mali;hilaris autem corde quasi iuge convivium.
Prov 15:16 Melius est parum cum timore Dominiquam thesauri magni cum sollicitudine.
Prov 15:17 Melius est demensum holerum cum caritatequam vitulus saginatus cum odio.
Prov 15:18 Vir iracundus provocat rixas;qui patiens est, mitigat lites.
Prov 15:19 Iter pigrorum quasi saepes spinarum,via sollertium complanata.
Prov 15:20 Filius sapiens laetificat patrem,et stultus homo despicit matrem suam.
Prov 15:21 Stultitia gaudium sensu carenti;et vir prudens dirigit gressus suos.
Prov 15:22 Dissipantur cogitationes, ubi non est consilium;ubi vero sunt plures consiliarii, confirmantur.
Prov 15:23 Laetatur homo in responsione oris sui,et sermo opportunus est optimus.
Prov 15:24 Semita vitae sursum est viro erudito,ut declinet de inferno deorsum.
Prov 15:25 Domum superborum demolietur Dominuset firmos faciet terminos viduae.
Prov 15:26 Abominatio Domini cogitationes malae,et purus sermo pulcherrimus.
Prov 15:27 Conturbat domum suam, qui sectatur avaritiam;qui autem odit munera, vivet.
Prov 15:28 Mens iusti meditatur, ut respondeat;os impiorum redundat malis.
Prov 15:29 Longe est Dominus ab impiiset orationes iustorum exaudiet.
Prov 15:30 Lux oculorum laetificat animam,fama bona impinguat ossa.
Prov 15:31 Auris, quae audit increpationes vitae,in medio sapientium commorabitur.
Prov 15:32 Qui abicit disciplinam, despicit animam suam;qui autem acquiescit increpationibus, possessor est cordis.
Prov 15:33 Timor Domini disciplina sapientiae,et gloriam praecedit humilitas.
Prov 16:1 Hominis est animum praeparare,et Domini est responsio linguae.
Prov 16:2 Omnes viae hominis purae sunt oculis eius,spirituum ponderator est Dominus.
Prov 16:3 Revela Domino opera tua,et dirigentur cogitationes tuae.
Prov 16:4 Universa secundum proprium finem operatus est Dominus;impium quoque ad diem malum.
Prov 16:5 Abominatio Domini est omnis arrogans;manus in manu, non erit innocens.
Prov 16:6 Misericordia et veritate redimitur iniquitas,et in timore Domini declinatur a malo.
Prov 16:7 Cum placuerint Domino viae hominis,inimicos quoque eius convertet ad pacem.
Prov 16:8 Melius est parum cum iustitiaquam multi fructus sine aequitate.
Prov 16:9 Cor hominis disponit viam suam,sed Domini est dirigere gressus eius.
Prov 16:10 Divinatio in labiis regis,in iudicio non errabit os eius.
Prov 16:11 Pondus et statera iusta Domini sunt,et opera eius omnes lapides sacculi.
Prov 16:12 Abominantur reges agere impie,quoniam iustitia firmatur solium.
Prov 16:13 Voluntas regum labia iusta;qui recta loquitur, diligetur.
Prov 16:14 Indignatio regis nuntii mortis,et vir sapiens placabit eam.
Prov 16:15 In lumine vultus regis vita,et voluntas eius quasi imber serotinus.
Prov 16:16 Possidere sapientiam quanto melius est auro;et acquirere prudentiam pretiosius est argento.
Prov 16:17 Semita iustorum declinare a malo;custos animae suae, qui servat viam suam.
Prov 16:18 Contritionem praecedit superbia,et ante ruinam exaltatio spiritus.
Prov 16:19 Melius est humiliari cum mitibusquam dividere spolia cum superbis.
Prov 16:20 Eruditus in verbo reperiet bona;et, qui sperat in Domino, beatus est.
Prov 16:21 Qui sapiens est corde, appellabitur prudens;et dulcedo labiorum addet doctrinam.
Prov 16:22 Fons vitae eruditio possidentis;poena stultorum stultitia.
Prov 16:23 Cor sapientis erudiet os eiuset labiis eius addet doctrinam.
Prov 16:24 Favus mellis composita verba,dulcedo animae et sanitas ossium.
Prov 16:25 Est via, quae videtur homini recta,et novissima eius ducunt ad mortem.
Prov 16:26 Anima laborantis laborat sibi,quia compulit eum os suum.
Prov 16:27 Vir impius fodit malum,et in labiis eius quasi ignis ardens.
Prov 16:28 Homo perversus suscitat lites,et mussitator separat familiares.
Prov 16:29 Vir iniquus lactat amicum suumet ducit eum per viam non bonam.
Prov 16:30 Qui attonitis oculis cogitat prava,comprimens labia sua perficit malum.
Prov 16:31 Corona dignitatis canities,quae in viis iustitiae reperietur.
Prov 16:32 Melior est patiens viro forti,et, qui dominatur animo suo, expugnatore urbium.
Prov 16:33 Sortes mittuntur in sinum,sed a Domino temperantur.
Prov 17:1 Melior est buccella sicca cum pacequam domus plena victimis cum iurgio.
Prov 17:2 Servus sapiens dominabitur filiis inhonestiset inter fratres hereditatem dividet.
Prov 17:3 Sicut igne probatur argentum et aurum camino,ita corda probat Dominus.
Prov 17:4 Malus oboedit labio iniquo,et fallax obtemperat linguae mendaci.
Prov 17:5 Qui despicit pauperem, exprobrat Factori eius;et, qui in ruina laetatur alterius, non erit impunitus.
Prov 17:6 Corona senum filii filiorum,et gloria filiorum patres eorum.
Prov 17:7 Non decent stultum verba composita,nec principem labium mentiens.
Prov 17:8 Gemma gratissima munus in oculis domini eius;quocumque se verterit, prospere aget.
Prov 17:9 Qui celat delictum, quaerit amicitias;qui sermone repetit, separat foederatos.
Prov 17:10 Plus proficit correptio apud prudentemquam centum plagae apud stultum.
Prov 17:11 Semper iurgia quaerit malus;angelus autem crudelis mittetur contra eum.
Prov 17:12 Expedit magis ursae occurrere, raptis fetibus,quam fatuo confidenti in stultitia sua.
Prov 17:13 Qui reddit mala pro bonis,non recedet malum de domo eius.
Prov 17:14 Aquarum proruptio initium est iurgiorum;et, antequam exacerbetur contentio, desere.
Prov 17:15 Qui iustificat impium et qui condemnat iustum,abominabilis est uterque apud Dominum.
Prov 17:16 Ad quid pretium in manu stulti?Ad emendam sapientiam, cum careat corde?
Prov 17:17 Omni tempore diligit, qui amicus est,et frater ad angustiam natus est.
Prov 17:18 Stultus homo iungit manus,cum spoponderit pro amico suo.
Prov 17:19 Qui diligit delictum, diligit rixas;et, qui exaltat ostium, quaerit effracturam.
Prov 17:20 Qui perversi cordis est, non inveniet bonum;et, qui vertit linguam, incidet in malum.
Prov 17:21 Qui generat stultum, maerorem generat sibi,sed nec pater in fatuo laetabitur.
Prov 17:22 Animus gaudens aetatem floridam facit,spiritus tristis exsiccat ossa.
Prov 17:23 Munera de sinu impius accipit,ut pervertat semitas iudicii.
Prov 17:24 In facie prudentis lucet sapientia,oculi stultorum in finibus terrae.
Prov 17:25 Ira patris filius stultuset dolor matris, quae genuit eum.
Prov 17:26 Non est bonum multam inferre iustonec percutere principem contra rectitudinem.
Prov 17:27 Qui moderatur sermones suos, novit scientiam,et lenis spiritu est vir prudens.
Prov 17:28 Stultus quoque, si tacuerit, sapiens reputabituret, si compresserit labia sua, intellegens.
Prov 18:1 Occasiones quaerit, qui vult recedere ab amico;omni consilio exacerbatur.
Prov 18:2 Non delectatur stultus prudentiased in revelatione cordis sui.
Prov 18:3 Cum venerit impius, veniet et contemptio,et cum ignominia opprobrium.
Prov 18:4 Aqua profunda verba ex ore viri,et torrens redundans fons sapientiae.
Prov 18:5 Accipere personam impii non est bonum,ut declines iustum in iudicio.
Prov 18:6 Labia stulti miscent se rixis,et os eius plagas provocat.
Prov 18:7 Os stulti ruina eius,et labia ipsius laqueus animae eius.
Prov 18:8 Verba susurronis quasi dulcia,et ipsa perveniunt usque ad interiora ventris.
Prov 18:9 Qui mollis et dissolutus est in opere suo,frater est viri dissipantis.
Prov 18:10 Turris fortissima nomen Domini;ad ipsum currit iustus et exaltabitur.
Prov 18:11 Substantia divitis urbs roboris eiuset quasi murus excelsus in cogitatione eius.
Prov 18:12 Antequam conteratur, exaltatur cor hominis;et, antequam glorificetur, humiliatur.
Prov 18:13 Qui prius respondet quam audiat,stultitia est ei et contumelia.
Prov 18:14 Spiritus viri sustentat imbecillitatem suam;spiritum vero confractum, quis poterit sustinere?
Prov 18:15 Cor prudens possidebit scientiam,et auris sapientium quaerit doctrinam.
Prov 18:16 Donum hominis dilatat viam eiuset ante principes deducit eum.
Prov 18:17 Qui prior in contentione loquitur, putatur iustus;venit amicus eius et arguet eum.
Prov 18:18 Lites comprimit sorset inter potentes quoque diiudicat.
Prov 18:19 Frater, qui offenditur, durior est civitate firma,et lites quasi vectes urbium.
Prov 18:20 De fructu oris viri replebitur venter eius,et genimina labiorum ipsius saturabunt eum.
Prov 18:21 Mors et vita in manu linguae;qui diligunt eam, comedent fructus eius.
Prov 18:22 Qui invenit mulierem bonam, invenit bonumet hausit gratiam a Domino.
Prov 18:23 Cum obsecrationibus loquetur pauper,et dives effabitur rigide.
Prov 18:24 Vir cum amicis concuti potest,sed est amicus, qui adhaereat magis quam frater.
Prov 19:1 Melior est pauper, qui ambulat in simplicitate sua,quam qui torquet labia et est insipiens.
Prov 19:2 Ubi non est scientia animae, non est bonum;et, qui festinus est pedibus, offendit.
Prov 19:3 Stultitia hominis supplantat gressus eius,et contra Deum fervet animo suo.
Prov 19:4 Divitiae addunt amicos plurimos;pauper autem ab amico suo separatur.
Prov 19:5 Testis falsus non erit impunitus;et, qui mendacia loquitur, non effugiet.
Prov 19:6 Multi blandiuntur faciei potentis,et omnes amici sunt dona tribuenti.
Prov 19:7 Omnes fratres hominis pauperis oderunt eum,insu7per et amici procul recesserunt ab eo;qui tantum verba sectatur, nihil habebit.
Prov 19:8 Qui autem possessor est mentis, diligit animam suam,et custos prudentiae inveniet bona.
Prov 19:9 Falsus testis non erit impunitus;et, qui loquitur mendacia, peribit.
Prov 19:10 Non decent stultum deliciae,nec servum dominari principibus.
Prov 19:11 Doctrina viri mitigat iram eius,et gloria eius est iniqua praetergredi.
Prov 19:12 Sicut fremitus leonis ita et regis ira,et sicut ros super herbam ita et gratia eius.
Prov 19:13 Calamitas patris filius stultus;et tecta iugiter perstillantia litigiosa mulier.
Prov 19:14 Domus et divitiae hereditas patrum,a Domino autem uxor prudens.
Prov 19:15 Pigredo immittit soporem,et anima dissoluta esuriet.
Prov 19:16 Qui custodit mandatum, custodit animam suam;qui autem neglegit viam suam, mortificabitur.
Prov 19:17 Feneratur Domino, qui miseretur pauperis,et vicissitudinem suam reddet ei.
Prov 19:18 Erudi filium tuum, dum spes est;ad interfectionem autem eius ne ponas animam tuam.
Prov 19:19 Qui impatiens est, sustinebit multam;et, si eum abripere vis, aliud appones.
Prov 19:20 Audi consilium et suscipe disciplinam,ut sis sapiens in novissimis tuis.
Prov 19:21 Multae cogitationes in corde viri,voluntas autem Domini permanebit.
Prov 19:22 Desiderabile in homine est misericordia eius;et melior est pauper quam vir mendax.
Prov 19:23 Timor Domini ad vitam,et in plenitudine commorabitur absque visitatione mali.
Prov 19:24 Abscondit piger manum suam in catinonec ad os suum applicat eam.
Prov 19:25 Derisore flagellato vel parvulus sapientior erit;si autem corripueris sapientem, intelleget disciplinam.
Prov 19:26 Qui affligit patrem et fugat matrem,filius inhonestus et ignominiosus.
Prov 19:27 Acquiesce, fili, ut audias doctrinamnec erres a sermonibus scientiae.
Prov 19:28 Testis iniquus deridet iudicium,et os impiorum devorat iniquitatem.
Prov 19:29 Paratae sunt derisoribus virgae,et plagae stultorum corporibus.
Prov 20:1 Luxuriosa res vinum, et tumultuosa sicera;quicumque his delectatur, non erit sapiens.
Prov 20:2 Sicut rugitus leonis ita et terror regis:qui provocat eum, peccat in animam suam.
Prov 20:3 Honor est homini separari a contentionibus;omnes autem stulti miscentur contumeliis.
Prov 20:4 Propter frigus piger arare noluit;mendicabit ergo aestate, et non dabitur illi.
Prov 20:5 Sicut aqua profunda consilium in corde viri,sed homo sapiens exhauriet illud.
Prov 20:6 Multi homines misericordes vocantur;virum autem fidelem quis inveniet?
Prov 20:7 Iustus, qui ambulat in simplicitate sua,beatos post se filios derelinquet.
Prov 20:8 Rex, qui sedet in solio iudicii,dissipat omne malum intuitu suo.
Prov 20:9 Quis potest dicere: " Mundavi cor meum,purus sum a peccato "?
Prov 20:10 Pondus et pondus, mensura et mensura,utrumque abominabile est apud Dominum.
Prov 20:11 Ex studiis suis intellegitur puer,si munda et recta sint opera eius.
Prov 20:12 Aurem audientem et oculum videntem,Dominus fecit utrumque.
Prov 20:13 Noli diligere somnum, ne te egestas opprimat;aperi oculos tuos et saturare panibus.
Prov 20:14 " Malum est, malum est! " dicit omnis emptoret, cum recesserit, tunc gloriabitur.
Prov 20:15 Est aurum et multitudo gemmarumet vas pretiosum labia scientiae.
Prov 20:16 Tolle vestimentum eius, quia fideiussor exstitit alieni,et pro extraneis aufer pignus ab eo.
Prov 20:17 Suavis est homini panis mendacii,et postea implebitur os eius calculo.
Prov 20:18 Cogitationes consiliis firmantur,et dispensationibus tractanda sunt bella.
Prov 20:19 Ei, qui revelat mysteria et calumniaturet dilatat labia sua, ne commiscearis.
Prov 20:20 Qui maledicit patri suo et matri,exstinguetur lucerna eius in mediis tenebris.
Prov 20:21 Hereditas, ad quam festinatur in principio,in novissimo benedictione carebit.
Prov 20:22 Ne dicas: " Reddam malum ";exspecta Dominum, et liberabit te.
Prov 20:23 Abominatio est apud Dominum pondus et pondus;statera dolosa non est bona in oculis eius.
Prov 20:24 A Domino diriguntur gressus viri;quis autem hominum intellegere potest viam suam?
Prov 20:25 Laqueus est homini inconsulte dicere: " Sanctum! "et post vota retractare.
Prov 20:26 Ventilat impios rex sapienset incurvat super eos rotam.
Prov 20:27 Lucerna Domini spiraculum hominis,quae investigat omnia secreta ventris.
Prov 20:28 Misericordia et veritas custodiunt regem,et roboratur clementia thronus eius.
Prov 20:29 Ornamentum iuvenum fortitudo eorum,et honor senum canities.
Prov 20:30 Livor vulneris absterget mala,et plagae in secretioribus ventris.
Prov 21:1 Sicut rivi aquarum cor regis in manu Domini:quocumque voluerit, inclinabit illud.
Prov 21:2 Omnis via viri recta sibi videtur;appendit autem corda Dominus.
Prov 21:3 Facere misericordiam et iudiciummagis placet Domino quam victimae.
Prov 21:4 Exaltatio oculorum et dilatatio cordis,lucerna impiorum: peccatum.
Prov 21:5 Cogitationes sollertis semper in abundantiam;omnis autem festinus semper in egestate est.
Prov 21:6 Qui congregat thesauros lingua mendacii,vento impingetur ad laqueos mortis.
Prov 21:7 Violentia impiorum detrahet eos,quia noluerunt facere iudicium.
Prov 21:8 Perversa via viri aliena est;qui autem mundus est, rectum opus eius.
Prov 21:9 Melius est sedere in angulo domatisquam cum muliere litigiosa et in domo communi.
Prov 21:10 Anima impii desiderat malum;non miserebitur proximo suo.
Prov 21:11 Multato derisore sapientior erit parvulus;et, si instruatur sapiens, sumet scientiam.
Prov 21:12 Excogitat Iustus de domo impii,ut praecipitet impios in malum.
Prov 21:13 Qui obturat aurem suam ad clamorem pauperis,et ipse clamabit, et non exaudietur.
Prov 21:14 Munus absconditum exstinguit iras,et donum in sinu indignationem maximam.
Prov 21:15 Gaudium iusto est facere iudicium,et ruina operantibus iniquitatem.
Prov 21:16 Vir, qui erraverit a via prudentiae,in coetu umbrarum commorabitur.
Prov 21:17 Qui diligit convivia, in egestate erit;qui amat vinum et pinguia, non ditabitur.
Prov 21:18 Redemptio pro iusto impius,et pro rectis iniquus.
Prov 21:19 Melius est habitare in terra desertaquam cum muliere rixosa et iracunda.
Prov 21:20 Thesaurus desiderabilis et pinguis in habitaculo sapientis,et imprudens homo dissipabit illum.
Prov 21:21 Qui sequitur iustitiam et misericordiam,inveniet vitam et iustitiam et gloriam.
Prov 21:22 Civitatem fortium ascendit sapienset destruit robur fiduciae eius.
Prov 21:23 Qui custodit os suum et linguam suam,custodit ab angustiis animam suam.
Prov 21:24 Superbus et arrogans vocatur derisor,qui operatur in ira superbiae.
Prov 21:25 Desideria occidunt pigrum;noluerunt enim quidquam manus eius operari:
Prov 21:26 tota die concupiscit et desiderat;qui autem iustus est, tribuet et non parcit.
Prov 21:27 Hostiae impiorum abominabiles,eo magis quia offeruntur ex scelere.
Prov 21:28 Testis mendax peribit;vir oboediens loquetur in victoriam.
Prov 21:29 Vir impius obfirmat vultum suum;qui autem rectus est, corrigit viam suam.
Prov 21:30 Non est sapientia, non est prudentia,non est consilium contra Dominum.
Prov 21:31 Equus paratur ad diem belli,Dominus autem salutem tribuit.
Prov 22:1 Melius est nomen bonum quam divitiae multae,super argentum et aurum gratia bona.
Prov 22:2 Dives et pauper obviaverunt sibi:utriusque operator est Dominus.
Prov 22:3 Callidus vidit malum et abscondit se;simplices pertransierunt et afflicti sunt damno.
Prov 22:4 Praemium modestiae timor Domini,divitiae et gloria et vita.
Prov 22:5 Spinae et laquei in via perversi,custos autem animae suae longe recedit ab eis.
Prov 22:6 Institue adulescentem iuxta viam suam;etiam cum senuerit, non recedet ab ea.
Prov 22:7 Dives pauperibus imperat;et, qui accipit mutuum, servus est fenerantis.
Prov 22:8 Qui seminat iniquitatem, metet malaet virga irae suae consummabitur.
Prov 22:9 Qui bono oculo est, benedicetur,de panibus enim suis dedit pauperi.
Prov 22:10 Eice derisorem, et exibit cum eo iurgium;cessabuntque causae et contumeliae.
Prov 22:11 Qui diligit cordis munditiam,propter gratiam labiorum suorum habebit amicum regem.
Prov 22:12 Oculi Domini custodiunt scientiam,et supplantantur verba iniqui.
Prov 22:13 Dicit piger: " Leo est foris,in medio platearum occidendus sum ".
Prov 22:14 Fovea profunda os alienae;cui iratus est Dominus, incidet in eam.
Prov 22:15 Stultitia colligata est in corde pueri,et virga disciplinae fugabit eam.
Prov 22:16 Opprimis pauperem? Ipse augebit divitias suas.Donas ditiori? Ipse egebis.
Prov 22:17 Inclina aurem tuam et audi verba sapientium,appone autem cor ad doctrinam meam,
Prov 22:18 quia pulchra erunt, cum servaveris ea in ventre tuo,et redundabunt in labiis tuis.
Prov 22:19 Ut sit in Domino fiducia tua,ostendi ea tibi hodie.
Prov 22:20 Nonne descripsi ea tibi nudiustertiusin cogitationibus et scientia,
Prov 22:21 ut ostenderem tibi firmitatem verborum veritatis,ut respondeas illi, qui misit te?
Prov 22:22 Non facias violentiam pauperi, quia pauper est,neque conteras egenum in porta,
Prov 22:23 quia iudicabit Dominus causam eorum,et anima spoliabit spoliatores.
Prov 22:24 Noli esse amicus homini iracundoneque ambules cum viro furioso,
Prov 22:25 ne forte discas semitas eiuset sumas scandalum animae tuae.
Prov 22:26 Noli esse cum his, qui iungunt manus suaset qui vades se offerunt pro debitis:
Prov 22:27 si enim non habes unde restituas,quid causae est ut tollat lectum tuum subter te?
Prov 22:28 Ne transferas terminos antiquos,quos posuerunt patres tui.
Prov 22:29 Vidisti virum velocem in opere suo:coram regibus stabit nec erit ante ignobiles.
Prov 23:1 Quando sederis, ut comedas cum principe,diligenter attende, quae apposita sunt ante faciem tuam,
Prov 23:2 et statue cultrum in gutture tuo,si avidus es.
Prov 23:3 Ne desideres de cibis eius,quia est panis mendacii.
Prov 23:4 Noli laborare, ut diteris,sed in prudentia tua acquiesce.
Prov 23:5 Si erigas oculos tuos ad opes, iam non sunt;quia facient sibi pennas quasi aquilae et volabunt in caelum.
Prov 23:6 Ne comedas cum homine invidoet ne desideres cibos eius;
Prov 23:7 quoniam sicut aestimavit in animo suo,ita ipse est. Comede et bibe " dicet tibi,et mens eius non est tecum.
Prov 23:8 Buccellam, quam comederas, evomeset perdes pulchros sermones tuos.
Prov 23:9 In auribus insipientium ne loquaris,quia despicient doctrinam eloquii tui.
Prov 23:10 Ne attingas terminos viduaeet agrum pupillorum ne introeas:
Prov 23:11 redemptor enim illorum fortis est,et ipse iudicabit contra te causam illorum.
Prov 23:12 Introduc ad doctrinam cor tuumet aures tuas ad verba scientiae.
Prov 23:13 Noli subtrahere a puero disciplinam;si enim percusseris eum virga, non morietur:
Prov 23:14 tu virga percuties eumet animam eius de inferno liberabis.
Prov 23:15 Fili mi, si sapiens fuerit cor tuum,gaudebit tecum et cor meum,
Prov 23:16 et exsultabunt renes mei,cum locuta fuerint rectum labia tua.
Prov 23:17 Non aemuletur cor tuum peccatores,sed in timore Domini esto tota die,
Prov 23:18 quia est tibi posteritas,et praestolatio tua non auferetur.
Prov 23:19 Audi, fili mi, et esto sapienset dirige in via animum tuum.
Prov 23:20 Noli esse in conviviis potatorumnec in comissationibus carnis,
Prov 23:21 quia vacantes potibus et comissatores consumentur,et vestietur pannis dormitatio.
Prov 23:22 Audi patrem tuum, qui genuit te,et ne contemnas, cum senuerit mater tua.
Prov 23:23 Veritatem eme et noli vendere;sapientiam eme et doctrinam et intellegentiam.
Prov 23:24 Exsultat gaudio pater iusti;qui sapientem genuit, laetabitur in eo;
Prov 23:25 gaudeat pater tuus et mater tua,et exsultet, quae genuit te.
Prov 23:26 Praebe, fili mi, cor tuum mihi,et oculi tui vias meas custodiant.
Prov 23:27 Fovea enim profunda est meretrix,et puteus angustus aliena,
Prov 23:28 nam insidiatur ipsa in via quasi latroet iniquos in hominibus addet.
Prov 23:29 Cui " Vae "? Cui " Eheu "?Cui rixae? Cui querela?Cui sine causa vulnera? Cui suffusio oculorum?
Prov 23:30 His, qui commorantur in vinoet eunt, ut scrutentur mixtum.
Prov 23:31 Ne intuearis vinum, quando flavescit,cum splenduerit in calice color eius:ingreditur blande,
Prov 23:32 sed in novissimo mordebit ut coluberet sicut regulus vulnerat.
Prov 23:33 Oculi tui videbunt extranea,et cor tuum loquetur perversa;
Prov 23:34 et eris sicut dormiens in medio mariet quasi sopitus ad malum navis:
Prov 23:35 " Verberaverunt me, sed non dolui,percusserunt me, et ego non sensi;quando evigilabo et rursus illud requiram? ".
Prov 24:1 Ne aemuleris viros malosnec desideres esse cum eis,
Prov 24:2 quia rapinas meditatur mens eorum,et perniciem labia eorum loquuntur.
Prov 24:3 Sapientia aedificabitur domus,et prudentia roborabitur.
Prov 24:4 In doctrina replebuntur cellaria,universa substantia pretiosa et pulcherrima.
Prov 24:5 Vir sapiens fortis est,et vir doctus firmat robur.
Prov 24:6 Quia cum dispositione parabis tibi bellum,et erit salus, ubi multa consilia sunt.
Prov 24:7 Excelsa stulto sapientia,in porta non aperiet os suum.
Prov 24:8 Qui cogitat mala facere,vir perniciosus vocabitur.
Prov 24:9 Cogitatio stulti peccatum est,et abominatio hominum detractor.
Prov 24:10 Si fueris lassus in die angustiae,coartabitur fortitudo tua.
Prov 24:11 Erue eos, qui ducuntur ad mortem;et, qui trahuntur ad interitum, retine.
Prov 24:12 Si dixeris: " Nesciebamus hoc ";nonne qui ponderator est cordis, ipse intellegit,et servatorem animae tuae nihil fallitreddetque homini iuxta opera sua?
Prov 24:13 Comede, fili mi, mel, quia bonum estet favum dulcissimum gutturi tuo.
Prov 24:14 Sic, scito, est sapientia animae tuae;quam cum inveneris, erit tibi posteritas,et spes tua non peribit.
Prov 24:15 Ne insidieris, o nequam, domui iustineque vastes requiem eius.
Prov 24:16 Septies enim cadet iustus et resurget;impii autem corruent in malum.
Prov 24:17 Cum ceciderit inimicus tuus, ne gaudeas,et in ruina eius ne exsultet cor tuum,
Prov 24:18 ne forte videat Dominus, et displiceat eiet auferat ab eo iram suam.
Prov 24:19 Ne succendas ira in pessimosnec aemuleris impios,
Prov 24:20 quoniam non erit posteritas maligno,et lucerna impiorum exstinguetur.
Prov 24:21 Time Dominum, fili mi, et regemet cum nova sectantibus non commiscearis,
Prov 24:22 quoniam repente consurget perditio eorum,et ruinam utriusque quis novit?
Prov 24:23 Haec quoque sapientibus:Dignoscere personam in iudicio non est bonum.
Prov 24:24 Qui dicit impio: " Iustus es ",maledicent ei populi, et detestabuntur eum tribus.
Prov 24:25 Qui vero arguunt eum, laudabuntur,et super ipsos veniet benedictio boni.
Prov 24:26 Labia deosculatur,qui recta verba respondet.
Prov 24:27 Praepara foris opus tuumet diligenter exerce illud in agro tuo,ut postea aedifices domum tuam.
Prov 24:28 Ne sis testis frustra contra proximum tuumnec decipias quemquam labiis tuis.
Prov 24:29 Ne dicas: " Quomodo fecit mihi, sic faciam ei,reddam viro secundum opus suum ".
Prov 24:30 Per agrum hominis pigri transiviet per vineam viri sensu carentis:
Prov 24:31 et ecce totum repleverant urticae,et operuerant superficiem eius spinae,et maceria lapidum destructa erat;
Prov 24:32 quod cum vidissem, posui in corde meo,vidi, didici disciplinam:
Prov 24:33 " Parum dormies, modicum dormitabis,pauxillum manus conseres, ut quiescas,
Prov 24:34 et veniet tibi quasi cursor egestas,et mendicitas quasi vir armatus ".
Prov 25:1 Hae quoque parabolae Salomonis, quas transcripse runt viri Ezechiae regis Iudae.
Prov 25:2 Gloria Dei est celare verbum,et gloria regum investigare sermonem.
Prov 25:3 Caelum prae altitudine et terra prae profunditate,et cor regum inscrutabile.
Prov 25:4 Aufer scorias de argento,et egredietur vas pro argentario.
Prov 25:5 Aufer impium de conspectu regis,et firmabitur iustitia thronus eius.
Prov 25:6 Ne gloriosus appareas coram regeet in loco magnorum ne steteris.
Prov 25:7 Melius est enim ut dicatur tibi: " Ascende huc ",quam ut humilieris coram principe.
Prov 25:8 Quae viderunt oculi tui,ne proferas in iurgio cito,quoniam quid facies postea,cum dehonestaverit te amicus tuus?
Prov 25:9 Causam tuam tracta cum amico tuoet secretum extranei ne reveles,
Prov 25:10 ne forte insultet tibi, cum audierit,et contumelia tua revocari non poterit.
Prov 25:11 Mala aurea in ornatibus argenteis,verbum prolatum in tempore suo.
Prov 25:12 Inauris aurea et margaritum fulgenssapiens, qui arguit super aurem audientem.
Prov 25:13 Sicut frigus nivis in die messis,ita legatus fidelis ei, qui misit eum:animam ipsius recreat.
Prov 25:14 Nubes et ventus et pluviae non sequentesvir gloriosus et promissa non complens.
Prov 25:15 Patientia lenietur princeps,et lingua mollis confringet ossa.
Prov 25:16 Mel invenisti? Comede, quod sufficit tibi,ne forte satiatus evomas illud.
Prov 25:17 Subtrahe pedem tuum de domo proximi tui,ne quando satiatus oderit te.
Prov 25:18 Malleus et gladius et sagitta acutahomo, qui loquitur contra proximum suum falsum testimonium.
Prov 25:19 Dens putridus et pes vacillans,qui sperat super infideli in die angustiae.
Prov 25:20 Sicut exuens pallium in die frigoris,sicut acetum in nitro,qui cantat carmina cordi tristi.
Prov 25:21 Si esurierit inimicus tuus, ciba illum;si sitierit, pota illum:
Prov 25:22 prunas enim congregabis super caput eius,et Dominus reddet tibi.
Prov 25:23 Ventus aquilo parturit pluvias,et faciem tristem lingua detrahens.
Prov 25:24 Melius est sedere in angulo domatisquam cum muliere litigiosa et in domo communi.
Prov 25:25 Aqua frigida animae sitientiet nuntius bonus de terra longinqua.
Prov 25:26 Fons turbatus pede et vena corruptaiustus cadens coram impio.
Prov 25:27 Mel nimium comedere non est bonum,nec quaestus gloriae est gloria.
Prov 25:28 Urbs diruta et absque murovir, qui non potest cohibere spiritum suum.
Prov 26:1 Quomodo nix in aestate et pluvia in messe,sic indecens est stulto gloria.
Prov 26:2 Sicut avis ad alia transvolans et hirundo volitans,sic maledictum frustra prolatum non superveniet.
Prov 26:3 Flagellum equo et camus asinoet virga dorso stultorum.
Prov 26:4 Ne respondeas stulto iuxta stultitiam suam,ne tu quoque efficiaris ei similis;
Prov 26:5 responde stulto iuxta stultitiam suam,ne sibi sapiens esse videatur.
Prov 26:6 Amputat sibi pedes et iniuriam bibit,qui mittit verba per manum stulti.
Prov 26:7 Quomodo molles claudo tibiae,sic in ore stultorum parabola.
Prov 26:8 Sicut qui celat lapidem in acervo,ita qui tribuit insipienti honorem.
Prov 26:9 Spina crescens in manu temulenti,sic parabola in ore stultorum.
Prov 26:10 Sagittarius, qui conicit ad omnia,ita qui stultum conducit et qui vagos conducit.
Prov 26:11 Sicut canis, qui revertitur ad vomitum suum,sic stultus, qui iterat stultitiam suam.
Prov 26:12 Vidisti hominem sapientem sibi videri?Magis illo spem habebit stultus.
Prov 26:13 Dicit piger: " Leaena est in via,et leo in plateis ".
Prov 26:14 Ostium vertitur in cardine suo,et piger in lectulo suo.
Prov 26:15 Abscondit piger manum in catinoet laborat, si ad os suum eam converterit.
Prov 26:16 Sapientior sibi piger videturseptem viris respondentibus sententias.
Prov 26:17 Apprehendit auribus canem,qui transiens commiscetur rixae alterius.
Prov 26:18 Sicut insanit, qui mittit sagittaset lanceas in mortem,
Prov 26:19 ita vir, qui decipit amicum suumet dicit: " Nonne ludens feci? ".
Prov 26:20 Cum defecerint ligna, exstinguetur ignis,et, susurrone subtracto, iurgia conquiescent.
Prov 26:21 Sicut carbones ad prunas et ligna ad ignem,sic homo litigiosus ad inflammandas rixas.
Prov 26:22 Verba susurronis quasi dulciaet ipsa perveniunt ad intima ventris.
Prov 26:23 Sicut argentum sordidum ornans vas fictile,sic labia levia et cor malum.
Prov 26:24 Labiis suis se dissimulabit inimicus,cum in corde tractaverit dolos:
Prov 26:25 quando mollierit vocem suam, ne credideris ei,quoniam septem abominationes sunt in corde illius;
Prov 26:26 operiet odium fraudulenter,revelabitur autem malitia eius in concilio.
Prov 26:27 Qui fodit foveam, incidet in eam;et, qui volvit lapidem, revertetur ad eum.
Prov 26:28 Lingua fallax non amat veritatem,et os lubricum operatur ruinas.
Prov 27:1 Ne glorieris in crastinumignorans, quid superventura pariat dies.
Prov 27:2 Laudet te alienus et non os tuum,extraneus et non labia tua.
Prov 27:3 Grave est saxum et onerosa arena,sed ira stulti utroque gravior.
Prov 27:4 Saevitas et erumpens furor,et coram zelo consistere quis poterit?
Prov 27:5 Melior est manifesta correptioquam amor absconditus.
Prov 27:6 Veriora sunt vulnera diligentisquam fraudulenta oscula odientis.
Prov 27:7 Anima saturata calcabit favum,et anima esuriens etiam amarum pro dulci sumet.
Prov 27:8 Sicut avis transmigrans de nido suo,sic vir errans longe a loco suo.
Prov 27:9 Unguento et ture delectatur coret dulcedine amici in consilio ex animo.
Prov 27:10 Amicum tuum et amicum patris tui ne dimiseriset domum fratris tui ne ingrediaris in die afflictionis tuae.Melior est vicinus iuxta quam frater procul.
Prov 27:11 Stude sapientiae, fili mi, et laetifica cor meum,ut possim exprobranti mihi respondere sermonem.
Prov 27:12 Astutus videns malum absconditus est;simplices transeuntes multati sunt.
Prov 27:13 Tolle vestimentum eius, qui spopondit pro extraneo,et pro alienis aufer ei pignus.
Prov 27:14 Qui benedicit proximo suo voce grandi mane consurgens,maledictio reputabitur ei.
Prov 27:15 Tecta perstillantia in die frigoriset litigiosa mulier comparantur;
Prov 27:16 qui retinet eam, quasi qui ventum teneat,et oleum dextera sua tenere reperietur.
Prov 27:17 Ferrum ferro exacuitur,et homo exacuit faciem amici sui.
Prov 27:18 Qui servat ficum, comedet fructus eius;et, qui custos est domini sui, glorificabitur.
Prov 27:19 Quomodo in aqua facies prospicit ad faciem,sic cor hominis ad hominem.
Prov 27:20 Infernus et Perditio numquam implentur,similiter et oculi hominum insatiabiles.
Prov 27:21 Quomodo probatur in conflatorio argentum et in fornace aurum,sic probatur homo ore laudantis.
Prov 27:22 Si pilo contuderis stultum in pila quasi ptisanas,non auferetur ab eo stultitia eius.
Prov 27:23 Diligenter agnosce vultum pecoris tui;appone cor tuum ad greges,
Prov 27:24 non enim habebis iugiter divitias.Num corona tribuetur in generationem et generationem?
Prov 27:25 Nudata sunt prata, et apparuerunt herbae virentes,et collecta sunt fena de montibus;
Prov 27:26 agni ad vestimentum tuum,et haedi ad agri pretium;
Prov 27:27 sufficiat tibi lac caprarum in cibum tuumet in cibum domus tuae et ad victum ancillis tuis.
Prov 28:1 Fugit impius, nemine persequente;iustus autem quasi leo confidens.
Prov 28:2 Propter peccata terrae multi principes eius;et propter hominem intellegentem et sapientemrectus ordo longior erit.
Prov 28:3 Vir pauper et calumnians pauperessimilis est imbri vehementi, in quo paratur fames.
Prov 28:4 Qui derelinquunt legem, laudant impium;qui custodiunt, succenduntur contra eum.
Prov 28:5 Viri mali non intellegunt iudicium;qui autem requirunt Dominum, animadvertunt omnia.
Prov 28:6 Melior est pauper ambulans in simplicitate suaquam perversus in viis suis, quamquam dives.
Prov 28:7 Qui custodit legem, filius sapiens est;qui autem comissatores pascit, confundit patrem suum.
Prov 28:8 Qui coacervat divitias suas usuris et fenore,liberali in pauperes congregat eas.
Prov 28:9 Qui declinat aures suas, ne audiat legem,oratio quoque eius erit exsecrabilis.
Prov 28:10 Qui decipit iustos in via mala, in interitu suo corruet,et simplices possidebunt bona eius.
Prov 28:11 Sapiens sibi videtur vir dives,pauper autem prudens scrutabitur eum.
Prov 28:12 In exsultatione iustorum multa gloria est,et, cum exaltantur impii, abscondit se homo.
Prov 28:13 Qui abscondit scelera sua, non prosperabit;qui autem confessus fuerit et reliquerit ea,misericordiam consequetur.
Prov 28:14 Beatus homo, qui semper est pavidus;qui vero indurat cor suum, corruet in malum.
Prov 28:15 Leo rugiens et ursus esuriensprinceps impius super populum pauperem.
Prov 28:16 Dux indigens prudentia multos opprimet;qui autem odit avaritiam, longi fient dies eius.
Prov 28:17 Hominem, animae cuiusdam sanguine gravatum,si usque ad lacum fugerit, nemo sustineat.
Prov 28:18 Qui ambulat simpliciter, salvus erit;qui perversis graditur viis, subito concidet.
Prov 28:19 Qui operatur terram suam, satiabitur panibus;qui autem sectatur otium, replebitur egestate.
Prov 28:20 Vir fidelis multum laudabitur;qui autem festinat ditari, non erit innocens.
Prov 28:21 Qui dignoscit in iudicio faciem, non benefacit;et pro buccella panis praevaricatur homo.
Prov 28:22 Festinat ditari vir invidus,ignorat quod egestas superveniet ei.
Prov 28:23 Qui corripit hominem, gratiam postea invenietmagis quam ille, qui lingua blanditur.
Prov 28:24 Qui abripit aliquid a patre suo et a matreet dicit: " Hoc non est peccatum ",particeps homicidae est.
Prov 28:25 Qui desiderium dilatat, iurgia concitat;qui vero sperat in Domino, impinguabitur.
Prov 28:26 Qui confidit in corde suo, stultus est;qui autem graditur sapienter, ipse salvabitur.
Prov 28:27 Qui dat pauperi, non indigebit;qui autem occultat oculos, abundabit maledictis.
Prov 28:28 Cum surrexerint impii, abscondentur homines;cum illi perierint, multiplicabuntur iusti.
Prov 29:1 Vir, qui correptiones dura cervice contemnit,subito conteretur absque sanatione.
Prov 29:2 In multiplicatione iustorum laetabitur vulgus;et in dominatione impii gemet populus.
Prov 29:3 Vir, qui amat sapientiam, laetificat patrem suum;qui autem nutrit scorta, perdet substantiam.
Prov 29:4 Rex in iustitia erigit terram;vir acceptor donorum destruet eam.
Prov 29:5 Homo, qui blanditur amico suo,rete expandit gressibus eius.
Prov 29:6 In peccato vir iniquus irretitur laqueo,et iustus exsultabit atque gaudebit.
Prov 29:7 Novit iustus causam pauperum,impius ignorat scientiam.
Prov 29:8 Homines pestilentes dissipant civitatem;sapientes vero avertunt furorem.
Prov 29:9 Vir sapiens, si cum stulto iudicio contenderit,sive irascatur sive rideat, non inveniet requiem.
Prov 29:10 Viri sanguinum oderunt simplicem;iusti autem quaerunt animam eius.
Prov 29:11 Totum spiritum suum profert stultus;sapiens mitigat eum in posterum.
Prov 29:12 Princeps, qui libenter audit verba mendacii,omnes ministros habet impios.
Prov 29:13 Pauper et oppressor obviaverunt sibi,utriusque oculorum illuminator est Dominus.
Prov 29:14 Rex, qui iudicat in veritate pauperes,thronus eius in aeternum firmabitur.
Prov 29:15 Virga atque correptio tribuit sapientiam;puer autem, qui dimittitur voluntati suae, confundit matrem suam.
Prov 29:16 In multiplicatione impiorum multiplicabuntur scelera,et iusti ruinas eorum videbunt.
Prov 29:17 Erudi filium tuum, et refrigerabit teet dabit delicias animae tuae.
Prov 29:18 Cum visio defecerit, dissipabitur populus;qui vero custodit legem, beatus est.
Prov 29:19 Servus verbis non potest erudiri,quia intellegit et respondere contemnit.
Prov 29:20 Vidisti hominem velocem ad loquendum?Magis illo spem habebit insipiens.
Prov 29:21 Qui delicate a pueritia nutrit servum suum,postea sentiet eum contumacem.
Prov 29:22 Vir iracundus provocat rixas;et, qui ad indignandum facilis est, erit ad peccandum proclivior.
Prov 29:23 Superbia hominis humiliabit eum,et humilis spiritu suscipiet gloriam.
Prov 29:24 Qui cum fure participat, odit animam suam;adiuramentum audit et non indicat.
Prov 29:25 Timor hominis inducit laqueum;qui sperat in Domino, sublevabitur.
Prov 29:26 Multi requirunt faciem principis;et iudicium a Domino egreditur singulorum.
Prov 29:27 Abominantur iusti virum impium;et abominantur impii eos, qui recta sunt via.
Prov 30:1 Verba Agur filii Iaces ex Massa.Oraculum hominis ad Itiel,ad Itiel et Ucal.
Prov 30:2 Quoniam stultissimus sum virorum,et sapientia hominum non est mecum;
Prov 30:3 et non didici sapientiamet scientiam sanctorum non novi.
Prov 30:4 Quis ascendit in caelum atque descendit?Quis continuit spiritum in manibus suis?Quis colligavit aquas quasi in vestimento?Quis statuit omnes terminos terrae?Quod nomen est eius, et quod nomen filii eius, si nosti?
Prov 30:5 Omnis sermo Dei probatusclipeus est sperantibus in eum.
Prov 30:6 Ne addas quidquam verbis illius:et arguaris inveniarisque mendax.
Prov 30:7 Duo rogavi te,ne deneges mihi, antequam moriar:
Prov 30:8 vanitatem et verba mendacia longe fac a me,mendicitatem et divitias ne dederis mihi,tribue tantum victum demensum mihi,
Prov 30:9 ne forte satiatus illiciar ad negandumet dicam: " Quis est Dominus? "aut egestate compulsus fureret periurem nomen Dei mei.
Prov 30:10 Ne calumnieris servum ad dominum suum,ne forte maledicat tibi, et puniaris.
Prov 30:11 Generatio, quae patri suo maledicitet quae matri suae non benedicit.
Prov 30:12 Generatio, quae sibi munda videturet non est lota a sordibus suis.
Prov 30:13 Generatio, cuius oculi quam excelsi sunt,et palpebrae eius in alta surrectae!
Prov 30:14 Generatio, quae pro dentibus gladios habet,et cultri molares eius,ut comedat inopes de terraet pauperes ex hominibus.
Prov 30:15 Sanguisugae duae sunt filiae: Affer, affer! ".Tria sunt insaturabilia,et quattuor, quae numquam dicunt: " Sufficit! ":
Prov 30:16 infernus et venter sterilis,terra, quae non satiatur aqua,ignis, qui numquam dicit: " Sufficit! ".
Prov 30:17 Oculum, qui subsannat patremet qui despicit obsequium matris suae,effodiant eum corvi de torrente,et comedant eum filii aquilae.
Prov 30:18 Tria sunt nimis difficilia mihi,et quattuor penitus ignoro:
Prov 30:19 viam aquilae in caelo,viam colubri super petram,viam navis in medio mariet viam viri in adulescentula.
Prov 30:20 Talis est et via mulieris adulterae,quae comedit et tergens os suum dicit: Non sum operata malum ".
Prov 30:21 Per tria movetur terra,et quattuor non potest sustinere:
Prov 30:22 per servum, cum regnaverit,per stultum, cum saturatus fuerit cibo,
Prov 30:23 per odiosam mulierem, cum in matrimonio fuerit assumpta,et per ancillam, cum fuerit heres dominae suae.
Prov 30:24 Quattuor sunt minima terrae,et ipsa sunt sapientiora sapientibus:
Prov 30:25 formicae populus infirmus,quae praeparant in messe cibum sibi;
Prov 30:26 hyraces plebs invalida,qui collocant in petra cubile suum;
Prov 30:27 regem locusta non habetet egreditur universa per turmas suas;
Prov 30:28 stellio manibus nitituret moratur in aedibus regis.
Prov 30:29 Tria sunt, quae bene gradiuntur,et quattuor, quae incedunt feliciter:
Prov 30:30 leo fortissimus bestiarumad nullius pavebit occursum,
Prov 30:31 gallus succinctus lumbos et arieset rex, qui secum habet exercitum.
Prov 30:32 Si stultum te praebuisti, postquam elevatus es in sublime,et si considerasti, ori impone manum.
Prov 30:33 Qui enim fortiter premit lac, exprimit butyrum,et, qui vehementer emungit nares, elicit sanguinem,et, qui provocat iras, producit discordias.
Prov 31:1 Verba Lamuelis regis Massa, quae erudivit eum mater eius.
Prov 31:2 Quid, fili mi? Quid, fili uteri mei?Quid, fili votorum meorum?
Prov 31:3 Ne dederis mulieribus substantiam tuamet vias tuas illis, quae delent reges.
Prov 31:4 Non decet reges, o Lamuel, non decet reges bibere vinum,nec magistratus desiderare siceram,
Prov 31:5 ne forte bibant et obliviscantur iudiciorumet mutent causam omnium filiorum pauperis.
Prov 31:6 Date siceram pereuntiet vinum his, qui amaro sunt animo:
Prov 31:7 bibat et obliviscatur egestatis suaeet doloris sui non recordetur amplius.
Prov 31:8 Aperi os tuum pro mutoet causis omnium filiorum, qui pereunt;
Prov 31:9 aperi os tuum, decerne, quod iustum est,et iudica inopem et pauperem.
Prov 31:10 ALEPH. Mulierem fortem quis inveniet?Longe super gemmas pretium eius.
Prov 31:11 BETH. Confidit in ea cor viri sui et spoliis non indigebit.
Prov 31:12 GHIMEL. Reddet ei bonum et non malum omnibus diebus vitae suae.
Prov 31:13 DALETH. Quaesivit lanam et linumet operata est delectatione manuum suarum.
Prov 31:14 HE. Facta est quasi navis institorisde longe portans panem suum.
Prov 31:15 VAU. Et de nocte surrexitdeditque praedam domesticis suiset cibaria ancillis suis.
Prov 31:16 ZAIN. Consideravit agrum et emit eum;de fructu manuum suarum plantavit vineam.
Prov 31:17 HETH. Accinxit fortitudine lumbos suoset roboravit brachium suum.
Prov 31:18 TETH. Gustavit et vidit quia bona est negotiatio eius;non exstinguetur in nocte lucerna eius.
Prov 31:19 IOD. Manum suam misit ad colos,et digiti eius apprehenderunt fusum.
Prov 31:20 CAPH. Palmas suas aperuit inopiet manum suam extendit ad pauperem.
Prov 31:21 LAMED. Non timebit domui suae a frigoribus nivis:omnes enim domestici eius vestiti sunt duplicibus.
Prov 31:22 MEM. Stragulatam vestem fecit sibi;byssus et purpura indumentum eius.
Prov 31:23 NUN. Nobilis in portis vir eius,quando sederit cum senatoribus terrae.
Prov 31:24 SAMECH. Sindonem fecit et vendiditet cingulum tradidit Chananaeo.
Prov 31:25 Ain. Fortitudo et decor indumentum eius,et ridebit in die novissimo.
Prov 31:26 PHE. Os suum aperuit sapientiae,et lex clementiae in lingua eius.
Prov 31:27 SADE. Consideravit semitas domus suaeet panem otiosa non comedit.
Prov 31:28 COPH. Surrexerunt filii eius et beatissimam praedicaverunt,vir eius et laudavit eam:
Prov 31:29 RES. " Multae filiae fortiter operatae sunt,tu supergressa es universas ".
Prov 31:30 SIN. Fallax gratia et vana est pulchritudo;mulier timens Dominum ipsa laudabitur.
Prov 31:31 TAU. Date ei de fructu manuum suarum,et laudent eam in portis opera eius.
