Ps 1:1 Beatus vir, qui non abiit in consilio impiorumet in via peccatorum non stetitet in conventu derisorum non sedit,
Ps 1:2 sed in lege Domini voluntas eius,et in lege eius meditatur die ac nocte.
Ps 1:3 Et erit tamquam lignum plantatum secus decursus aquarum,quod fructum suum dabit in tempore suo;et folium eius non defluet,et omnia, quaecumque faciet, prosperabuntur.
Ps 1:4 Non sic impii, non sic,sed tamquam pulvis, quem proicit ventus.
Ps 1:5 Ideo non consurgent impii in iudicio,neque peccatores in concilio iustorum.
Ps 1:6 Quoniam novit Dominus viam iustorum,et iter impiorum peribit.
Ps 2:1 Quare fremuerunt gentes,et populi meditati sunt inania?
Ps 2:2 Astiterunt reges terrae,et principes convenerunt in unumadversus Dominum et adversus christum eius:
Ps 2:3 " Dirumpamus vincula eorumet proiciamus a nobis iugum ipsorum! ".
Ps 2:4 Qui habitat in caelis, irridebit eos,Dominus subsannabit eos.
Ps 2:5 Tunc loquetur ad eos in ira suaet in furore suo conturbabit eos:
Ps 2:6 " Ego autem constitui regem meum super Sion, montem sanctum meum! ".
Ps 2:7 Praedicabo decretum eius.Dominus dixit ad me: " Filius meus es tu;ego hodie genui te.
Ps 2:8 Postula a me, et dabo tibi gentes hereditatem tuamet possessionem tuam terminos terrae.
Ps 2:9 Reges eos in virga ferreaet tamquam vas figuli confringes eos ".
Ps 2:10 Et nunc, reges, intellegite;erudimini, qui iudicatis terram.
Ps 2:11 Servite Domino in timoreet exsultate ei cum tremore.
Ps 2:12 Apprehendite disciplinam, ne quando irascatur,et pereatis de via,cum exarserit in brevi ira eius.Beati omnes, qui confidunt in eo.
Ps 3:1 PSALMUS. David, cum fugit a filio suo Absalom.
Ps 3:2 Domine, quid multiplicati sunt, qui tribulant me?Multi insurgunt adversum me,
Ps 3:3 multi dicunt animae meae: Non est salus ipsi in Deo ".
Ps 3:4 Tu autem, Domine, protector meus es,gloria mea et exaltans caput meum.
Ps 3:5 Voce mea ad Dominum clamavi,et exaudivit me de monte sancto suo.
Ps 3:6 Ego obdormivi et soporatus sum,exsurrexi, quia Dominus suscepit me.
Ps 3:7 Non timebo milia populi circumdantis me.Exsurge, Domine salvum me fac, Deus meus;
Ps 3:8 quoniam tu percussisti in maxillam omnes adversantes mihi,dentes peccatorum contrivisti.
Ps 3:9 Domini est salus,et super populum tuum benedictio tua.
Ps 4:1 Magistro chori. Fidibus. PSALMUS. David.
Ps 4:2 Cum invocarem, exaudivit me Deus iustitiae meae.In tribulatione dilatasti mihi;miserere mei et exaudi orationem meam.
Ps 4:3 Filii hominum, usquequo gravi corde?Ut quid diligitis vanitatem et quaeritis mendacium?
Ps 4:4 Et scitote quoniam mirificavit Dominus sanctum suum;Dominus exaudiet, cum clamavero ad eum.
Ps 4:5 Irascimini et nolite peccare;loquimini in cordibus vestris,in cubilibus vestris et conquiescite.
Ps 4:6 Sacrificate sacrificium iustitiaeet sperate in Domino.
Ps 4:7 Multi dicunt: " Quis ostendit nobis bona? ".Leva in signum super nos lumen vultus tui, Domine!
Ps 4:8 Maiorem dedisti laetitiam in corde meo,quam cum multiplicantur frumentum et vinum eorum.
Ps 4:9 In pace in idipsum dormiam et requiescam,quoniam tu, Domine, singulariter in spe constituisti me.
Ps 5:1 Magistro chori. Ad tibias. PSALMUS. David.
Ps 5:2 Verba mea auribus percipe, Domine;intellege gemitum meum.
Ps 5:3 Intende voci clamoris mei,rex meus et Deus meus.
Ps 5:4 Quoniam ad te orabo, Domine,mane exaudies vocem meam;mane astabo tibi et exspectabo.
Ps 5:5 Quoniam non Deus volens iniquitatem tu es;neque habitabit iuxta te malignus,
Ps 5:6 neque permanebunt iniusti ante oculos tuos.
Ps 5:7 Odisti omnes, qui operantur iniquitatem,perdes omnes, qui loquuntur mendacium;virum sanguinum et dolosum abominabitur Dominus.
Ps 5:8 Ego autem in multitudine misericordiae tuaeintroibo in domum tuam;adorabo ad templum sanctum tuum in timore tuo.
Ps 5:9 Domine, deduc me in iustitia tua propter inimicos meos,dirige in conspectu meo viam tuam.
Ps 5:10 Quoniam non est in ore eorum veritas,cor eorum fovea;sepulcrum patens est guttur eorum,molliunt linguas suas.
Ps 5:11 Iudica illos, Deus; decidant a cogitationibus suis;secundum multitudinem impietatum eorum expelle eos,quoniam irritaverunt te, Domine.
Ps 5:12 Et omnes, qui sperant in te,laetentur, in aeternum exsultent.Obumbrabis eis, et gloriabuntur in te,qui diligunt nomen tuum;
Ps 5:13 quoniam tu benedices iusto, Domine,quasi scuto, bona voluntate coronabis eum.
Ps 6:1 Magistro chori. Fidibus. Super octavam. PSALMUS. David.
Ps 6:2 Domine, ne in furore tuo arguas meneque in ira tua corripias me.
Ps 6:3 Miserere mei, Domine, quoniam infirmus sum;sana me, Domine, quoniam conturbata sunt ossa mea.
Ps 6:4 Et anima mea turbata est valde,sed tu, Domine, usquequo?
Ps 6:5 Convertere, Domine, eripe animam meam;salvum me fac propter misericordiam tuam.
Ps 6:6 Quoniam non est in morte, qui memor sit tui;in inferno autem quis confitebitur tibi?
Ps 6:7 Laboravi in gemitu meo,lavabam per singulas noctes lectum meum;lacrimis meis stratum meum rigabam.
Ps 6:8 Turbatus est a maerore oculus meus,inveteravi inter omnes inimicos meos.
Ps 6:9 Discedite a me, omnes, qui operamini iniquitatem,quoniam exaudivit Dominus vocem fletus mei.
Ps 6:10 Exaudivit Dominus deprecationem meam,Dominus orationem meam suscepit.
Ps 6:11 Erubescant et conturbentur vehementer omnes inimici mei;convertantur et erubescant valde velociter.
Ps 7:1 Lamentatio David, quam cantavit Domino propter Chus Beniaminitam.
Ps 7:2 Domine Deus meus, in te speravi;salvum me fac ex omnibus persequentibus me et libera me,
Ps 7:3 ne quando rapiat ut leo animam meamdiscerpens, dum non est qui salvum faciat.
Ps 7:4 Domine Deus meus, si feci istud,si est iniquitas in manibus meis,
Ps 7:5 si reddidi retribuenti mihi malaet exspoliavi inimicum meum dimittens inanem,
Ps 7:6 persequatur inimicus animam meam et comprehendatet conculcet in terra vitam meamet gloriam meam in pulverem deducat.
Ps 7:7 Exsurge, Domine, in ira tuaet exaltare contra indignationem inimicorum meorumet exsurge, Deus meus, in iudicio, quod mandasti.
Ps 7:8 Et synagoga populorum circumdabit te,et super hanc in altum regredere:
Ps 7:9 Dominus iudicat populos.Iudica me, Domine, secundum iustitiam meamet secundum innocentiam meam, quae est in me.
Ps 7:10 Consumatur nequitia peccatorum;et iustum confirma:scrutans corda et renes Deus iustus.
Ps 7:11 Adiutorium meum apud Deum,qui salvos facit rectos corde.
Ps 7:12 Deus iudex iustus,fortis, irascens per singulos dies.
Ps 7:13 Nonne iterum gladium suum exacuit,arcum suum tetendit et paravit illum?
Ps 7:14 Et paravit sibi vasa mortis,sagittas suas ardentes effecit.
Ps 7:15 Ecce parturiit iniustitiam,concepit dolorem et peperit iniquitatem;
Ps 7:16 lacum aperuit et effodit eumet incidit in foveam, quam fecit.
Ps 7:17 Convertetur dolor eius in caput eius,et in verticem ipsius iniquitas eius descendet.
Ps 7:18 Confitebor Domino secundum iustitiam eiuset psallam nomini Domini Altissimi.
Ps 8:1 Magistro chori. Ad modum cantici " Torcularia... ". PSALMUS. David.
Ps 8:2 Domine, Dominus noster,quam admirabile est nomen tuum in universa terra,quoniam elevata est magnificentia tua super caelos.
Ps 8:3 Ex ore infantium et lactantium perfecisti laudempropter inimicos tuos,ut destruas inimicum et ultorem.
Ps 8:4 Quando video caelos tuos, opera digitorum tuorum,lunam et stellas, quae tu fundasti,
Ps 8:5 quid est homo, quod memor es eius,aut filius hominis, quoniam visitas eum?
Ps 8:6 Minuisti eum paulo minus ab angelis,gloria et honore coronasti eum
Ps 8:7 et constituisti eum super opera manuum tuarum.Omnia subiecisti sub pedibus eius:
Ps 8:8 oves et boves universas,insuper et pecora campi,
Ps 8:9 volucres caeli et pisces maris,quaecumque perambulant semitas maris.
Ps 8:10 Domine, Dominus noster,quam admirabile est nomen tuum in universa terra!
Ps 9:1 Magistro chori. Ad modum cantici " Mut labben ". PSALMUS. David.
Ps 9:2 ALEPH. Confitebor tibi, Domine, in toto corde meo,narrabo omnia mirabilia tua.
Ps 9:3 Laetabor et exsultabo in te,psallam nomini tuo, Altissime.
Ps 9:4 BETH. Cum convertuntur inimici mei retrorsum,infirmantur et pereunt a facie tua.
Ps 9:5 Quoniam fecisti iudicium meum et causam meam,sedisti super thronum, qui iudicas iustitiam.
Ps 9:6 GHIMEL. Increpasti gentes, perdidisti impium;nomen eorum delesti in aeternum et in saeculum saeculi.
Ps 9:7 Inimici defecerunt, solitudines sempiternae factae sunt;et civitates destruxisti: periit memoria eorum cum ipsis.
Ps 9:8 HE. Dominus autem in aeternum sedebit,paravit in iudicium thronum suum;
Ps 9:9 et ipse iudicabit orbem terrae in iustitia,iudicabit populos in aequitate.
Ps 9:10 VAU. Et erit Dominus refugium oppresso,refugium in opportunitatibus, in tribulatione.
Ps 9:11 Et sperent in te, qui noverunt nomen tuum,quoniam non dereliquisti quaerentes te, Domine.
Ps 9:12 ZAIN. Psallite Domino, qui habitat in Sion;annuntiate inter gentes studia eius.
Ps 9:13 Quoniam requirens sanguinem recordatus est eorum,non est oblitus clamorem pauperum.
Ps 9:14 HETH. Miserere mei, Domine;vide afflictionem meam de inimicis meis,qui exaltas me de portis mortis,
Ps 9:15 ut annuntiem omnes laudationes tuas in portis filiae Sion,exsultem in salutari tuo.
Ps 9:16 TETH. Infixae sunt gentes in fovea, quam fecerunt;in laqueo isto, quem absconderunt,comprehensus est pes eorum.
Ps 9:17 Manifestavit se Dominus iudicium faciens;in operibus manuum suarum comprehensus est peccator.
Ps 9:18 IOD. Convertentur peccatores in infernum,omnes gentes, quae obliviscuntur Deum.
Ps 9:19 CAPH. Quoniam non in finem oblivio erit pauperis;exspectatio pauperum non peribit in aeternum.
Ps 9:20 Exsurge, Domine, non confortetur homo;iudicentur gentes in conspectu tuo.
Ps 9:21 Constitue, Domine, terrorem super eos;sciant gentes quoniam homines sunt.
Ps 10:1 LAMED. Ut quid, Domine, stas a longe,abscondis te in opportunitatibus, in tribulatione?
Ps 10:2 Dum superbit, impius insequitur pauperem;comprehendantur in consiliis, quae cogitant.
Ps 10:3 Quoniam gloriatur peccator in desideriis animae suae,et avarus sibi benedicit.
Ps 10:4 NUN. Spernit Dominum peccator in arrogantia sua: Non requiret; non est Deus ".
Ps 10:5 Hae sunt omnes cogitationes eius;prosperantur viae illius in omni tempore.Excelsa nimis iudicia tua a facie eius;omnes inimicos suos aspernatur.
Ps 10:6 Dixit enim in corde suo: " Non movebor;in generationem et generationem ero sine malo ".
Ps 10:7 PHE. Cuius maledictione os plenum est et fraudulentia et dolo,sub lingua eius labor et nequitia.
Ps 10:8 Sedet in insidiis ad vicos,in occultis interficit innocentem.
Ps 10:9 SADE. Oculi eius in pauperem respiciunt;insidiatur in abscondito quasi leo in spelunca sua.Insidiatur, ut rapiat pauperem;rapit pauperem, dum attrahit in laqueum suum.
Ps 10:10 Irruit et inclinat se, et miseri caduntin fortitudine brachiorum eius.
Ps 10:11 Dixit enim in corde suo: " Oblitus est Deus;avertit faciem suam, non videbit in finem ". -
Ps 10:12 COPH. Exsurge, Domine Deus, exalta manum tuam,ne obliviscaris pauperum.
Ps 10:13 Propter quid spernit impius Deum?Dixit enim in corde suo: " Non requires ".
Ps 10:14 RES. Vidisti: tu laborem et dolorem consideras,ut tradas eos in manus tuas.Tibi derelictus est pauper,orphano tu factus es adiutor.
Ps 10:15 SIN. Contere brachium peccatoris et maligni;quaeres peccatum illius et non invenies.
Ps 10:16 Dominus rex in aeternum et in saeculum saeculi:perierunt gentes de terra illius.
Ps 10:17 TAU. Desiderium pauperum exaudisti, Domine;confirmabis cor eorum, intendes aurem tuam
Ps 10:18 iudicare pupillo et humili,ut non apponat ultra inducere timorem homo de terra.
Ps 11:1 Magistro chori. David.In Domino confido, quomodo dicitis animae meae: Transmigra in montem sicut passer!
Ps 11:2 Quoniam ecce peccatores intenderunt arcum,paraverunt sagittas suas super nervum,ut sagittent in obscuro rectos corde.
Ps 11:3 Quando fundamenta evertuntur,iustus quid faciat? ".
Ps 11:4 Dominus in templo sancto suo,Dominus, in caelo sedes eius.Oculi eius in pauperem respiciunt,palpebrae eius interrogant filios hominum.
Ps 11:5 Dominus interrogat iustum et impium;qui autem diligit iniquitatem, odit anima eius.
Ps 11:6 Pluet super peccatores carbones ignis et sulphur;et spiritus procellarum pars calicis eorum.
Ps 11:7 Quoniam iustus Dominus et iustitias dilexit,recti videbunt vultum eius.
Ps 12:1 Magistro chori. Super octavam. PSALMUS. David.
Ps 12:2 Salvum me fac, Domine, quoniam defecit sanctus,quoniam deminuti sunt fideles a filiis hominum.
Ps 12:3 Vana locuti sunt unusquisque ad proximum suum;in labiis dolosis, in duplici corde locuti sunt.
Ps 12:4 Disperdat Dominus universa labia dolosaet linguam magniloquam.
Ps 12:5 Qui dixerunt: " Lingua nostra magnificabimur,labia nostra a nobis sunt;quis noster dominus est? ".
Ps 12:6 " Propter miseriam inopum et gemitum pauperum,nunc exsurgam, dicit Dominus;ponam in salutari illum, quem despiciunt ".
Ps 12:7 Eloquia Domini eloquia casta,argentum igne examinatum, separatum a terra,purgatum septuplum.
Ps 12:8 Tu, Domine, servabis nos et custodies nosa generatione hac in aeternum.In circuitu impii ambulant,cum exaltantur sordes inter filios hominum.
Ps 13:1 Magistro chori. PSALMUS. David.
Ps 13:2 Usquequo, Domine, oblivisceris me in finem?Usquequo avertes faciem tuam a me?
Ps 13:3 Usquequo ponam consilia in anima mea,dolorem in corde meo per diem?Usquequo exaltabitur inimicus meus super me?
Ps 13:4 Respice et exaudi me, Domine Deus meus.Illumina oculos meos, ne quando obdormiam in morte,
Ps 13:5 ne quando dicat inimicus meus: " Praevalui adversus eum! ";neque exsultent, qui tribulant me, si motus fuero.
Ps 13:6 Ego autem in misericordia tua speravi.Exsultabit cor meum in salutari tuo;cantabo Domino, qui bona tribuit mihi.
Ps 14:1 Magistro chori. David.Dixit insipiens in corde suo: " Non est Deus ".Corrupti sunt et abominationes operati sunt;non est qui faciat bonum.
Ps 14:2 Dominus de caelo prospexit super filios hominum,ut videret si est intellegens aut requirens Deum.
Ps 14:3 Omnes declinaverunt, simul corrupti sunt;non est qui faciat bonum, non est usque ad unum.
Ps 14:4 Nonne scient omnes, qui operantur iniquitatem,qui devorant plebem meam sicut escam panis?Dominum non invocaverunt;
Ps 14:5 illic trepidaverunt timore,quoniam Deus cum generatione iusta est.
Ps 14:6 Vos consilium inopis confundetis,Dominus autem spes eius est.
Ps 14:7 Quis dabit ex Sion salutare Israel?Cum converterit Dominus captivitatem plebis suae,exsultabit Iacob, et laetabitur Israel.
Ps 15:1 PSALMUS. David.Domine, quis habitabit in tabernaculo tuo?Quis requiescet in monte sancto tuo?
Ps 15:2 Qui ingreditur sine macula et operatur iustitiam,qui loquitur veritatem in corde suo,
Ps 15:3 qui non egit dolum in lingua suanec fecit proximo suo malumet opprobrium non intulit proximo suo.
Ps 15:4 Ad nihilum reputatus est in conspectu eius malignus,timentes autem Dominum glorificat.Qui iuravit in detrimentum suum et non mutat,
Ps 15:5 qui pecuniam suam non dedit ad usuramet munera super innocentem non accepit.Qui facit haec, non movebitur in aeternum.
Ps 16:1 Miktam. David.Conserva me, Deus, quoniam speravi in te.
Ps 16:2 Dixi Domino: " Dominus meus es tu, bonum mihi non est sine te ".
Ps 16:3 In sanctos, qui sunt in terra, inclitos viros,omnis voluntas mea in eos.
Ps 16:4 Multiplicantur dolores eorum, qui post deos alienos acceleraverunt.Non effundam libationes eorum de sanguinibusneque assumam nomina eorum in labiis meis.
Ps 16:5 Dominus pars hereditatis meae et calicis mei:tu es qui detines sortem meam.
Ps 16:6 Funes ceciderunt mihi in praeclaris;insuper et hereditas mea speciosa est mihi.
Ps 16:7 Benedicam Dominum, qui tribuit mihi intellectum;insuper et in noctibus erudierunt me renes mei.
Ps 16:8 Proponebam Dominum in conspectu meo semper;quoniam a dextris est mihi, non commovebor.
Ps 16:9 Propter hoc laetatum est cor meum,et exsultaverunt praecordia mea;insuper et caro mea requiescet in spe.
Ps 16:10 Quoniam non derelinques animam meam in infernonec dabis sanctum tuum videre corruptionem.
Ps 16:11 Notas mihi facies vias vitae,plenitudinem laetitiae cum vultu tuo,delectationes in dextera tua usque in finem.
Ps 17:1 Precatio. David.Exaudi, Domine, iustitiam meam,intende deprecationem meam.Auribus percipe orationem meam, non in labiis dolosis.
Ps 17:2 De vultu tuo iudicium meum prodeat;oculi tui videant aequitates.
Ps 17:3 Proba cor meum et visita nocte;igne me examina, et non invenies in me iniquitatem.
Ps 17:4 Non transgreditur os meum ad opera hominum,propter verba labiorum tuorum custodivi me a viis violenti.
Ps 17:5 Retine gressus meos in semitis tuis,ut non moveantur vestigia mea.
Ps 17:6 Ego ad te clamavi, quoniam exaudis me, Deus;inclina aurem tuam mihi et exaudi verba mea.
Ps 17:7 Mirifica misericordias tuas,qui salvos facis ab insurgentibussperantes in dextera tua.
Ps 17:8 Custodi me ut pupillam oculi,sub umbra alarum tuarum protege me
Ps 17:9 a facie impiorum, qui me afflixerunt.Inimici mei in furore circumdederunt me,
Ps 17:10 adipem suum concluserunt;os eorum locutum est superbiam.
Ps 17:11 Incedentes nunc circumdederunt me,oculos suos statuerunt prosternere in terram.
Ps 17:12 Aspectus eorum quasi leonis parati ad praedamet sicut catuli leonis recubantis in abditis.
Ps 17:13 Exsurge, Domine, praeveni eum, supplanta eum;eripe animam meam ab impio framea tua,
Ps 17:14 a mortuis manu tua, Domine,a mortuis, quorum defecit portio vitae.De reconditis tuis adimpleas ventrem eorum,saturentur filii et dimittant reliquias parvulis suis.
Ps 17:15 Ego autem in iustitia videbo faciem tuam;satiabor, cum evigilavero, conspectu tuo.
Ps 18:1 Magistro chori. David, servi Domini,qui locutus est ad Dominum verba huius cantici,quando Dominus eum liberaverate potestate omnium inimicorum suorum
Ps 18:2 et e manu Saul. Dixit igitur:Diligam te, Domine, fortitudo mea.
Ps 18:3 Domine, firmamentum meum et refugium meum et liberator meus;Deus meus, adiutor meus, et sperabo in eum;protector meus et cornu salutis meae et susceptor meus.
Ps 18:4 Laudabilem invocabo Dominum,et ab inimicis meis salvus ero.
Ps 18:5 Circumdederunt me fluctus mortis,et torrentes Belial conturbaverunt me;
Ps 18:6 funes inferni circumdederunt me,praeoccupaverunt me laquei mortis.
Ps 18:7 In tribulatione mea invocavi Dominumet ad Deum meum clamavi;exaudivit de templo suo vocem meam,et clamor meus in conspectu eius introivit in aures eius.
Ps 18:8 Commota est et contremuit terra;fundamenta montium concussa suntet commota sunt, quoniam iratus est.
Ps 18:9 Ascendit fumus de naribus eius,et ignis de ore eius devorans;carbones succensi processerunt ab eo.
Ps 18:10 Inclinavit caelos et descendit,et caligo sub pedibus eius.
Ps 18:11 Et ascendit super cherub et volavit,ferebatur super pennas ventorum.
Ps 18:12 Et posuit tenebras latibulum suum,in circuitu eius tabernaculum eius,tenebrosa aqua, nubes aeris.
Ps 18:13 Prae fulgore in conspectu eius nubes transierunt,grando et carbones ignis.
Ps 18:14 Et intonuit de caelo Dominus,et Altissimus dedit vocem suam:grando et carbones ignis.
Ps 18:15 Et misit sagittas suas et dissipavit eos,fulgura iecit et conturbavit eos.
Ps 18:16 Et apparuerunt fontes aquarum,et revelata sunt fundamenta orbis terrarumab increpatione tua, Domine,ab inspiratione spiritus irae tuae.
Ps 18:17 Misit de summo et accepit meet assumpsit me de aquis multis;
Ps 18:18 eripuit me de inimicis meis fortissimiset ab his, qui oderunt me,quoniam confortati sunt super me.
Ps 18:19 Oppugnaverunt me in die afflictionis meae,et factus est Dominus fulcimentum meum;
Ps 18:20 et eduxit me in latitudinem,salvum me fecit, quoniam voluit me.
Ps 18:21 Et retribuet mihi Dominus secundum iustitiam meamet secundum puritatem manuum mearum reddet mihi,
Ps 18:22 quia custodivi vias Domininec impie recessi a Deo meo.
Ps 18:23 Quoniam omnia iudicia eius in conspectu meo,et iustitias eius non reppuli a me;
Ps 18:24 et fui immaculatus cum eoet observavi me ab iniquitate.
Ps 18:25 Et retribuit mihi Dominus secundum iustitiam meamet secundum puritatem manuum mearumin conspectu oculorum eius.
Ps 18:26 Cum sancto sanctus eriset cum viro innocente innocens eris
Ps 18:27 et cum electo electus eriset cum perverso callidus eris.
Ps 18:28 Quoniam tu populum humilem salvum facieset oculos superborum humiliabis.
Ps 18:29 Quoniam tu accendis lucernam meam, Domine;Deus meus illuminat tenebras meas.
Ps 18:30 Quoniam in te aggrediar hostium turmaset in Deo meo transiliam murum.
Ps 18:31 Deus, impolluta via eius,eloquia Domini igne examinata;protector est omnium sperantium in se.
Ps 18:32 Quoniam quis Deus praeter Dominum?Aut quae munitio praeter Deum nostrum?
Ps 18:33 Deus, qui praecinxit me virtuteet posuit immaculatam viam meam;
Ps 18:34 qui perfecit pedes meos tamquam cervorumet super excelsa statuit me;
Ps 18:35 qui docet manus meas ad proelium,et tendunt arcum aereum brachia mea.
Ps 18:36 Et dedisti mihi scutum salutis tuae,et dextera tua suscepit me,et exauditio tua magnificavit me.
Ps 18:37 Dilatasti gressus meos subtus me,et non sunt infirmata vestigia mea.
Ps 18:38 Persequebar inimicos meos et comprehendebam illoset non convertebar, donec deficerent.
Ps 18:39 Confringebam illos, nec poterant stare,cadebant subtus pedes meos.
Ps 18:40 Et praecinxisti me virtute ad bellumet supplantasti insurgentes in me subtus me.
Ps 18:41 Et inimicos meos dedisti mihi dorsumet odientes me disperdidisti.
Ps 18:42 Clamaverunt, nec erat qui salvos faceret,ad Dominum, nec exaudivit eos.
Ps 18:43 Et comminui eos ut pulverem ante faciem venti,ut lutum platearum contrivi eos.
Ps 18:44 Eripuisti me de contradictionibus populi,constituisti me in caput gentium.Populus, quem non cognovi, servivit mihi,
Ps 18:45 in auditu auris oboedivit mihi.Filii alieni blanditi sunt mihi,
Ps 18:46 filii alieni inveterati sunt,contremuerunt in abditis suis.
Ps 18:47 Vivit Dominus, et benedictus Adiutor meus,et exaltetur Deus salutis meae.
Ps 18:48 Deus, qui das vindictas mihiet subdis populos sub me,liberator meus de inimicis meis iracundis;
Ps 18:49 et ab insurgentibus in me exaltas me,a viro iniquo eripis me.
Ps 18:50 Propterea confitebor tibi in nationibus, Domine,et nomini tuo psalmum dicam,
Ps 18:51 magnificans salutes regis suiet faciens misericordiam christo suoDavid et semini eius usque in saeculum.
Ps 19:1 Magistro chori. PSALMUS. David.
Ps 19:2 Caeli enarrant gloriam Dei,et opera manuum eius annuntiat firmamentum.
Ps 19:3 Dies diei eructat verbum,et nox nocti indicat scientiam.
Ps 19:4 Non sunt loquelae neque sermones,quorum non intellegantur voces:
Ps 19:5 in omnem terram exivit sonus eorum,et in fines orbis terrae verba eorum.
Ps 19:6 Soli posuit tabernaculum in eis,et ipse, tamquam sponsus procedens de thalamo suo,exsultavit ut gigas ad currendam viam.
Ps 19:7 A finibus caelorum egressio eius,et occursus eius usque ad fines eorum,nec est quod se abscondat a calore eius.
Ps 19:8 Lex Domini immaculata, reficiens animam,testimonium Domini fidele, sapientiam praestans parvulis.
Ps 19:9 Iustitiae Domini rectae, laetificantes corda,praeceptum Domini lucidum, illuminans oculos.
Ps 19:10 Timor Domini mundus, permanens in saeculum saeculi;iudicia Domini vera, iusta omnia simul,
Ps 19:11 desiderabilia super aurum et lapidem pretiosum multum,et dulciora super mel et favum stillantem.
Ps 19:12 Etenim servus tuus eruditur in eis;in custodiendis illis retributio multa.
Ps 19:13 Errores quis intellegit?Ab occultis munda me
Ps 19:14 et a superbia custodi servum tuum, ne dominetur mei,Tunc immaculatus eroet emundabor a delicto maximo.
Ps 19:15 Sint ut complaceant eloquia oris mei,et meditatio cordis mei in conspectu tuo.Domine, adiutor meus et redemptor meus.
Ps 20:1 Magistro chori. PSALMUS. David.
Ps 20:2 Exaudiat te Dominus in die tribulationis,protegat te nomen Dei Iacob.
Ps 20:3 Mittat tibi auxilium de sanctoet de Sion tueatur te.
Ps 20:4 Memor sit omnis sacrificii tuiet holocaustum tuum pingue habeat.
Ps 20:5 Tribuat tibi secundum cor tuumet omne consilium tuum adimpleat.
Ps 20:6 Laetabimur in salutari tuoet in nomine Dei nostri levabimus signa;impleat Dominus omnes petitiones tuas.
Ps 20:7 Nunc cognovi quoniam salvum fecit Dominus christum suum:exaudivit illum de caelo sancto suo,in virtutibus salutis dexterae eius.
Ps 20:8 Hi in curribus, et hi in equis,nos autem nomen Domini Dei nostri invocavimus.
Ps 20:9 Ipsi incurvati sunt et ceciderunt,nos autem surreximus et erecti sumus.
Ps 20:10 Domine, salvum fac regem,et exaudi nos in die, qua invocaverimus te.
Ps 21:1 Magistro chori. PSALMUS. David.
Ps 21:2 Domine, in virtute tua laetabitur rexet super salutare tuum exsultabit vehementer.
Ps 21:3 Desiderium cordis eius tribuisti eiet voluntatem labiorum eius non denegasti.
Ps 21:4 Quoniam praevenisti eum in benedictionibus dulcedinis;posuisti in capite eius coronam de auro purissimo.
Ps 21:5 Vitam petiit a te, et tribuisti eilongitudinem dierum in saeculum et in saeculum saeculi.
Ps 21:6 Magna est gloria eius in salutari tuo,magnificentiam et decorem impones super eum;
Ps 21:7 quoniam pones eum benedictionem in saeculum saeculi,laetificabis eum in gaudio ante vultum tuum.
Ps 21:8 Quoniam rex sperat in Dominoet in misericordia Altissimi non commovebitur.
Ps 21:9 Inveniet manus tua omnes inimicos tuos,dextera tua inveniet, qui te oderunt.
Ps 21:10 Pones eos ut clibanum ignis in tempore vultus tui:Dominus in ira sua deglutiet eos,et devorabit eos ignis.
Ps 21:11 Fructum eorum de terra perdeset semen eorum de filiis hominum.
Ps 21:12 Quoniam intenderunt in te mala,cogitaverunt consilia: nihil potuerunt.
Ps 21:13 Quoniam pones eos dorsum,arcus tuos tendes in vultum eorum.
Ps 21:14 Exaltare, Domine, in virtute tua;cantabimus et psallemus virtutes tuas.
Ps 22:1 Magistro chori. Ad modum cantici " Cerva diluculo ". PSALMUS. David.
Ps 22:2 Deus, Deus meus, quare me dereliquisti?Longe a salute mea verba rugitus mei.
Ps 22:3 Deus meus, clamo per diem, et non exaudis,et nocte, et non est requies mihi.
Ps 22:4 Tu autem sanctus es,qui habitas in laudibus Israel.
Ps 22:5 In te speraverunt patres nostri,speraverunt, et liberasti eos;
Ps 22:6 ad te clamaverunt et salvi facti sunt,in te speraverunt et non sunt confusi.
Ps 22:7 Ego autem sum vermis et non homo,opprobrium hominum et abiectio plebis.
Ps 22:8 Omnes videntes me deriserunt me;torquentes labia moverunt caput:
Ps 22:9 " Speravit in Domino: eripiat eum,salvum faciat eum, quoniam vult eum ".
Ps 22:10 Quoniam tu es qui extraxisti me de ventre,spes mea ad ubera matris meae.
Ps 22:11 In te proiectus sum ex utero,de ventre matris meae Deus meus es tu.
Ps 22:12 Ne longe fias a me,quoniam tribulatio proxima est,quoniam non est qui adiuvet.
Ps 22:13 Circumdederunt me vituli multi,tauri Basan obsederunt me.
Ps 22:14 Aperuerunt super me os suumsicut leo rapiens et rugiens.
Ps 22:15 Sicut aqua effusus sum,et dissoluta sunt omnia ossa mea.Factum est cor meum tamquam ceraliquescens in medio ventris mei.
Ps 22:16 Aruit tamquam testa palatum meum,et lingua mea adhaesit faucibus meis,et in pulverem mortis deduxisti me.
Ps 22:17 Quoniam circumdederunt me canes multi,concilium malignantium obsedit me.Foderunt manus meas et pedes meos,
Ps 22:18 et dinumeravi omnia ossa mea.Ipsi vero consideraverunt et inspexerunt me;
Ps 22:19 diviserunt sibi vestimenta meaet super vestem meam miserunt sortem.
Ps 22:20 Tu autem, Domine, ne elongaveris;fortitudo mea, ad adiuvandum me festina.
Ps 22:21 Erue a framea animam meamet de manu canis unicam meam.
Ps 22:22 Salva me ex ore leoniset a cornibus unicornium humilitatem meam.
Ps 22:23 Narrabo nomen tuum fratribus meis,in medio ecclesiae laudabo te.
Ps 22:24 Qui timetis Dominum, laudate eum;universum semen Iacob, glorificate eum.Metuat eum omne semen Israel,
Ps 22:25 quoniam non sprevit neque despexit afflictionem pauperisnec avertit faciem suam ab eoet, cum clamaret ad eum, exaudivit.
Ps 22:26 Apud te laus mea in ecclesia magna; vota mea reddam in conspectu timentium eum.
Ps 22:27 Edent pauperes et saturabuntur;et laudabunt Dominum, qui requirunt eum: Vivant corda eorum in saeculum saeculi! ".
Ps 22:28 Reminiscentur et convertentur ad Dominumuniversi fines terrae,et adorabunt in conspectu eiusuniversae familiae gentium.
Ps 22:29 Quoniam Domini est regnum,et ipse dominabitur gentium.
Ps 22:30 Ipsum solum adorabunt omnes, qui dormiunt in terra;in conspectu eius procident omnes, qui descendunt in pulverem.Anima autem mea illi vivet,
Ps 22:31 et semen meum serviet ipsi.Narrabitur de Domino generationi venturae;
Ps 22:32 et annuntiabunt iustitiam eiuspopulo, qui nascetur: " Haec fecit Dominus! ".
Ps 23:1 PSALMUS. David.Dominus pascit me, et nihil mihi deerit:
Ps 23:2 in pascuis virentibus me collocavit,super aquas quietis eduxit me,
Ps 23:3 animam meam refecit.Deduxit me super semitas iustitiae propter nomen suum.
Ps 23:4 Nam et si ambulavero in valle umbrae mortis,non timebo mala, quoniam tu mecum es.Virga tua et baculus tuus,ipsa me consolata sunt.
Ps 23:5 Parasti in conspectu meo mensamadversus eos, qui tribulant me;impinguasti in oleo caput meum,et calix meus redundat.
Ps 23:6 Etenim benignitas et misericordia subsequentur meomnibus diebus vitae meae,et inhabitabo in domo Dominiin longitudinem dierum.
Ps 24:1 David. PSALMUS.Domini est terra, et plenitudo eius,orbis terrarum, et qui habitant in eo.
Ps 24:2 Quia ipse super maria fundavit eumet super flumina firmavit eum. -
Ps 24:3 Quis ascendet in montem Domini,aut quis stabit in loco sancto eius?
Ps 24:4 Innocens manibus et mundo corde,qui non levavit ad vana animam suamnec iuravit in dolum.
Ps 24:5 Hic accipiet benedictionem a Dominoet iustificationem a Deo salutari suo.
Ps 24:6 Haec est generatio quaerentium eum,quaerentium faciem Dei Iacob.
Ps 24:7 Attollite, portae, capita vestra,et elevamini, portae aeternales,et introibit rex gloriae.
Ps 24:8 Quis est iste rex gloriae?Dominus fortis et potens,Dominus potens in proelio.
Ps 24:9 Attollite, portae, capita vestra,et elevamini, portae aeternales,et introibit rex gloriae.
Ps 24:10 Quis est iste rex gloriae?Dominus virtutum ipse est rex gloriae.
Ps 25:1 David.ALEPH. Ad te, Domine, levavi animam meam,
Ps 25:2 BETH. Deus meus, in te confido; non erubescam.Neque exsultent super me inimici mei,
Ps 25:3 GHIMEL. etenim universi, qui sustinent te, non confundentur.Confundantur infideliter agentes propter vanitatem.
Ps 25:4 DALETH. Vias tuas, Domine, demonstra mihiet semitas tuas edoce me.
Ps 25:5 HE. Dirige me in veritate tua et doce me,quia tu es Deus salutis meae,VAU. et te sustinui tota die.
Ps 25:6 ZAIN. Reminiscere miserationum tuarum, Domine,et misericordiarum tuarum, quoniam a saeculo sunt.
Ps 25:7 HETH. Peccata iuventutis meae et delicta mea ne memineris;secundum misericordiam tuam memento mei tu,propter bonitatem tuam, Domine.
Ps 25:8 TETH. Dulcis et rectus Dominus,propter hoc peccatores viam docebit;
Ps 25:9 IOD. diriget mansuetos in iudicio,docebit mites vias suas.
Ps 25:10 CAPH. Universae viae Domini misericordia et veritascustodientibus testamentum eius et testimonia eius.
Ps 25:11 LAMED. Propter nomen tuum, Domine,propitiaberis peccato meo: multum est enim.
Ps 25:12 MEM. Quis est homo, qui timet Dominum?Docebit eum viam, quam eligat.
Ps 25:13 NUN. Anima eius in bonis demorabitur,et semen eius hereditabit terram.
Ps 25:14 SAMECH. Familiariter aget Dominus cum timentibus eum,ut testamentum suum manifestet illis.
Ps 25:15 AIN. Oculi mei semper ad Dominum,quoniam ipse evellet de laqueo pedes meos.
Ps 25:16 PHE. Respice in me et miserere mei,quia unicus et pauper sum ego.
Ps 25:17 SADE. Dilata angustias cordis meiet de necessitatibus meis erue me.
Ps 25:18 Vide humilitatem meam et laborem meumet dimitte universa delicta mea.
Ps 25:19 RES. Respice inimicos meos, quoniam multiplicati suntet odio crudeli oderunt me.
Ps 25:20 SIN. Custodi animam meam et erue me;non erubescam, quoniam speravi in te.
Ps 25:21 TAU. Innocentia et aequitas custodiant me,quia sustinui te.
Ps 25:22 PHE. Libera, Deus, Israelex omnibus tribulationibus suis.
Ps 26:1 David.Iudica me, Domine, quoniam ego in innocentia mea ingressus sumet in Domino sperans non infirmabor.
Ps 26:2 Proba me, Domine, et tenta me;ure renes meos et cor meum. -
Ps 26:3 Quoniam misericordia tua ante oculos meos est,et ambulavi in veritate tua.
Ps 26:4 Non sedi cum viris vanitatiset cum occulte agentibus non introibo.
Ps 26:5 Odivi ecclesiam malignantiumet cum impiis non sedebo.
Ps 26:6 Lavabo in innocentia manus measet circumdabo altare tuum, Domine,
Ps 26:7 ut auditas faciam voces laudiset enarrem universa mirabilia tua.
Ps 26:8 Domine, dilexi habitaculum domus tuaeet locum habitationis gloriae tuae.
Ps 26:9 Ne colligas cum impiis animam meamet cum viris sanguinum vitam meam,
Ps 26:10 in quorum manibus iniquitates sunt,dextera eorum repleta est muneribus.
Ps 26:11 Ego autem in innocentia mea ingressus sum;redime me et miserere mei.
Ps 26:12 Pes meus stetit in directo,in ecclesiis benedicam Domino.
Ps 27:1 David.Dominus illuminatio mea et salus mea; quem timebo?Dominus protector vitae meae; a quo trepidabo?
Ps 27:2 Dum appropiant super me nocentes,ut edant carnes meas;qui tribulant me et inimici mei,ipsi infirmati sunt et ceciderunt.
Ps 27:3 Si consistant adversum me castra,non timebit cor meum;si exsurgat adversum me proelium, in hoc ego sperabo.
Ps 27:4 Unum petii a Domino, hoc requiram:ut inhabitem in domo Dominiomnibus diebus vitae meae,ut videam voluptatem Dominiet visitem templum eius.
Ps 27:5 Quoniam occultabit me in tentorio suoin die malorum.Abscondet me in abscondito tabernaculi sui,in petra exaltabit me.
Ps 27:6 Et nunc exaltatur caput meumsuper inimicos meos in circuitu meo.Immolabo in tabernaculo eius hostias vociferationis,cantabo et psalmum dicam Domino.
Ps 27:7 Exaudi, Domine, vocem meam, qua clamavi;miserere mei et exaudi me.
Ps 27:8 De te dixit cor meum: " Exquirite faciem meam! ".Faciem tuam, Domine, exquiram.
Ps 27:9 Ne avertas faciem tuam a me,ne declines in ira a servo tuo.Adiutor meus es tu, ne me reiciasneque derelinquas me, Deus salutis meae.
Ps 27:10 Quoniam pater meus et mater mea dereliquerunt me,Dominus autem assumpsit me.
Ps 27:11 Ostende mihi, Domine, viam tuamet dirige me in semitam rectam propter inimicos meos.
Ps 27:12 Ne tradideris me in animam tribulantium me,quoniam insurrexerunt in me testes iniqui,et qui violentiam spirant.
Ps 27:13 Credo videre bona Domini in terra viventium.
Ps 27:14 Exspecta Dominum, viriliter age,et confortetur cor tuum, et sustine Dominum.
Ps 28:1 David.Ad te, Domine, clamabo;Deus meus, ne sileas a me.Ne quando taceas a me,et assimilabor descendentibus in lacum.
Ps 28:2 Exaudi vocem deprecationis meae, dum clamo ad te,dum extollo manus meas ad templum sanctum tuum.
Ps 28:3 Ne simul trahas me cum peccatoribuset cum operantibus iniquitatem.Qui loquuntur pacem cum proximo suo,mala autem in cordibus eorum.
Ps 28:4 Da illis secundum opera eorumet secundum nequitiam adinventionum ipsorum.Secundum opus manuum eorum tribue illis,redde retributionem eorum ipsis.
Ps 28:5 Quoniam non intellexerunt opera Dominiet opus manuum eius,destruet illos et non aedificabit eos.
Ps 28:6 Benedictus Dominus,quoniam exaudivit vocem deprecationis meae;
Ps 28:7 Dominus adiutor meus et protector meus,in ipso speravit cor meum, et adiutus sum,et exsultavit cor meum,et in cantico meo confitebor ei.
Ps 28:8 Dominus fortitudo plebi suae,et refugium salvationum christi sui est.
Ps 28:9 Salvum fac populum tuum et benedic hereditati tuaeet pasce eos et extolle illos usque in aeternum.
Ps 29:1 PSALMUS. David.Afferte Domino, filii Dei,afferte Domino gloriam et potentiam,
Ps 29:2 afferte Domino gloriam nominis eius,adorate Dominum in splendore sancto.
Ps 29:3 Vox Domini super aquas;Deus maiestatis intonuit,Dominus super aquas multas.
Ps 29:4 Vox Domini in virtute,vox Domini in magnificentia.
Ps 29:5 Vox Domini confringentis cedros;et confringet Dominus cedros Libani.
Ps 29:6 Et saltare faciet, tamquam vitulum, Libanum,et Sarion, quemadmodum filium unicornium. -
Ps 29:7 Vox Domini intercidentis flammam ignis,
Ps 29:8 vox Domini concutientis desertum,et concutiet Dominus desertum Cades.
Ps 29:9 Vox Domini properantis partum cervarum,et denudabit condensa;et in templo eius omnes dicent gloriam.
Ps 29:10 Dominus super diluvium habitat,et sedebit Dominus rex in aeternum.
Ps 29:11 Dominus virtutem populo suo dabit,Dominus benedicet populo suo in pace.
Ps 30:1 PSALMUS. Canticum festi Dedicationis Templi. David.
Ps 30:2 Exaltabo te, Domine, quoniam extraxisti menec delectasti inimicos meos super me.
Ps 30:3 Domine Deus meus, clamavi ad te, et sanasti me.
Ps 30:4 Domine, eduxisti ab inferno animam meam,vivificasti me, ut non descenderem in lacum.
Ps 30:5 Psallite Domino, sancti eius,et confitemini memoriae sanctitatis eius,
Ps 30:6 quoniam ad momentum indignatio eius,et per vitam voluntas eius.Ad vesperum demoratur fletus,ad matutinum laetitia.
Ps 30:7 Ego autem dixi in securitate mea: Non movebor in aeternum ".
Ps 30:8 Domine, in voluntate tuapraestitisti decori meo virtutem;avertisti faciem tuam a me,et factus sum conturbatus.
Ps 30:9 Ad te, Domine, clamabamet ad Deum meum deprecabar.
Ps 30:10 Quae utilitas in sanguine meo,dum descendo in corruptionem?Numquid confitebitur tibi pulvisaut annuntiabit veritatem tuam?
Ps 30:11 Audivit Dominus et misertus est mei,Dominus factus est adiutor meus.
Ps 30:12 Convertisti planctum meum in choros mihi,conscidisti saccum meum et accinxisti me laetitia,
Ps 30:13 ut cantet tibi gloria mea et non taceat.Domine Deus meus, in aeternum confitebor tibi.
Ps 31:1 Magistro chori. PSALMUS. David.
Ps 31:2 In te, Domine, speravi, non confundar in aeternum;in iustitia tua libera me.
Ps 31:3 Inclina ad me aurem tuam,accelera, ut eruas me.Esto mihi in rupem praesidiiet in domum munitam, ut salvum me facias.
Ps 31:4 Quoniam fortitudo mea et refugium meum es tuet propter nomen tuum deduces me et pasces me.
Ps 31:5 Educes me de laqueo, quem absconderunt mihi,quoniam tu es fortitudo mea.
Ps 31:6 In manus tuas commendo spiritum meum;redemisti me, Domine, Deus veritatis.
Ps 31:7 Odisti observantes vanitates supervacuas,ego autem in Domino speravi.
Ps 31:8 Exsultabo et laetabor in misericordia tua,quoniam respexisti humilitatem meam;agnovisti necessitates animae meae
Ps 31:9 nec conclusisti me in manibus inimici;statuisti in loco spatioso pedes meos.
Ps 31:10 Miserere mei, Domine, quoniam tribulor;conturbatus est in maerore oculus meus,anima mea et venter meus.
Ps 31:11 Quoniam defecit in dolore vita mea,et anni mei in gemitibus;infirmata est in paupertate virtus mea,et ossa mea contabuerunt.
Ps 31:12 Apud omnes inimicos meos factus sum opprobriumet vicinis meis valde et timor notis meis:qui videbant me foras, fugiebant a me.
Ps 31:13 Oblivioni a corde datus sum tamquam mortuus;factus sum tamquam vas perditum.
Ps 31:14 Quoniam audivi vituperationem multorum: horror in circuitu;in eo dum convenirent simul adversum me,auferre animam meam consiliati sunt.
Ps 31:15 Ego autem in te speravi, Domine;dixi: " Deus meus es tu,
Ps 31:16 in manibus tuis sortes meae ".Eripe me de manu inimicorum meorumet a persequentibus me;
Ps 31:17 illustra faciem tuam super servum tuum,salvum me fac in misericordia tua.
Ps 31:18 Domine, non confundar, quoniam invocavi te;erubescant impii et obmutescant in inferno.
Ps 31:19 Muta fiant labia dolosa,quae loquuntur adversus iustum protervain superbia et in abusione.
Ps 31:20 Quam magna multitudo dulcedinis tuae, Domine,quam abscondisti timentibus te.Perfecisti eis, qui sperant in te,in conspectu filiorum hominum.
Ps 31:21 Abscondes eos in abscondito faciei tuaea conturbatione hominum;proteges eos in tabernaculoa contradictione linguarum.
Ps 31:22 Benedictus Dominus,quoniam mirificavit misericordiam suam mihi in civitate munita.
Ps 31:23 Ego autem dixi in trepidatione mea: Praecisus sum a conspectu oculorum tuorum ".Verumtamen exaudisti vocem orationis meae,dum clamarem ad te.
Ps 31:24 Diligite Dominum, omnes sancti eius:fideles conservat Dominuset retribuit abundanter facientibus superbiam.
Ps 31:25 Viriliter agite, et confortetur cor vestrum,omnes, qui speratis in Domino.
Ps 32:1 David. Maskil.Beatus, cui remissa est iniquitas,et obtectum est peccatum.
Ps 32:2 Beatus vir, cui non imputavit Dominus delictum,nec est in spiritu eius dolus.
Ps 32:3 Quoniam tacui, inveteraverunt ossa mea,dum rugirem tota die.
Ps 32:4 Quoniam die ac nocte gravata est super me manus tua,immutatus est vigor meus in ardoribus aestatis.
Ps 32:5 Peccatum meum cognitum tibi feciet delictum meum non abscondi.Dixi: " Confitebor adversum me iniquitatem meam Domino ".Et tu remisisti impietatem peccati mei.
Ps 32:6 Propter hoc orabit ad te omnis sanctus in tempore opportuno.Et in diluvio aquarum multarumad eum non approximabunt.
Ps 32:7 Tu es refugium meum, a tribulatione conservabis me;exsultationibus salutis circumdabis me.
Ps 32:8 Intellectum tibi dabo et instruam te in via, qua gradieris;firmabo super te oculos meos.
Ps 32:9 Nolite fieri sicut equus et mulus,quibus non est intellectus;in camo et freno si accedis ad constringendum,non approximant ad te.
Ps 32:10 Multi dolores impii,sperantem autem in Domino misericordia circumdabit.
Ps 32:11 Laetamini in Domino et exsultate, iusti;et gloriamini, omnes recti corde.
Ps 33:1 Exsultate, iusti, in Domino;rectos decet collaudatio.
Ps 33:2 Confitemini Domino in cithara,in psalterio decem chordarum psallite illi.
Ps 33:3 Cantate ei canticum novum,bene psallite ei in vociferatione,
Ps 33:4 quia rectum est verbum Domini,et omnia opera eius in fide.
Ps 33:5 Diligit iustitiam et iudicium;misericordia Domini plena est terra.
Ps 33:6 Verbo Domini caeli facti sunt,et spiritu oris eius omnis virtus eorum.
Ps 33:7 Congregans sicut in utre aquas maris,ponens in thesauris abyssos.
Ps 33:8 Timeat Dominum omnis terra,a facie autem eius formident omnes inhabitantes orbem.
Ps 33:9 Quoniam ipse dixit, et facta sunt,ipse mandavit, et creata sunt.
Ps 33:10 Dominus dissipat consilia gentium,irritas facit cogitationes populorum.
Ps 33:11 Consilium autem Domini in aeternum manet,cogitationes cordis eius in generatione et generationem.
Ps 33:12 Beata gens, cui Dominus est Deus,populus, quem elegit in hereditatem sibi.
Ps 33:13 De caelo respexit Dominus,vidit omnes filios hominum.
Ps 33:14 De loco habitaculi sui respexitsuper omnes, qui habitant terram,
Ps 33:15 qui finxit singillatim corda eorum,qui intellegit omnia opera eorum.
Ps 33:16 Non salvatur rex per multam virtutem,et gigas non liberabitur in multitudine virtutis suae.
Ps 33:17 Fallax equus ad salutem,in abundantia autem virtutis suae non salvabit.
Ps 33:18 Ecce oculi Domini super metuentes eum,in eos, qui sperant super misericordia eius,
Ps 33:19 ut eruat a morte animas eorumet alat eos in fame.
Ps 33:20 Anima nostra sustinet Dominum,quoniam adiutor et protector noster est;
Ps 33:21 quia in eo laetabitur cor nostrum,et in nomine sancto eius speravimus.
Ps 33:22 Fiat misericordia tua, Domine, super nos,quemadmodum speravimus in te.
Ps 34:1 David, quando se mente alienatum simulavitcoram Abimelech et, ab illo dimissus, abiit.
Ps 34:2 ALEPH. Benedicam Dominum in omni tempore,semper laus eius in ore meo.
Ps 34:3 BETH. In Domino gloriabitur anima mea,audiant mansueti et laetentur.
Ps 34:4 GHIMEL. Magnificate Dominum mecum,et exaltemus nomen eius in idipsum.
Ps 34:5 DALETH. Exquisivi Dominum, et exaudivit meet ex omnibus terroribus meis eripuit me.
Ps 34:6 HE. Respicite ad eum, et illuminamini,et facies vestrae non confundentur.
Ps 34:7 ZAIN. Iste pauper clamavit, et Dominus exaudivit eumet de omnibus tribulationibus eius salvavit eum.
Ps 34:8 HETH. Vallabit angelus Domini in circuitu timentes eumet eripiet eos.
Ps 34:9 TETH. Gustate et videte quoniam suavis est Dominus;beatus vir, qui sperat in eo.
Ps 34:10 IOD. Timete Dominum, sancti eius,quoniam non est inopia timentibus eum.
Ps 34:11 CAPH. Divites eguerunt et esurierunt,inquirentes autem Dominum non deficient omni bono.
Ps 34:12 LAMED. Venite, filii, audite me:timorem Domini docebo vos.
Ps 34:13 MEM. Quis est homo, qui vult vitam,diligit dies, ut videat bonum? -
Ps 34:14 NUN. Prohibe linguam tuam a malo,et labia tua, ne loquantur dolum.
Ps 34:15 SAMECH. Diverte a malo et fac bonum,inquire pacem et persequere eam.
Ps 34:16 AIN. Oculi Domini super iustos,et aures eius in clamorem eorum.
Ps 34:17 PHE. Vultus autem Domini super facientes mala,ut perdat de terra memoriam eorum.
Ps 34:18 SADE. Clamaverunt, et Dominus exaudivitet ex omnibus tribulationibus eorum liberavit eos.
Ps 34:19 COPH. Iuxta est Dominus iis, qui contrito sunt corde,et confractos spiritu salvabit.
Ps 34:20 RES. Multae tribulationes iustorum,et de omnibus his liberabit eos Dominus.
Ps 34:21 SIN. Custodit omnia ossa eorum,unum ex his non conteretur.
Ps 34:22 TAU. Interficiet peccatorem malitia;et, qui oderunt iustum, punientur.
Ps 34:23 PHE. Redimet Dominus animas servorum suorum;et non punientur omnes, qui sperant in eo.
Ps 35:1 David.Iudica, Domine, iudicantes me;impugna impugnantes me.
Ps 35:2 Apprehende clipeum et scutumet exsurge in adiutorium mihi.
Ps 35:3 Effunde frameam et securimadversus eos, qui persequuntur me.Dic animae meae: " Salus tua ego sum ".
Ps 35:4 Confundantur et revereanturquaerentes animam meam;avertantur retrorsum et confundanturcogitantes mihi mala.
Ps 35:5 Fiant tamquam pulvis ante ventum,et angelus Domini impellens eos;
Ps 35:6 fiat via illorum tenebrae et lubricum,et angelus Domini persequens eos.
Ps 35:7 Quoniam gratis absconderunt mihi laqueum suum,gratis foderunt foveam animae meae.
Ps 35:8 Veniat illi calamitas, quam ignorat,et captio, quam abscondit, apprehendat eum,et in eandem calamitatem ipse cadat.
Ps 35:9 Anima autem mea exsultabit in Dominoet delectabitur super salutari suo.
Ps 35:10 Omnia ossa mea dicent: Domine, quis similis tibi?Eripiens inopem de manu fortiorum eius,egenum et pauperem a diripientibus eum ".
Ps 35:11 Surgentes testes iniqui,quae ignorabam, interrogabant me;
Ps 35:12 retribuebant mihi mala pro bonis,desolatio est animae meae.
Ps 35:13 Ego autem, cum infirmarentur,induebar cilicio,humiliabam in ieiunio animam meam;et oratio mea in sinu meo convertebatur.
Ps 35:14 Quasi pro proximo et quasi pro fratre meo ambulabam,quasi lugens matrem contristatus incurvabar.
Ps 35:15 Cum autem vacillarem, laetati sunt et convenerunt;convenerunt contra me percutientes, et ignoravi.
Ps 35:16 Diripuerunt et non desistebant;tentaverunt me, subsannaverunt me subsannatione,frenduerunt super me dentibus suis.
Ps 35:17 Domine, quamdiu aspicies?Restitue animam meam a malignitate eorum,a leonibus unicam meam.
Ps 35:18 Confitebor tibi in ecclesia magna,in populo multo laudabo te.
Ps 35:19 Non supergaudeant mihi inimici mei mendaces,qui oderunt me gratis et annuunt oculis.
Ps 35:20 Etenim non pacifice loquebanturet contra mansuetos terrae dolos cogitabant.
Ps 35:21 Et dilataverunt super me os suum;dixerunt: " Euge, euge, viderunt oculi nostri ". -
Ps 35:22 Vidisti, Domine, ne sileas;Domine, ne discedas a me.
Ps 35:23 Exsurge et evigila ad iudicium meum,Deus meus et Dominus meus, ad causam meam.
Ps 35:24 Iudica me secundum iustitiam tuam, Domine Deus meus,et non supergaudeant mihi.
Ps 35:25 Non dicant in cordibus suis: Euge animae nostrae ";nec dicant: " Devoravimus eum ".
Ps 35:26 Erubescant et revereantur simul, qui gratulantur malis meis;induantur confusione et reverentia, qui magna loquuntur super me
Ps 35:27 Exsultent et laetentur, qui volunt iustitiam meam,et dicant semper: " Magnificetur Dominus,qui vult pacem servi sui ".
Ps 35:28 Et lingua mea meditabitur iustitiam tuam,tota die laudem tuam.
Ps 36:1 Magistro chori. David, servi Domini.
Ps 36:2 Susurrat iniquitas ad impium in medio cordis eius;non est timor Dei ante oculos eius.
Ps 36:3 Quoniam blanditur ipsi in conspectu eius,ut non inveniat iniquitatem suam et oderit.
Ps 36:4 Verba oris eius iniquitas et dolus,desiit intellegere, ut bene ageret.
Ps 36:5 Iniquitatem meditatus est in cubili suo,astitit omni viae non bonae,malitiam autem non odivit.
Ps 36:6 Domine, in caelo misericordia tua,et veritas tua usque ad nubes;
Ps 36:7 iustitia tua sicut montes Dei,iudicia tua abyssus multa:homines et iumenta salvabis, Domine.
Ps 36:8 Quam pretiosa misericordia tua, Deus!Filii autem hominum in tegmine alarum tuarum sperabunt;
Ps 36:9 inebriabuntur ab ubertate domus tuae,et torrente voluptatis tuae potabis eos.
Ps 36:10 Quoniam apud te est fons vitae,et in lumine tuo videbimus lumen.
Ps 36:11 Praetende misericordiam tuam scientibus teet iustitiam tuam his, qui recto sunt corde.
Ps 36:12 Non veniat mihi pes superbiae,et manus peccatoris non moveat me.
Ps 36:13 Ibi ceciderunt, qui operantur iniquitatem,expulsi sunt nec potuerunt stare.
Ps 37:1 David.ALEPH. Noli aemulari in malignantibusneque zelaveris facientes iniquitatem,
Ps 37:2 quoniam tamquam fenum velociter arescentet quemadmodum herba virens decident.
Ps 37:3 BETH. Spera in Domino et fac bonitatem,et inhabitabis terram et pasceris in fide.
Ps 37:4 Delectare in Domino,et dabit tibi petitiones cordis tui.
Ps 37:5 GHIMEL. Committe Domino viam tuam et spera in eo,et ipse faciet;
Ps 37:6 et educet quasi lumen iustitiam tuamet iudicium tuum tamquam meridiem.
Ps 37:7 DALETH. Quiesce in Domino et exspecta eum;noli aemulari in eo, qui prosperatur in via sua,in homine, qui molitur insidias.
Ps 37:8 HE. Desine ab ira et derelinque furorem,noli aemulari, quod vertit ad malum,
Ps 37:9 quoniam qui malignantur, exterminabuntur,sustinentes autem Dominum ipsi hereditabunt terram.
Ps 37:10 VAU. Et adhuc pusillum et non erit peccator,et quaeres locum eius et non invenies.
Ps 37:11 Mansueti autem hereditabunt terramet delectabuntur in multitudine pacis.
Ps 37:12 ZAIN. Insidiabitur peccator iustoet stridebit super eum dentibus suis.
Ps 37:13 Dominus autem irridebit eum,quoniam prospicit quod veniet dies eius.
Ps 37:14 HETH. Gladium evaginaverunt peccatores,intenderunt arcum suum,ut deiciant pauperem et inopem,ut trucident recte ambulantes in via.
Ps 37:15 Gladius eorum intrabit in corda ipsorum,et arcus eorum confringetur.
Ps 37:16 TETH. Melius est modicum iustosuper divitias peccatorum multas,
Ps 37:17 quoniam brachia peccatorum conterentur,confirmat autem iustos Dominus.
Ps 37:18 IOD. Novit Dominus dies immaculatorum,et hereditas eorum in aeternum erit.
Ps 37:19 Non confundentur in tempore maloet in diebus famis saturabuntur.
Ps 37:20 CAPH. Quia peccatores peribunt,inimici vero Domini ut decor camporum deficient,quemadmodum fumus deficient.
Ps 37:21 LAMED. Mutuatur peccator et non solvet,iustus autem miseretur et tribuet.
Ps 37:22 Quia benedicti eius hereditabunt terram,maledicti autem eius exterminabuntur.
Ps 37:23 MEM. A Domino gressus hominis confirmantur,et viam eius volet.
Ps 37:24 Cum ceciderit, non collidetur,quia Dominus sustentat manum eius.
Ps 37:25 NUN. Iunior fui et senuiet non vidi iustum derelictumnec semen eius quaerens panem.
Ps 37:26 Tota die miseretur et commodat,et semen illius in benedictione erit.
Ps 37:27 SAMECH. Declina a malo et fac bonum,et inhabitabis in saeculum saeculi,
Ps 37:28 quia Dominus amat iudiciumet non derelinquet sanctos suos.AIN. Iniusti in aeternum disperibunt,et semen impiorum exterminabitur.
Ps 37:29 Iusti autem hereditabunt terramet inhabitabunt in saeculum saeculi super eam.
Ps 37:30 PHE. Os iusti meditabitur sapientiam,et lingua eius loquetur iudicium;
Ps 37:31 lex Dei eius in corde ipsius,et non vacillabunt gressus eius.
Ps 37:32 SADE. Considerat peccator iustumet quaerit mortificare eum;
Ps 37:33 Dominus autem non derelinquet eum in manibus eiusnec damnabit eum, cum iudicabitur illi.
Ps 37:34 COPH. Exspecta Dominum et custodi viam eius,et exaltabit te, ut hereditate capias terram;cum exterminabuntur peccatores, videbis.
Ps 37:35 RES. Vidi impium superexaltatumet elevatum sicut cedrum virentem;
Ps 37:36 et transivi, et ecce non erat,et quaesivi eum, et non est inventus.
Ps 37:37 SIN. Observa innocentiam et vide aequitatem,quoniam est posteritas homini pacifico.
Ps 37:38 Iniusti autem disperibunt simul,posteritas impiorum exterminabitur.
Ps 37:39 TAU. Salus autem iustorum a Domino,et protector eorum in tempore tribulationis.
Ps 37:40 Et adiuvabit eos Dominus et liberabit eoset eruet eos a peccatoribus et salvabit eos,quia speraverunt in eo.
Ps 38:1 PSALMUS. David. Ad commemorandum.
Ps 38:2 Domine, ne in furore tuo arguas meneque in ira tua corripias me,
Ps 38:3 quoniam sagittae tuae infixae sunt mihi,et descendit super me manus tua.
Ps 38:4 Non est sanitas in carne mea a facie indignationis tuae,non est pax ossibus meis a facie peccatorum meorum.
Ps 38:5 Quoniam iniquitates meae supergressae sunt caput meumet sicut onus grave gravant me nimis. -
Ps 38:6 Putruerunt et corrupti sunt livores meia facie insipientiae meae.
Ps 38:7 Inclinatus sum et incurvatus nimis;tota die contristatus ingrediebar.
Ps 38:8 Quoniam lumbi mei impleti sunt ardoribus,et non est sanitas in carne mea.
Ps 38:9 Afflictus sum et humiliatus sum nimis,rugiebam a gemitu cordis mei.
Ps 38:10 Domine, ante te omne desiderium meum,et gemitus meus a te non est absconditus.
Ps 38:11 Palpitavit cor meum, dereliquit me virtus mea,et lumen oculorum meorum, et ipsum non est mecum.
Ps 38:12 Amici mei et proximi meiprocul a plaga mea steterunt,et propinqui mei de longe steterunt.
Ps 38:13 Et laqueos posuerunt, qui quaerebant animam meam;et, qui requirebant mala mihi, locuti sunt insidiaset dolos tota die meditabantur.
Ps 38:14 Ego autem tamquam surdus non audiebamet sicut mutus non aperiens os suum;
Ps 38:15 et factus sum sicut homo non audienset non habens in ore suo redargutiones.
Ps 38:16 Quoniam in te, Domine, speravi,tu exaudies, Domine Deus meus.
Ps 38:17 Quia dixi: "Ne quando supergaudeant mihi;dum commoventur pedes mei,magnificantur super me ".
Ps 38:18 Quoniam ego in lapsum paratus sum,et dolor meus in conspectu meo semper.
Ps 38:19 Quoniam iniquitatem meam annuntiaboet sollicitus sum de peccato meo.
Ps 38:20 Inimici autem mei vivunt et confirmati sunt;et multiplicati sunt, qui oderunt me inique.
Ps 38:21 Retribuentes mala pro bonis detrahebant mihi,pro eo quod sequebar bonitatem.
Ps 38:22 Ne derelinquas me, Domine;Deus meus, ne discesseris a me.
Ps 38:23 Festina in adiutorium meum,Domine, salus mea.
Ps 39:1 Magistro chori, Idithun. PSALMUS. David.
Ps 39:2 Dixi: " Custodiam vias meas,ut non delinquam in lingua mea;ponam ori meo custodiam,donec consistit peccator adversum me ".
Ps 39:3 Tacens obmutui et silui absque ullo bono,et dolor meus renovatus est.
Ps 39:4 Concaluit cor meum intra me,et in meditatione mea exarsit ignis.
Ps 39:5 Locutus sum in lingua mea: Notum fac mihi, Domine, finem meum;et numerum dierum meorum quis est,ut sciam quam brevis sit vita mea ".
Ps 39:6 Ecce paucorum palmorum fecisti dies meos,et spatium vitae meae tamquam nihilum ante te.Etenim universa vanitas omnis homo constitutus est.
Ps 39:7 Etenim ut imago pertransit homo.Etenim vanitas est et concitatur;thesaurizat et ignorat quis congregabit ea.
Ps 39:8 Et nunc quae est exspectatio mea, Domine?Spes mea apud te est.
Ps 39:9 Ab omnibus iniquitatibus meis erue me,opprobrium insipienti ne ponas me.
Ps 39:10 Obmutui et non aperiam os meum,quoniam tu fecisti.
Ps 39:11 Amove a me plagas tuas:ab ictu manus tuae ego defeci.
Ps 39:12 In increpationibus, propter iniquitatem, corripuisti hominem,et tabescere fecisti, sicut tinea, desiderabilia eius.Etenim vanitas omnis homo.
Ps 39:13 Exaudi orationem meam, Domine,et clamorem meum auribus percipe.Ad lacrimas meas ne obsurdescas,quoniam advena ego sum apud te,peregrinus sicut omnes patres mei.
Ps 39:14 Avertere a me, ut refrigerer,priusquam abeam et non sim amplius.
Ps 40:1 Magistro chori. David. PSALMUS.
Ps 40:2 Exspectans exspectavi Dominum,et intendit mihi.
Ps 40:3 Et exaudivit clamorem meumet eduxit me de lacu miseriae et de luto faecis;et statuit super petram pedes meoset firmavit gressus meos.
Ps 40:4 Et immisit in os meum canticum novum,carmen Deo nostro.Videbunt multi et timebuntet sperabunt in Domino.
Ps 40:5 Beatus vir, qui posuit Dominum spem suamet non respexit superbos et declinantes in mendacium.
Ps 40:6 Multa fecisti tu, Domine Deus meus, mirabilia tua,et cogitationes tuas pro nobis: non est qui similis sit tibi.Si nuntiare et eloqui voluero,multiplicabuntur super numerum.
Ps 40:7 Sacrificium et oblationem noluisti,aures autem fodisti mihi.Holocaustum et pro peccato non postulasti,
Ps 40:8 tunc dixi: " Ecce venio.In volumine libri scriptum est de me.
Ps 40:9 Facere voluntatem tuam,Deus meus, volui;et lex tua in praecordiis meis ".
Ps 40:10 Annuntiavi iustitiam tuam in ecclesia magna;ecce labia mea non prohibebo, Domine, tu scisti.
Ps 40:11 Iustitiam tuam non abscondi in corde meo,veritatem tuam et salutare tuum dixi.Non abscondi misericordiam tuamet veritatem tuam ab ecclesia magna.
Ps 40:12 Tu autem, Domine, ne prohibeas miserationes tuas a me;misericordia tua et veritas tua semper suscipiant me,
Ps 40:13 quoniam circumdederunt me mala, quorum non est numerus;comprehenderunt me iniquitates meae,et non potui videre.Multiplicatae sunt super capillos capitis mei,et cor meum dereliquit me.
Ps 40:14 Complaceat tibi, Domine, ut eruas me;Domine, ad adiuvandum me festina.
Ps 40:15 Confundantur et revereantur simul,qui quaerunt animam meam, ut auferant eam.Avertantur retrorsum et erubescant,qui volunt mihi mala.
Ps 40:16 Obstupescant propter confusionem suam,qui dicunt mihi: " Euge, euge ".
Ps 40:17 Exsultent et laetentur in te omnes quaerentes te;et dicant semper: " Magnificetur Dominus ",qui diligunt salutare tuum.
Ps 40:18 Ego autem egenus et pauper sum;Dominus sollicitus est mei.Adiutor meus et liberator meus tu es;Deus meus, ne tardaveris.
Ps 41:1 Magistro chori. PSALMUS. David.
Ps 41:2 Beatus, qui intellegit de egeno;in die mala liberabit eum Dominus.
Ps 41:3 Dominus servabit eum et vivificabit eumet beatum faciet eum in terraet non tradet eum in animam inimicorum eius.
Ps 41:4 Dominus opem feret illi super lectum doloris eius;universum stratum eius versabis in infirmitate eius.
Ps 41:5 Ego dixi: " Domine, miserere mei;sana animam meam, quia peccavi tibi ".
Ps 41:6 Inimici mei dixerunt mala mihi: Quando morietur, et peribit nomen eius? ".
Ps 41:7 Et si ingrediebatur, ut visitaret, vana loquebatur;cor eius congregabat iniquitatem sibi,egrediebatur foras et detrahebat.
Ps 41:8 Simul adversum me susurrabant omnes inimici mei;adversum me cogitabant mala mihi:
Ps 41:9 " Maleficium effusum est in eo;et, qui decumbit, non adiciet ut resurgat ".
Ps 41:10 Sed et homo pacis meae, in quo speravi,qui edebat panem meum, levavit contra me calcaneum.
Ps 41:11 Tu autem, Domine, miserere meiet resuscita me, et retribuam eis.
Ps 41:12 In hoc cognovi quoniam voluisti me,quia non gaudebit inimicus meus super me;
Ps 41:13 me autem propter innocentiam suscepistiet statuisti me in conspectu tuo in aeternum.
Ps 41:14 Benedictus Dominus, Deus Israel,a saeculo et usque in saeculum. Fiat, fiat.
Ps 42:1 Magistro chori. Maskil. Filiorum Core.
Ps 42:2 Quemadmodum desiderat cervus ad fontes aquarum,ita desiderat anima mea ad te, Deus.
Ps 42:3 Sitivit anima mea ad Deum, Deum vivum;quando veniam et apparebo ante faciem Dei?
Ps 42:4 Fuerunt mihi lacrimae meae panis die ac nocte,dum dicitur mihi cotidie: " Ubi est Deus tuus? ".
Ps 42:5 Haec recordatus sum et effudi in me animam meam;quoniam transibam in locum tabernaculi admirabilisusque ad domum Deiin voce exsultationis et confessionismultitudinis festa celebrantis.
Ps 42:6 Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.
Ps 42:7 In meipso anima mea contristata est;propterea memor ero tuide terra Iordanis et Hermonim, de monte Misar.
Ps 42:8 Abyssus abyssum invocat in voce cataractarum tuarum;omnes gurgites tui et fluctus tui super me transierunt.
Ps 42:9 In die mandavit Dominus misericordiam suam,et nocte canticum eius apud me est: oratio ad Deum vitae meae.
Ps 42:10 Dicam Deo: " Susceptor meus es.Quare oblitus es mei,et quare contristatus incedo,dum affligit me inimicus? ".
Ps 42:11 Dum confringuntur ossa mea,exprobraverunt mihi, qui tribulant me,dum dicunt mihi quotidie: " Ubi est Deus tuus? ". -
Ps 42:12 Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.
Ps 43:1 Iudica me, Deus, et discerne causam meam de gente non sancta;ab homine iniquo et doloso erue me.
Ps 43:2 Quia tu es Deus refugii mei;quare me reppulisti,et quare tristis incedo, dum affligit me inimicus?
Ps 43:3 Emitte lucem tuam et veritatem tuam;ipsae me deducant et adducantin montem sanctum tuum et in tabernacula tua.
Ps 43:4 Et introibo ad altare Dei,ad Deum laetitiae exsultationis meae.Confitebor tibi in cithara, Deus, Deus meus.
Ps 43:5 Quare tristis es, anima mea, et quare conturbaris in me?Spera in Deo, quoniam adhuc confitebor illi,salutare vultus mei et Deus meus.
Ps 44:1 Magistro chori. Filiorum Core. Maskil.
Ps 44:2 Deus, auribus nostris audivimus;patres nostri annuntiaverunt nobisopus, quod operatus es in diebus eorum, in diebus antiquis.
Ps 44:3 Tu manu tua gentes depulisti et plantasti illos,afflixisti populos et dilatasti eos.
Ps 44:4 Nec enim in gladio suo possederunt terram,et brachium eorum non salvavit eos;sed dextera tua et brachium tuumet illuminatio vultus tui,quoniam complacuisti in eis.
Ps 44:5 Tu es rex meus et Deus meus,qui mandas salutes Iacob.
Ps 44:6 In te inimicos nostros proiecimus,et in nomine tuo conculcavimus insurgentes in nos. -
Ps 44:7 Non enim in arcu meo sperabo,et gladius meus non salvabit me.
Ps 44:8 Tu autem salvasti nos de affligentibus noset odientes nos confudisti.
Ps 44:9 In Deo gloriabimur tota dieet in nomine tuo confitebimur in saeculum.
Ps 44:10 Nunc autem reppulisti et confudisti noset non egredieris, Deus, cum virtutibus nostris.
Ps 44:11 Convertisti nos retrorsum coram inimicis nostris;et, qui oderunt nos, diripuerunt sibi.
Ps 44:12 Dedisti nos tamquam oves ad vescendumet in gentibus dispersisti nos.
Ps 44:13 Vendidisti populum tuum sine lucronec ditior factus es in commutatione eorum.
Ps 44:14 Posuisti nos opprobrium vicinis nostris,subsannationem et derisum his, qui sunt in circuitu nostro.
Ps 44:15 Posuisti nos similitudinem in gentibus,commotionem capitis in populis.
Ps 44:16 Tota die verecundia mea contra me est,et confusio faciei meae cooperuit me
Ps 44:17 a voce exprobrantis et obloquentis,a facie inimici et ultoris.
Ps 44:18 Haec omnia venerunt super nos, nec obliti sumus teet inique non egimus in testamentum tuum.
Ps 44:19 Et non recessit retro cor nostrum,nec declinaverunt gressus nostri a via tua;
Ps 44:20 sed humiliasti nos in loco vulpiumet operuisti nos umbra mortis.
Ps 44:21 Si obliti fuerimus nomen Dei nostriet si expanderimus manus nostras ad deum alienum,
Ps 44:22 nonne Deus requiret ista?Ipse enim novit abscondita cordis.
Ps 44:23 Quoniam propter te mortificamur tota die,aestimati sumus sicut oves occisionis.
Ps 44:24 Evigila, quare obdormis, Domine?Exsurge et ne repellas in finem.
Ps 44:25 Quare faciem tuam avertis,oblivisceris inopiae nostrae et tribulationis nostrae?
Ps 44:26 Quoniam humiliata est in pulvere anima nostra,conglutinatus est in terra venter noster.Exsurge, Domine, adiuva noset redime nos propter misericordiam tuam.
Ps 45:1 Magistro chori. Secundum " Lilia... ". Filiorum Core.Maskil. Canticum amoris.
Ps 45:2 Eructavit cor meum verbum bonum,dico ego opera mea regi.Lingua mea calamus scribae velociter scribentis.
Ps 45:3 Speciosus forma es prae filiis hominum,diffusa est gratia in labiis tuis,propterea benedixit te Deus in aeternum.
Ps 45:4 Accingere gladio tuo super femur tuum, potentissime,magnificentia tua et ornatu tuo.
Ps 45:5 Et ornatu tuo procede, currum ascendepropter veritatem et mansuetudinem et iustitiam.Et doceat te mirabilia dextera tua:
Ps 45:6 sagittae tuae acutae populi sub te cadent -in corda inimicorum regis.
Ps 45:7 Sedes tua, Deus, in saeculum saeculi;sceptrum aequitatis sceptrum regni tui.
Ps 45:8 Dilexisti iustitiam et odisti iniquitatem,propterea unxit te Deus, Deus tuus, oleo laetitiae prae consortibus tuis.
Ps 45:9 Myrrha et aloe et casia omnia vestimenta tua;e domibus eburneis chordae delectant te.
Ps 45:10 Filiae regum in pretiosis tuis;astitit regina a dextris tuis ornata auro ex Ophir. -
Ps 45:11 Audi, filia, et vide et inclina aurem tuamet obliviscere populum tuum et domum patris tui;
Ps 45:12 et concupiscet rex speciem tuam.Quoniam ipse est dominus tuus, et adora eum.
Ps 45:13 Filia Tyri cum muneribus;vultum tuum deprecabuntur divites plebis.
Ps 45:14 Gloriosa nimis filia regis intrinsecus,texturis aureis circumamicta.
Ps 45:15 In vestibus variegatis adducetur regi;virgines post eam, proximae eius, afferuntur tibi.
Ps 45:16 Afferuntur in laetitia et exsultatione,adducuntur in domum regis.
Ps 45:17 Pro patribus tuis erunt tibi filii;constitues eos principes super omnem terram.
Ps 45:18 Memor ero nominis tuiin omni generatione et generatione;propterea populi confitebuntur tibi in aeternumet in saeculum saeculi.
Ps 46:1 Magistro chori. Filiorum Core. Secundum " Virgines... ". Canticum.
Ps 46:2 Deus est nobis refugium et virtus,adiutorium in tribulationibus inventus est nimis.
Ps 46:3 Propterea non timebimus, dum turbabitur terra,et transferentur montes in cor maris.
Ps 46:4 Fremant et intumescant aquae eius, conturbentur montes in elatione eius.
Ps 46:5 Fluminis rivi laetificant civitatem Dei,sancta tabernacula Altissimi.
Ps 46:6 Deus in medio eius, non commovebitur;adiuvabit eam Deus mane diluculo.
Ps 46:7 Fremuerunt gentes, commota sunt regna;dedit vocem suam, liquefacta est terra.
Ps 46:8 Dominus virtutum nobiscum,refugium nobis Deus Iacob.
Ps 46:9 Venite et videte opera Domini,quae posuit prodigia super terram.Auferet bella usque ad finem terrae,
Ps 46:10 arcum conteret et confringet armaet scuta comburet igne.
Ps 46:11 Vacate et videte quoniam ego sum Deus:exaltabor in gentibus et exaltabor in terra.
Ps 46:12 Dominus virtutum nobiscum,refugium nobis Deus Iacob.
Ps 47:1 Magistro chori. Filiorum Core. PSALMUS.
Ps 47:2 Omnes gentes, plaudite manibus,iubilate Deo in voce exsultationis,
Ps 47:3 quoniam Dominus Altissimus, terribilis,rex magnus super omnem terram.
Ps 47:4 Subiecit populos nobiset gentes sub pedibus nostris.
Ps 47:5 Elegit nobis hereditatem nostram,gloriam Iacob, quem dilexit.
Ps 47:6 Ascendit Deus in iubilo,et Dominus in voce tubae.
Ps 47:7 Psallite Deo, psallite;psallite regi nostro, psallite.
Ps 47:8 Quoniam rex omnis terrae Deus,psallite sapienter.
Ps 47:9 Regnavit Deus super gentes,Deus sedet super sedem sanctam suam.
Ps 47:10 Principes populorum congregati suntcum populo Dei Abraham,quoniam Dei sunt scuta terrae:vehementer elevatus est.
Ps 48:1 Canticum. PSALMUS. Filiorum Core.
Ps 48:2 Magnus Dominus et laudabilis nimisin civitate Dei nostri.
Ps 48:3 Mons sanctus eius collis speciosus,exsultatio universae terrae.Mons Sion, extrema aquilonis,civitas regis magni.
Ps 48:4 Deus in domibus eius notusfactus est ut refugium.
Ps 48:5 Quoniam ecce reges congregati sunt,convenerunt in unum.
Ps 48:6 Ipsi cum viderunt, sic admirati sunt,conturbati sunt, diffugerunt;
Ps 48:7 illic tremor apprehendit eos,dolores ut parturientis.
Ps 48:8 In spiritu orientisconteres naves Tharsis.
Ps 48:9 Sicut audivimus, sic vidimusin civitate Domini virtutum,in civitate Dei nostri;Deus fundavit eam in aeternum.
Ps 48:10 Recogitamus, Deus, misericordiam tuamin medio templi tui.
Ps 48:11 Secundum nomen tuum, Deus,sic et laus tua in fines terrae;iustitia plena est dextera tua.
Ps 48:12 Laetetur mons Sion, et exsultent filiae Iudaepropter iudicia tua.
Ps 48:13 Circumdate Sion et complectimini eam,numerate turres eius.
Ps 48:14 Ponite corda vestra in virtute eiuset percurrite domos eius,ut enarretis in progenie altera.
Ps 48:15 Quoniam hic est Deus, Deus nosterin aeternum et in saeculum saeculi;ipse ducet nos in saecula.
Ps 49:1 Magistro chori. Filiorum Core. PSALMUS.
Ps 49:2 Audite haec, omnes gentes;auribus percipite, omnes, qui habitatis orbem:
Ps 49:3 quique humiles et viri nobiles,simul in unum dives et pauper!
Ps 49:4 Os meum loquetur sapientiam,et meditatio cordis mei prudentiam.
Ps 49:5 Inclinabo in parabolam aurem meam,aperiam in psalterio aenigma meum.
Ps 49:6 Cur timebo in diebus malis,cum iniquitas supplantantium circumdabit me?
Ps 49:7 Qui confidunt in virtute suaet in multitudine divitiarum suarum gloriantur.
Ps 49:8 Etenim seipsum non redimet homo;non dabit Deo propitiationem suam.
Ps 49:9 Nimium est pretium redemptionis animae eius:ad ultimum deficiet,
Ps 49:10 ut vivat usque in finem nec videat interitum.
Ps 49:11 Et videbit sapientes morientes;simul insipiens et stultus peribuntet relinquent alienis divitias suas.
Ps 49:12 Sepulcra eorum domus illorum in aeternum;tabernacula eorum in progeniem et progeniem,etsi vocaverunt nominibus suis terras suas.
Ps 49:13 Et homo, cum sit in honore, non permanebit;comparatus est iumentis, quae pereunt,et similis factus est illis.
Ps 49:14 Haec via illorum, quorum fiducia in semetipsis,et finis eorum, qui complacent in ore suo.
Ps 49:15 Sicut oves in inferno positi sunt,mors depascet eos;descendent praecipites ad sepulcrum,et figura eorum erit in consumptionem:infernus habitaculum eorum.
Ps 49:16 Verumtamen Deus redimet animam meam,de manu inferi vere suscipiet me.
Ps 49:17 Ne timueris, cum dives factus fuerit homo,et cum multiplicata fuerit gloria domus eius,
Ps 49:18 quoniam, cum interierit, non sumet omnia,neque descendet cum eo gloria eius.
Ps 49:19 Cum animae suae in vita ipsius benedixerit: Laudabunt te quod benefecisti tibi ",
Ps 49:20 tamen introibit ad progeniem patrum suorum,qui in aeternum non videbunt lumen.
Ps 49:21 Homo, cum in honore esset, non intellexit;comparatus est iumentis, quae pereunt,et similis factus est illis.
Ps 50:1 PSALMUS. Asaph.Deus deorum, Dominus, locutus estet vocavit terram a solis ortu usque ad occasum.
Ps 50:2 Ex Sion speciosa decore Deus illuxit,
Ps 50:3 Deus noster veniet et non silebit:ignis consumens est in conspectu eius,et in circuitu eius tempestas valida.
Ps 50:4 Advocabit caelum desursumet terram discernere populum suum:
Ps 50:5 " Congregate mihi sanctos meos,qui disposuerunt testamentum meum in sacrificio ".
Ps 50:6 Et annuntiabunt caeli iustitiam eius,quoniam Deus iudex est.
Ps 50:7 " Audi, populus meus, et loquar,Israel, et testificabor adversum te:Deus, Deus tuus, ego sum.
Ps 50:8 Non in sacrificiis tuis arguam te;holocausta enim tua in conspectu meo sunt semper.
Ps 50:9 Non accipiam de domo tua vitulosneque de gregibus tuis hircos.
Ps 50:10 Quoniam meae sunt omnes ferae silvarum,iumentorum mille in montibus.
Ps 50:11 Cognovi omnia volatilia caeli;et, quod movetur in agro, meum est.
Ps 50:12 Si esuriero non dicam tibi;meus est enim orbis terrae et plenitudo eius.
Ps 50:13 Numquid manducabo carnes taurorumaut sanguinem hircorum potabo?
Ps 50:14 Immola Deo sacrificium laudiset redde Altissimo vota tua;
Ps 50:15 et invoca me in die tribulationis:eruam te, et honorificabis me ".
Ps 50:16 Peccatori autem dixit Deus: Quare tu enarras praecepta meaet assumis testamentum meum in os tuum?
Ps 50:17 Tu vero odisti disciplinamet proiecisti sermones meos retrorsum.
Ps 50:18 Si videbas furem, currebas cum eo;et cum adulteris erat portio tua.
Ps 50:19 Os tuum dimittebas ad malitiam,et lingua tua concinnabat dolos.
Ps 50:20 Sedens adversus fratrem tuum loquebariset adversus filium matris tuae proferebas opprobrium.
Ps 50:21 Haec fecisti, et tacui.Existimasti quod eram tui similis.Arguam te et statuam illa contra faciem tuam.
Ps 50:22 Intellegite haec, qui obliviscimini Deum,ne quando rapiam, et non sit qui eripiat.
Ps 50:23 Qui immolabit sacrificium laudis, honorificabit me;et, qui immaculatus est in via, ostendam illi salutare Dei ".
Ps 51:1 Magistro chori. PSALMUS. David,
Ps 51:2 cum venit ad eum Nathan propheta,postquam cum Bethsabee peccavit.
Ps 51:3 Miserere mei, Deus, secundum misericordiam tuam;et secundum multitudinem miserationum tuarumdele iniquitatem meam.
Ps 51:4 Amplius lava me ab iniquitate meaet a peccato meo munda me.
Ps 51:5 Quoniam iniquitatem meam ego cognosco,et peccatum meum contra me est semper.
Ps 51:6 Tibi, tibi soli peccavi et malum coram te feci,ut iustus inveniaris in sententia tua et aequus in iudicio tuo.
Ps 51:7 Ecce enim in iniquitate generatus sum,et in peccato concepit me mater mea.
Ps 51:8 Ecce enim veritatem in corde dilexistiet in occulto sapientiam manifestasti mihi.
Ps 51:9 Asperges me hyssopo, et mundabor;lavabis me, et super nivem dealbabor.
Ps 51:10 Audire me facies gaudium et laetitiam,et exsultabunt ossa, quae contrivisti.
Ps 51:11 Averte faciem tuam a peccatis meiset omnes iniquitates meas dele.
Ps 51:12 Cor mundum crea in me, Deus,et spiritum firmum innova in visceribus meis.
Ps 51:13 Ne proicias me a facie tuaet spiritum sanctum tuum ne auferas a me.
Ps 51:14 Redde mihi laetitiam salutaris tuiet spiritu promptissimo confirma me.
Ps 51:15 Docebo iniquos vias tuas,et impii ad te convertentur.
Ps 51:16 Libera me de sanguinibus, Deus, Deus salutis meae,et exsultabit lingua mea iustitiam tuam.
Ps 51:17 Domine, labia mea aperies,et os meum annuntiabit laudem tuam.
Ps 51:18 Non enim sacrificio delectaris;holocaustum, si offeram, non placebit.
Ps 51:19 Sacrificium Deo spiritus contribulatus;cor contritum et humiliatum, Deus, non despicies.
Ps 51:20 Benigne fac, Domine, in bona voluntate tua Sion,ut aedificentur muri Ierusalem.
Ps 51:21 Tunc acceptabis sacrificium iustitiae, oblationes et holocausta;tunc imponent super altare tuum vitulos.
Ps 52:1 Magistro chori. Maskil. David,
Ps 52:2 postquam Doeg Edomita ad Saul veniteique narravit dicens: David intravit in domum Abimelech ".
Ps 52:3 Quid gloriaris in malitia,qui potens es iniquitate?
Ps 52:4 Tota die insidias cogitasti;lingua tua sicut novacula acuta, qui facis dolum.
Ps 52:5 Dilexisti malitiam super benignitatem,mendacium magis quam loqui aequitatem.
Ps 52:6 Dilexisti omnia verba perditionis, lingua dolosa.
Ps 52:7 Propterea Deus destruet te in finem;evellet te et emigrabit te de tabernaculoet radicem tuam de terra viventium.
Ps 52:8 Videbunt iusti et timebuntet super eum ridebunt:
Ps 52:9 " Ecce homo, qui non posuit Deum refugium suum,sed speravit in multitudine divitiarum suarumet praevaluit in insidiis suis ".
Ps 52:10 Ego autem sicut virens oliva in domo Dei.Speravi in misericordia Deiin aeternum et in saeculum saeculi.
Ps 52:11 Confitebor tibi in saeculum, quia fecisti;et exspectabo nomen tuum,quoniam bonum est, in conspectu sanctorum tuorum.
Ps 53:1 Magistro chori. Secundum " Mahalat ". Maskil. David.Dixit insipiens in corde suo: " Non est Deus ".
Ps 53:2 Corrupti sunt et abominationes operati sunt;non est qui faciat bonum.
Ps 53:3 Deus de caelo prospexit super filios hominum,ut videat si est intellegens, aut requirens Deum.
Ps 53:4 Omnes declinaverunt, simul corrupti sunt;non est qui faciat bonum, non est usque ad unum.
Ps 53:5 Nonne scient omnes, qui operantur iniquitatem,qui devorant plebem meam ut cibum panis?Deum non invocaverunt;
Ps 53:6 illic trepidaverunt timore, et non erat timor.Quoniam Deus dissipavit ossa eorum, qui te obsidebant,confusi sunt, quoniam Deus sprevit eos. -
Ps 53:7 Quis dabit ex Sion salutare Israel?Cum converterit Deus captivitatem plebis suae,exsultabit Iacob, et laetabitur Israel.
Ps 54:1 Magistro chori. Fidibus. Maskil. David,
Ps 54:2 postquam Ziphaei ad Saul venerunt dicentes: Ecce David apud nos abditus latet ".
Ps 54:3 Deus, in nomine tuo salvum me facet in virtute tua iudica me.
Ps 54:4 Deus, exaudi orationem meam,auribus percipe verba oris mei!
Ps 54:5 Quoniam superbi insurrexerunt adversum me,et fortes quaesierunt animam meamet non proposuerunt Deum ante conspectum suum.
Ps 54:6 Ecce enim Deus adiuvat me,et Dominus susceptor est animae meae.
Ps 54:7 Converte mala super inimicos meos et in veritate tua disperde illos.
Ps 54:8 Voluntarie sacrificabo tibi,confitebor nomini tuo, Domine, quoniam bonum est;
Ps 54:9 quoniam ex omni tribulatione eripuit me,et super inimicos meos despexit oculus meus.
Ps 55:1 Magistro chori. Fidibus. Maskil. David.
Ps 55:2 Auribus percipe, Deus, orationem meamet ne abscondaris a deprecatione mea;
Ps 55:3 intende mihi et exaudi me.Excussus sum in meditatione mea et conturbatus sum
Ps 55:4 a voce inimici et a tribulatione peccatoris.Quoniam devolverunt in me iniquitatemet in ira molesti erant mihi.
Ps 55:5 Cor meum torquetur intra me,et formido mortis cecidit super me.
Ps 55:6 Timor et tremor venerunt super me, et contexit me pavor. -
Ps 55:7 Et dixi: " Quis dabit mihi pennas sicut columbae,et volabo et requiescam?
Ps 55:8 Ecce elongabo fugienset manebo in solitudine.
Ps 55:9 Exspectabo eum, qui salvum me faciata spiritu procellae et tempestate ".
Ps 55:10 Dissipa, Domine, divide linguas eorum,quoniam vidi violentiam et contentionem in civitate.
Ps 55:11 Die ac nocte circumeunt eam super muros eius,
Ps 55:12 iniquitas et labor et insidiae in medio eius;et non defecit de plateis eius fraudulentia et dolus.
Ps 55:13 Quoniam si inimicus meus maledixisset mihi,sustinuissem utique;et si is qui oderat me, super me magnificatus fuisset,abscondissem me forsitan ab eo.
Ps 55:14 Tu vero, homo coaequalis meus,familiaris meus et notus meus,
Ps 55:15 qui simul habuimus dulce consortium:in domo Dei ambulavimus in concursu.
Ps 55:16 Veniat mors super illos,et descendant in infernum viventes,quoniam nequitiae in habitaculis eorum,in medio eorum.
Ps 55:17 Ego autem ad Deum clamabo,et Dominus salvabit me.
Ps 55:18 Vespere et mane et meridie meditabor et ingemiscam,et exaudiet vocem meam.
Ps 55:19 Redimet in pace animam meam ab his, qui impugnant me,quoniam in multis sunt adversum me.
Ps 55:20 Exaudiet Deus et humiliabit illos,qui est ante saecula.Non enim est illis commutatio,et non timuerunt Deum.
Ps 55:21 Extendit manum suam in socios;contaminavit foedus suum.
Ps 55:22 Lene super butyrum est os eius,pugna autem cor illius:molliti sunt sermones eius super oleum,et ipsi sunt gladii destricti. -
Ps 55:23 Iacta super Dominum curam tuam,et ipse te enutriet;non dabit in aeternum fluctuationem iusto.
Ps 55:24 Tu vero, Deus, deduces eos in puteum interitus.Viri sanguinum et dolosi non dimidiabunt dies suos;ego autem sperabo in te, Domine.
Ps 56:1 Magistro chori. Secundum " Ionat elem rehoqim ".David. Miktam. Cum Gath Philistaei eum tenerent.
Ps 56:2 Miserere mei, Deus, quoniam conculcavit me homo,tota die impugnans oppressit me.
Ps 56:3 Conculcaverunt me inimici mei tota die,quoniam multi pugnant adversum me, Altissime.
Ps 56:4 In quacumque die timebo,ego in te sperabo.
Ps 56:5 In Deo, cuius laudabo sermonem,in Deo speravi;non timebo: quid faciet mihi caro?
Ps 56:6 Tota die rem meam perturbabant,adversum me omnes cogitationes eorum in malum.
Ps 56:7 Concitabant iurgia, insidiabantur,ipsi calcaneum meum observabant.Sicut quaesierunt animam meam,
Ps 56:8 ita pro iniquitate retribue illis,in ira populos prosterne, Deus.
Ps 56:9 Peregrinationes meas tu numerasti:pone lacrimas meas in utre tuo;nonne in supputatione tua?
Ps 56:10 Tunc convertentur inimici mei retrorsum,in quacumque die invocavero:ecce cognovi quoniam Deus meus es.
Ps 56:11 In Deo, cuius laudabo sermonem,in Domino, cuius laudabo sermonem,
Ps 56:12 in Deo speravi;non timebo: quid faciet mihi homo?
Ps 56:13 Super me sunt, Deus, vota tua;reddam laudationes tibi,
Ps 56:14 quoniam eripuisti animam meam de morteet pedes meos de lapsu,ut ambulem coram Deo in lumine viventium.
Ps 57:1 Magistro chori. Secundum " Ne destruxeris ". David.Miktam. Quando a Saul in cavernam fugit.
Ps 57:2 Miserere mei, Deus, miserere mei,quoniam in te confugit anima mea;et in umbra alarum tuarum confugiam,donec transeant insidiae.
Ps 57:3 Clamabo ad Deum Altissimum,Deum, qui benefecit mihi.
Ps 57:4 Mittet de caelo et liberabit me;dabit in opprobrium conculcantes me.Mittet Deus misericordiam suam et veritatem suam.
Ps 57:5 Anima mea recumbit in medio catulorum leonumdevorantium filios hominum.Dentes eorum arma et sagittae,et lingua eorum gladius acutus.
Ps 57:6 Exaltare super caelos, Deus,super omnem terram gloria tua.
Ps 57:7 Laqueum paraverunt pedibus meis,et incurvavit se anima mea;foderunt ante faciem meam foveam,et ipsi inciderunt in eam.
Ps 57:8 Paratum cor meum, Deus,paratum cor meum;
Ps 57:9 cantabo et psalmum dicam.Exsurge, gloria mea;exsurge, psalterium et cithara,excitabo auroram.
Ps 57:10 Confitebor tibi in populis, Domine,et psalmum dicam tibi in nationibus,
Ps 57:11 quoniam magnificata est usque ad caelos misericordia tua,et usque ad nubes veritas tua.
Ps 57:12 Exaltare super caelos, Deus,super omnem terram gloria tua.
Ps 58:1 Magistro chori. Secundum " Ne destruxeris ".David. Miktam.
Ps 58:2 Numquid vere, potentes, iustitiam loquimini,recte iudicatis filios hominum?
Ps 58:3 Etenim in corde iniquitates operamini,in terra violentiam manus vestrae concinnant.
Ps 58:4 Alienati sunt peccatores ab utero;erraverunt a ventre, qui loquuntur falsa.
Ps 58:5 Venenum illis in similitudinem serpentis,sicut aspidis surdae et obturantis aures suas,
Ps 58:6 quae non exaudiet vocem incantantiumet venefici incantantis sapienter.
Ps 58:7 Deus, contere dentes eorum in ore ipsorum;molas leonum confringe, Domine.
Ps 58:8 Diffluant tamquam aqua decurrens,sicut fenum conculcatum arescant.
Ps 58:9 Sicut limax, quae tabescens transit, sicut abortivum mulieris, quod non vidit solem.
Ps 58:10 Priusquam sentiant ollae vestrae rhamnum,sicut viventes, sicut ardor irae absorbet eos.
Ps 58:11 Laetabitur iustus, cum viderit vindictam,pedes suos lavabit in sanguine peccatoris.
Ps 58:12 Et dicet homo: " Utique est fructus iusto,utique est Deus iudicans eos in terra ".
Ps 59:1 Magistro chori. Secundum " Ne destruxeris ".David. Miktam. Quando Saul viros misit,qui domum observarent et eum occiderent.
Ps 59:2 Eripe me de inimicis meis, Deus meus,et ab insurgentibus in me protege me.
Ps 59:3 Eripe me de operantibus iniquitatemet de viris sanguinum salva me.
Ps 59:4 Quia ecce insidiati sunt animae meae,irruerunt in me fortes.
Ps 59:5 Neque delictum neque peccatum in me est, Domine;sine iniquitate mea currunt et praeparantur.Exsurge in occursum meum et vide;
Ps 59:6 et tu, Domine, Deus virtutum, Deus Israel,evigila ad visitandas omnes gentes; non miserearis omnibus, qui infideliter operantur.
Ps 59:7 Revertentur ad vesperam et latrabunt ut caneset circuibunt civitatem.
Ps 59:8 Ecce eructabunt ore suo,et gladius in labiis eorum: " Quis enim audit? ".
Ps 59:9 Et tu, Domine, deridebis eos,subsannabis omnes gentes.
Ps 59:10 Fortitudo mea, tibi attendam,quia, Deus, praesidium meum es.
Ps 59:11 Deus meus, misericordia eius praeveniet me.Deus faciet, ut despiciam inimicos meos.
Ps 59:12 Ne occidas eos, ne quando obliviscatur populus meus;disperge illos in virtute tuaet prosterne eos, protector meus, Domine.
Ps 59:13 Peccatum oris eorum, sermo labiorum ipsorum,et comprehendantur in superbia sua.Propter exsecrationem et mendacium, quod loquuntur,
Ps 59:14 consume eos in furore,consume, et non erunt;et scient quia Deus dominabitur Iacob et finium terrae.
Ps 59:15 Revertentur ad vesperam et latrabunt ut caneset circuibunt civitatem.
Ps 59:16 Ipsi errabunt ad manducandum;si vero non fuerint saturati, murmurabunt.
Ps 59:17 Ego autem cantabo fortitudinem tuamet exsultabo mane misericordiam tuam,quia factus es praesidium meumet refugium meum in die tribulationis meae.
Ps 59:18 Fortitudo mea, tibi psallam,quia, Deus, praesidium meum es:Deus meus misericordia mea.
Ps 60:1 Magistro chori. Secundum " Lilium praecepti ".Miktam. David. Ad docendum.
Ps 60:2 Quando contra Aram Naharaim et Aram Soba egressus est,et quando Ioab reversus devicit Edom in valle Salis:duodecim milia (hominum).
Ps 60:3 Deus, reppulisti nos, destruxisti nos.Iratus es. Convertere ad nos!
Ps 60:4 Concussisti terram, confregisti eam;sana contritiones eius, quia commota est.
Ps 60:5 Ostendisti populo tuo dura,potasti nos vino vertiginis.
Ps 60:6 Dedisti metuentibus te signum,ut fugiant a facie arcus.
Ps 60:7 Ut liberentur dilecti tui,salvos fac dextera tua et exaudi nos.
Ps 60:8 Deus locutus est in sancto suo: Laetabor et partibor Sichimamet convallem Succoth metibor.
Ps 60:9 Meus est Galaad, et meus est Manasses,et Ephraim fortitudo capitis mei.Iuda sceptrum meum,
Ps 60:10 Moab olla lavacri mei.Super Idumaeam extendam calceamentum meum,super Philistaeam vociferabor ".
Ps 60:11 Quis adducet me in civitatem munitam?Quis deducet me usque in Idumaeam?
Ps 60:12 Nonne tu, Deus, qui reppulisti nos;et non egredieris, Deus, in virtutibus nostris?Da nobis auxilium de tribulatione, quia vana salus hominis.
Ps 60:13 In Deo faciemus virtutem,et ipse conculcabit tribulantes nos.
Ps 61:1 Magistro chori. Fidibus. David.
Ps 61:2 Exaudi, Deus, deprecationem meam,intende orationi meae.
Ps 61:3 A finibus terrae ad te clamavi,dum anxiaretur cor meum.In petram inaccessam mihi deduc me!
Ps 61:4 Quia factus es spes mea,turris fortitudinis a facie inimici.
Ps 61:5 Inhabitabo in tabernaculo tuo in saecula,protegar in velamento alarum tuarum,
Ps 61:6 quoniam tu, Deus meus, exaudisti vota mea,dedisti hereditatem timentium nomen tuum.
Ps 61:7 Dies super dies regis adicies,annos eius usque in diem generationis et generationis.
Ps 61:8 Sedeat in aeternum in conspectu Dei;misericordia et veritas servent eum.
Ps 61:9 Sic psalmum dicam nomini tuo in saeculum saeculi,ut reddam vota mea de die in diem.
Ps 62:1 Magistro chori. Secundum Iduthun. PSALMUS. David.
Ps 62:2 In Deo tantum quiesce, anima mea,ab ipso enim salutare meum.
Ps 62:3 Verumtamen ipse refugium meum et salutare meum,praesidium meum; non movebor amplius.
Ps 62:4 Quousque irruitis in hominem, contunditis universi vostamquam parietem inclinatum et maceriam depulsam?
Ps 62:5 Verumtamen de excelso suo cogitaverunt depellere;delectabantur mendacio.Ore suo benedicebant et corde suo maledicebant.
Ps 62:6 In Deo tantum quiesce, anima mea, quoniam ab ipso patientia mea.
Ps 62:7 Verumtamen ipse Deus meus et salutare meum,praesidium meum; non movebor.
Ps 62:8 In Deo salutare meum et gloria mea; Deus fortitudinis meae, et refugium meum in Deo est.
Ps 62:9 Sperate in eo, omnis congregatio populi,effundite coram illo corda vestra;Deus refugium nobis.
Ps 62:10 Verumtamen vanitas filii Adam,mendacium filii hominum.In stateram si conscendant,super fumum leves sunt omnes.
Ps 62:11 Nolite sperare in violentiaet in rapina nolite decipi;divitiae si affluant, nolite cor apponere.
Ps 62:12 Semel locutus est Deus,duo haec audivi:quia potestas Deo est,
Ps 62:13 et tibi, Domine, misericordia;quia tu reddes unicuique iuxta opera sua.
Ps 63:1 PSALMUS. David, cum in deserto Iudae commoraretur.
Ps 63:2 Deus, Deus meus es tu, ad te de luce vigilo.Sitivit in te anima mea,te desideravit caro mea.In terra deserta et arida et inaquosa,
Ps 63:3 sic in sancto apparui tibi,ut viderem virtutem tuam et gloriam tuam.
Ps 63:4 Quoniam melior est misericordia tua super vitas,labia mea laudabunt te.
Ps 63:5 Sic benedicam te in vita meaet in nomine tuo levabo manus meas.
Ps 63:6 Sicut adipe et pinguedine repleatur anima mea,et labiis exsultationis laudabit os meum.
Ps 63:7 Cum memor ero tui super stratum meum,in matutinis meditabor de te,
Ps 63:8 quia fuisti adiutor meus,et in velamento alarum tuarum exsultabo.
Ps 63:9 Adhaesit anima mea post te,me suscepit dextera tua.
Ps 63:10 Ipsi vero in ruinam quaesierunt animam meam,introibunt in inferiora terrae,
Ps 63:11 tradentur in potestatem gladii,partes vulpium erunt.
Ps 63:12 Rex vero laetabitur in Deo;gloriabuntur omnes, qui iurant in eo,quia obstructum est os loquentium iniqua.
Ps 64:1 Magistro chori. PSALMUS. David.
Ps 64:2 Exaudi, Deus, vocem meam in meditatione mea;a timore inimici custodi animam meam.
Ps 64:3 Protege me a conventu malignantium,a multitudine operantium iniquitatem.
Ps 64:4 Qui exacuerunt ut gladium linguas suas,intenderunt sagittas suas, venefica verba,
Ps 64:5 ut sagittent in occultis immaculatum.Subito sagittabunt eum et non timebunt,
Ps 64:6 firmaverunt sibi consilium nequam.Disputaverunt, ut absconderent laqueos,dixerunt: " Quis videbit eos? ".
Ps 64:7 Excogitaverunt iniqua, perfecerunt excogitata consilia.Interiora hominis et cor eius abyssus.
Ps 64:8 Et sagittavit illos Deus;subito factae sunt plagae eorum,
Ps 64:9 et infirmavit eos lingua eorum.Caput movebunt omnes, qui videbunt eos,
Ps 64:10 et timebit omnis homo;et annuntiabunt opera Deiet facta eius intellegent.
Ps 64:11 Laetabitur iustus in Domino et sperabit in eo,et gloriabuntur omnes recti corde.
Ps 65:1 Magistro chori. PSALMUS. David. Canticum.
Ps 65:2 Te decet hymnus, Deus, in Sion;et tibi reddetur votum in Ierusalem.
Ps 65:3 Qui audis orationem,ad te omnis caro veniet propter iniquitatem.
Ps 65:4 Etsi praevaluerunt super nos impietates nostrae,tu propitiaberis eis.
Ps 65:5 Beatus, quem elegisti et assumpsisti; inhabitabit in atriis tuis.Replebimur bonis domus tuae,sanctitate templi tui.
Ps 65:6 Mirabiliter in aequitateexaudies nos, Deus salutis nostrae,spes omnium finium terrae et maris longinqui.
Ps 65:7 Firmans montes in virtute tua,accinctus potentia.
Ps 65:8 Compescens sonitum maris,sonitum fluctuum eiuset tumultum populorum.
Ps 65:9 Et timebunt, qui habitant terminos terrae, a signis tuis;exitus orientis et occidentis delectabis.
Ps 65:10 Visitasti terram et inebriasti eam;multiplicasti locupletare eam.Flumen Dei repletum est aquis;parasti frumenta illorum,quoniam ita parasti eam.
Ps 65:11 Sulcos eius irrigans, glebas eius complanans;imbribus emollis eam, benedicis germini eius.
Ps 65:12 Coronasti annum benignitate tua,et vestigia tua stillabunt pinguedinem.
Ps 65:13 Stillabunt pascua deserti,et exsultatione colles accingentur.
Ps 65:14 Induta sunt ovibus prata,et valles abundabunt frumento;clamabunt, etenim hymnum dicent.
Ps 66:1 Magistro chori. Canticum. PSALMUS.Iubilate Deo, omnis terra,
Ps 66:2 psalmum dicite gloriae nominis eius,glorificate laudem eius.
Ps 66:3 Dicite Deo: " Quam terribilia sunt opera tua.Prae multitudine virtutis tuae blandientur tibi inimici tui.
Ps 66:4 Omnis terra adoret te et psallat tibi,psalmum dicat nomini tuo ".
Ps 66:5 Venite et videte opera Dei,terribilis in adinventionibus super filios hominum.
Ps 66:6 Convertit mare in aridam,et in flumine pertransibunt pede;ibi laetabimur in ipso.
Ps 66:7 Qui dominatur in virtute sua in aeternum,oculi eius super gentes respiciunt;rebelles non exaltentur in semetipsis.
Ps 66:8 Benedicite, gentes, Deum nostrumet auditam facite vocem laudis eius;
Ps 66:9 qui posuit animam nostram ad vitamet non dedit in commotionem pedes nostros.
Ps 66:10 Quoniam probasti nos, Deus;igne nos examinasti, sicut examinatur argentum.
Ps 66:11 Induxisti nos in laqueum,posuisti tribulationes in dorso nostro.
Ps 66:12 Imposuisti homines super capita nostra,transivimus per ignem et aquam,et eduxisti nos in refrigerium.
Ps 66:13 Introibo in domum tuam in holocaustis;reddam tibi vota mea,
Ps 66:14 quae protulerunt labia mea,et locutum est os meum in tribulatione mea.
Ps 66:15 Holocausta medullata offeram tibi cum incenso arietum,offeram tibi boves cum hircis.
Ps 66:16 Venite, audite, et narrabo, omnes, qui timetis Deum,quanta fecit animae meae.
Ps 66:17 Ad ipsum ore meo clamaviet exaltavi in lingua mea.
Ps 66:18 Iniquitatem si aspexi in corde meo,non exaudiet Dominus.
Ps 66:19 Propterea exaudivit Deus,attendit voci deprecationis meae.
Ps 66:20 Benedictus Deus, qui non amovit orationem meamet misericordiam suam a me.
Ps 67:1 Magistro chori. Fidibus. PSALMUS. Canticum.
Ps 67:2 Deus misereatur nostri et benedicat nobis;illuminet vultum suum super nos,
Ps 67:3 ut cognoscatur in terra via tua,in omnibus gentibus salutare tuum.
Ps 67:4 Confiteantur tibi populi, Deus;confiteantur tibi populi omnes.
Ps 67:5 Laetentur et exsultent gentes,quoniam iudicas populos in aequitateet gentes in terra dirigis.
Ps 67:6 Confiteantur tibi populi, Deus;confiteantur tibi populi omnes.
Ps 67:7 Terra dedit fructum suum;benedicat nos Deus, Deus noster,
Ps 67:8 benedicat nos Deus,et metuant eum omnes fines terrae.
Ps 68:1 Magistro chori. David. PSALMUS. Canticum.
Ps 68:2 Exsurgit Deus, et dissipantur inimici eius;et fugiunt, qui oderunt eum, a facie eius.
Ps 68:3 Sicut dissipatur fumus, tu dissipas;sicut fluit cera a facie ignis,sic pereunt peccatores a facie Dei.
Ps 68:4 Et iusti laetentur et exsultent in conspectu Deiet delectentur in laetitia.
Ps 68:5 Cantate Deo, psalmum dicite nomini eius;iter facite ei, qui fertur super nubes:Dominus nomen illi.Iubilate in conspectu eius;
Ps 68:6 pater orphanorum et iudex viduarum,Deus in habitaculo sancto suo.
Ps 68:7 Deus, qui inhabitare facit desolatos in domo,qui educit vinctos in prosperitatem;verumtamen rebelles habitabunt in arida terra. -
Ps 68:8 Deus, cum egredereris in conspectu populi tui,cum pertransires in deserto,
Ps 68:9 terra mota est, etiam caeli distillaverunta facie Dei Sinai, a facie Dei Israel.
Ps 68:10 Pluviam voluntariam effundebas, Deus;hereditatem tuam infirmatam, tu refecisti eam.
Ps 68:11 Animalia tua habitabant in ea,parasti in bonitate tua pauperi, Deus.
Ps 68:12 Dominus dat verbum;virgines annuntiantes bona sunt agmen ingens:
Ps 68:13 " Reges exercituum fugiunt, fugiunt,et species domus dividit spolia.
Ps 68:14 Et vos dormitis inter medias caulas:alae columbae nitent argento,et pennae eius pallore auri.
Ps 68:15 Dum dispergit Omnipotens reges super eam,nive dealbatur Selmon ".
Ps 68:16 Mons Dei mons Basan,mons cacuminum mons Basan.
Ps 68:17 Ut quid invidetis, montes cacuminum,monti, in quo beneplacitum est Deo inhabitare?Etenim Dominus habitabit in finem.
Ps 68:18 Currus Dei decem milia milium:Dominus venit de Sinai in sancta.
Ps 68:19 Ascendisti in altum, captivam duxisti captivitatem;accepisti in donum homines,ut etiam rebelles habitent apud Dominum Deum.
Ps 68:20 Benedictus Dominus die cotidie;portabit nos Deus salutarium nostrorum.
Ps 68:21 Deus noster, Deus ad salvandum;et Domini, Domini exitus mortis.
Ps 68:22 Verumtamen Deus confringet capita inimicorum suorum,verticem capillatum perambulantium in delictis suis.
Ps 68:23 Dixit Dominus: " Ex Basan reducam,reducam de profundo maris,
Ps 68:24 ut intingatur pes tuus in sanguine,lingua canum tuorum ex inimicis portionem inveniat ".
Ps 68:25 Viderunt ingressus tuos, Deus,ingressus Dei mei, regis mei in sancta.
Ps 68:26 Praecedunt cantores, postremi veniunt psallentes.in medio iuvenculae tympanistriae.
Ps 68:27 " In ecclesiis benedicite Deo,Domino, vos de fontibus Israel ".
Ps 68:28 Ibi Beniamin adulescentulus ducens eos,principes Iudae cum turma sua,principes Zabulon, principesNephthali.
Ps 68:29 Manda, Deus, virtuti tuae;confirma hoc, Deus, quod operatus es in nobis.
Ps 68:30 A templo tuo in Ierusalemtibi afferent reges munera.
Ps 68:31 Increpa feram arundinis,congregationem taurorum in vitulis populorum:prosternant se cum laminis argenti.Dissipa gentes, quae bella volunt.
Ps 68:32 Venient optimates ex Aegypto,Aethiopia praeveniet manus suas Deo.
Ps 68:33 Regna terrae, cantate Deo,psallite Domino, psallite Deo,
Ps 68:34 qui fertur super caelum caeli ad orientem;ecce dabit vocem suam, vocem virtutis.
Ps 68:35 Tribuite virtutem Deo.Super Israel magnificentia eius,et virtus eius in nubibus.
Ps 68:36 Mirabilis, Deus, de sanctuario tuo!Deus Israel ipse tribuet virtutem et fortitudinem plebi suae.Benedictus Deus!
Ps 69:1 Magistro chori. Secundum " Lilia... ". David.
Ps 69:2 Salvum me fac, Deus,quoniam venerunt aquae usque ad guttur meum.
Ps 69:3 Infixus sum in limo profundi, et non est substantia;veni in profunda aquarum, et fluctus demersit me.
Ps 69:4 Laboravi clamans, raucae factae sunt fauces meae;defecerunt oculi mei, dum spero in Deum meum.
Ps 69:5 Multiplicati sunt super capillos capitis mei,qui oderunt me gratis.Confortati sunt, qui persecuti sunt me inimici mei mendaces;quae non rapui, tunc exsolvebam.
Ps 69:6 Deus, tu scis insipientiam meam,et delicta mea a te non sunt abscondita.
Ps 69:7 Non erubescant in me, qui exspectant te,Domine, Domine virtutum.Non confundantur super me,qui quaerunt te, Deus Israel.
Ps 69:8 Quoniam propter te sustinui opprobrium,operuit confusio faciem meam;
Ps 69:9 extraneus factus sum fratribus meiset peregrinus filiis matris meae.
Ps 69:10 Quoniam zelus domus tuae comedit me,et opprobria exprobrantium tibi ceciderunt super me.
Ps 69:11 Et flevi in ieiunio animam meam,et factum est in opprobrium mihi.
Ps 69:12 Et posui vestimentum meum cilicium,et factus sum illis in parabolam.
Ps 69:13 Adversum me loquebantur, qui sedebant in porta,et in me canebant, qui bibebant vinum.
Ps 69:14 Ego vero orationem meam ad te, Domine,in tempore beneplaciti, Deus.In multitudine misericordiae tuae exaudi me,in veritate salutis tuae.
Ps 69:15 Eripe me de luto, ut non infigar,eripiar ab iis, qui oderunt me,et de profundis aquarum.
Ps 69:16 Non me demergat fluctus aquarum,neque absorbeat me profundum,neque urgeat super me puteus os suum.
Ps 69:17 Exaudi me, Domine, quoniam benigna est misericordia tua;secundum multitudinem miserationum tuarum respice in me.
Ps 69:18 Et ne avertas faciem tuam a puero tuo;quoniam tribulor, velociter exaudi me.
Ps 69:19 Accede ad animam meam, vindica eam,propter inimicos meos redime me.
Ps 69:20 Tu scis opprobrium meumet confusionem meam et reverentiam meam. -In conspectu tuo sunt omnes, qui tribulant me;
Ps 69:21 opprobrium contrivit cor meum, et elangui.Et sustinui, qui simul contristaretur, et non fuit,et qui consolaretur, et non inveni.
Ps 69:22 Et dederunt in escam meam felet in siti mea potaverunt me aceto.
Ps 69:23 Fiat mensa eorum coram ipsis in laqueumet in retributiones et in scandalum.
Ps 69:24 Obscurentur oculi eorum, ne videant,et lumbos eorum semper infirma.
Ps 69:25 Effunde super eos iram tuam,et furor irae tuae comprehendat eos.
Ps 69:26 Fiat commoratio eorum deserta,et in tabernaculis eorum non sit qui inhabitet.
Ps 69:27 Quoniam, quem tu percussisti, persecuti sunt,et super dolorem eius, quem vulnerasti, addiderunt.
Ps 69:28 Appone iniquitatem super iniquitatem eorum,et non veniant ad iustitiam tuam.
Ps 69:29 Deleantur de libro viventiumet cum iustis non scribantur.
Ps 69:30 Ego autem sum pauper et dolens;salus tua, Deus, suscipit me.
Ps 69:31 Laudabo nomen Dei cum canticoet magnificabo eum in laude.
Ps 69:32 Et placebit Domino super taurum,super vitulum cornua producentem et ungulas.
Ps 69:33 Videant humiles et laetentur;quaerite Deum, et vivet cor vestrum,
Ps 69:34 quoniam exaudivit pauperes Dominuset vinctos suos non despexit.
Ps 69:35 Laudent illum caeli et terra,maria et omnia reptilia in eis.
Ps 69:36 Quoniam Deus salvam faciet Sionet aedificabit civitates Iudae;et inhabitabunt ibi et possidebunt eam.
Ps 69:37 Et semen servorum eius hereditabunt eam;et, qui diligunt nomen eius, habitabunt in ea.
Ps 70:1 Magistro chori. David. Ad commemorandum.
Ps 70:2 Deus, in adiutorium meum intende;Domine, ad adiuvandum me festina.
Ps 70:3 Confundantur et revereantur,qui quaerunt animam meam.Avertantur retrorsum et erubescant,qui volunt mihi mala.
Ps 70:4 Convertantur propter confusionem suam,qui dicunt mihi: " Euge, euge ".
Ps 70:5 Exsultent et laetentur in te omnes, qui quaerunt te;et dicant semper: " Magnificetur Deus ",qui diligunt salutare tuum.
Ps 70:6 Ego vero egenus et pauper sum;Deus, ad me festina.Adiutor meus et liberator meus es tu;Domine, ne moreris.
Ps 71:1 In te, Domine, speravi,non confundar in aeternum.
Ps 71:2 In iustitia tua libera me et eripe me;inclina ad me aurem tuam et salva me.
Ps 71:3 Esto mihi in rupem praesidiiet in domum munitam, ut salvum me facias,quoniam fortitudo mea et refugium meum es tu.
Ps 71:4 Deus meus, eripe me de manu peccatoriset de manu contra legem agentis et iniqui.
Ps 71:5 Quoniam tu es exspectatio mea, Domine;Domine, spes mea a iuventute mea.
Ps 71:6 Super te innixus sum ex utero,de ventre matris meae tu es susceptor meus;in te laus mea semper.
Ps 71:7 Tamquam prodigium factus sum multis,et tu adiutor fortis. -
Ps 71:8 Repleatur os meum laude tua,tota die magnitudine tua.
Ps 71:9 Ne proicias me in tempore senectutis;cum defecerit virtus mea, ne derelinquas me.
Ps 71:10 Quia dixerunt inimici mei mihi,et, qui observabant animam meam,consilium fecerunt in unum
Ps 71:11 dicentes: " Deus dereliquit eum!Persequimini et comprehenditeeum,quia non est qui eripiat ".
Ps 71:12 Deus, ne elongeris a me;Deus meus, in auxilium meum festina.
Ps 71:13 Confundantur et deficiant adversantes animae meae;operiantur confusione et pudore, qui quaerunt mala mihi.
Ps 71:14 Ego autem semper speraboet adiciam super omnem laudem tuam.
Ps 71:15 Os meum annuntiabit iustitiam tuam,tota die salutare tuum:quae dinumerare nescivi.
Ps 71:16 Veniam ad potentias Domini;Domine, memorabor iustitiae tuae solius.
Ps 71:17 Deus, docuisti me a iuventute mea;et usque nunc annuntiabo mirabilia tua.
Ps 71:18 Et usque in senectam et senium,Deus, ne derelinquas me,donec annuntiem brachium tuumgenerationi omni, quae ventura est.Potentia tua
Ps 71:19 et iustitia tua, Deus,usque in altissima, qui fecisti magnalia:Deus, quis similis tibi?
Ps 71:20 Quantas ostendisti mihi tribulationes multas et malas;iterum vivificasti meet de abyssis terrae iterum reduxisti me.
Ps 71:21 Multiplicabis magnitudinem meam et conversus consolaberis me.
Ps 71:22 Nam et ego confitebor tibiin psalterio veritatem tuam, Deus meus;psallam tibi in cithara, Sanctus Israel.
Ps 71:23 Exsultabunt labia mea, cum cantavero tibi,et anima mea, quam redemisti;
Ps 71:24 sed et lingua mea tota die meditabitur iustitiam tuam,cum confusi et reveriti fuerint, qui quaerunt mala mihi.
Ps 72:1 Salomonis. Deus, iudicium tuum regi daet iustitiam tuam filio regis;
Ps 72:2 iudicet populum tuum in iustitiaet pauperes tuos in iudicio.
Ps 72:3 Afferant montes pacem populo,et colles iustitiam.
Ps 72:4 Iudicabit pauperes populiet salvos faciet filios inopiset humiliabit calumniatorem.
Ps 72:5 Et permanebit cum sole et ante lunamin generatione et generationem.
Ps 72:6 Descendet sicut pluvia in gramen,et sicut imber irrigans terram.
Ps 72:7 Florebit in diebus eius iustitia et abundantia pacis,donec auferatur luna.
Ps 72:8 Et dominabitur a mari usque ad mareet a flumine usque ad terminos orbis terrarum.
Ps 72:9 Coram illo procident incolae deserti,et inimici eius terram lingent.
Ps 72:10 Reges Tharsis et insulae munera offerent,reges Arabum et Saba dona adducent.
Ps 72:11 Et adorabunt eum omnes reges, omnes gentes servient ei.
Ps 72:12 Quia liberabit inopem clamantemet pauperem, cui non erat adiutor.
Ps 72:13 Parcet pauperi et inopiet animas pauperum salvas faciet.
Ps 72:14 Ex oppressione et violentia redimet animas eorum,et pretiosus erit sanguis eorum coram illo. -
Ps 72:15 Et vivet, et dabitur ei de auro Arabiae, et orabunt pro ipso semper; tota die benedicent ei.
Ps 72:16 Et erit ubertas frumenti in terra, in summis montium fluctuabit, sicut Libanus fructus eius;et florebunt de civitate sicut fenum terrae.
Ps 72:17 Sit nomen eius benedictum in saecula,ante solem permanebit nomen eius.Et benedicentur in ipso omnes tribus terrae,omnes gentes magnificabunt eum.
Ps 72:18 Benedictus Dominus Deus, Deus Israel,qui facit mirabilia solus.
Ps 72:19 Et benedictum nomen maiestatis eius in aeternum;et replebitur maiestate eius omnis terra. Fiat, fiat.
Ps 73:1 PSALMUS. Asaph.Quam bonus rectis est Deus,Deus his, qui mundo sunt corde!
Ps 73:2 Mei autem paene moti sunt pedes,paene effusi sunt gressus mei,
Ps 73:3 quia zelavi super gloriantes,pacem peccatorum videns.
Ps 73:4 Quia non sunt eis impedimenta,sanus et pinguis est venter eorum.
Ps 73:5 In labore mortalium non suntet cum hominibus non flagellantur.
Ps 73:6 Ideo quasi torques est eis superbia,et tamquam indumentum operuit eos violentia.
Ps 73:7 Prodit quasi ex adipe iniquitas eorum,erumpunt cogitationes cordis.
Ps 73:8 Subsannaverunt et locuti sunt nequitiam,iniquitatem ab excelso locuti sunt.
Ps 73:9 Posuerunt in caelo os suum,et lingua eorum transivit in terra.
Ps 73:10 Ideo in alto sedent,et aquae plenae non pervenient ad eos.
Ps 73:11 Et dixerunt: " Quomodo scit Deus,et si est scientia in Excelso? ".
Ps 73:12 Ecce ipsi peccatores et abundantes in saeculomultiplicaverunt divitias.
Ps 73:13 Et dixi: " Ergo sine causa mundavi cor meumet lavi in innocentia manus meas;
Ps 73:14 et fui flagellatus tota die,et castigatio mea in matutinis ".
Ps 73:15 Si dixissem: " Loquar ut illi ",ecce generationem filiorum tuorum prodidissem.
Ps 73:16 Et cogitabam, ut cognoscerem hoc;labor erat in oculis meis,
Ps 73:17 donec intravi in sanctuarium Deiet intellexi novissima eorum.
Ps 73:18 Verumtamen in lubrico posuisti eos,deiecisti eos in ruinas.
Ps 73:19 Quomodo facti sunt in desolationem!Subito defecerunt, perierunt prae horrore.
Ps 73:20 Velut somnium evigilantis, Domine,surgens imaginem ipsorum contemnes.
Ps 73:21 Quia exacerbatum est cor meum,et renes mei compuncti sunt;
Ps 73:22 et ego insipiens factus sum et nescivi:ut iumentum factus sum apud te.
Ps 73:23 Ego autem semper tecum;tenuisti manum dexteram meam.
Ps 73:24 In consilio tuo deduces meet postea cum gloria suscipies me.
Ps 73:25 Quis enim mihi est in caelo?Et tecum nihil volui super terram.
Ps 73:26 Defecit caro mea et cor meum;Deus cordis mei, et pars mea Deus in aeternum.
Ps 73:27 Quia ecce, qui elongant se a te, peribunt;perdidisti omnes, qui fornicantur abs te.
Ps 73:28 Mihi autem adhaerere Deo bonum est,ponere in Domino Deo spem meam,ut annuntiem omnes operationes tuasin portis filiae Sion.
Ps 74:1 Maskil. Asaph.Ut quid, Deus, reppulisti in finem,iratus est furor tuus super oves pascuae tuae?
Ps 74:2 Memor esto congregationis tuae,quam possedisti ab initio.Redemisti virgam hereditatis tuae: mons Sion, in quo habitasti.
Ps 74:3 Leva gressus tuos in ruinas sempiternas:omnia vastavit inimicus in sancto.
Ps 74:4 Rugierunt, qui oderunt te,in medio congregationis tuae;posuerunt signa sua in signa.
Ps 74:5 Visi sunt quasi in altum securim vibrantesin silva condensa.
Ps 74:6 Exciderunt ianuas eius in idipsum;in securi et ascia deiecerunt.
Ps 74:7 Incenderunt igni sanctuarium tuum,in terram polluerunt tabernaculum nominis tui;
Ps 74:8 dixerunt in corde suo: " Opprimamus eos simul ".Combusserunt omnes congregationes Dei in terra.
Ps 74:9 Signa nostra non vidimus;iam non est propheta,et apud nos non est qui cognoscat amplius.
Ps 74:10 Usquequo, Deus, improperabit inimicus,spernet adversarius nomen tuum in finem?
Ps 74:11 Ut quid avertis manum tuamet tenes dexteram tuam in medio sinu tuo?
Ps 74:12 Deus autem rex noster ante saecula,operatus est salutes in medio terrae.
Ps 74:13 Tu conscidisti in virtute tua mare,contribulasti capita draconum in aquis.
Ps 74:14 Tu confregisti capita Leviathan,dedisti eum escam monstris maris.
Ps 74:15 Tu dirupisti fontes et torrentes;tu siccasti fluvios perennes.
Ps 74:16 Tuus est dies, et tua est nox,tu fabricatus es luminaria et solem.
Ps 74:17 Tu statuisti omnes terminos terrae,aestatem et hiemem, tu plasmasti ea.
Ps 74:18 Memor esto huius:inimicus improperavit Domino,et populus insipiens sprevit nomen tuum.
Ps 74:19 Ne tradas bestiis animas confitentes tibiet animas pauperum tuorum ne obliviscaris in finem.
Ps 74:20 Respice in testamentum,quia repleta sunt latibula terrae tentoriis violentiae.
Ps 74:21 Ne revertatur humilis factus confusus;pauper et inops laudabunt nomen tuum.
Ps 74:22 Exsurge, Deus, iudica causam tuam;memor esto improperiorum tuorum,quae ab insipiente fiunt tota die.
Ps 74:23 Ne obliviscaris voces inimicorum tuorum;tumultus adversariorum tuorum ascendit semper.
Ps 75:1 Magistro chori. Secundum " Ne destruxeris ".PSALMUS. Asaph. Canticum.
Ps 75:2 Confitebimur tibi, Deus;confitebimur et invocabimus nomen tuum:narrabimus mirabilia tua.
Ps 75:3 Cum statuero tempus,ego iustitias iudicabo.
Ps 75:4 Si liquefacta est terra et omnes, qui habitant in ea,ego confirmavi columnas eius.
Ps 75:5 Dixi gloriantibus: " Nolite gloriari! "et delinquentibus: "Nolite exaltare cornu!
Ps 75:6 Nolite exaltare in altum cornu vestrum;nolite loqui adversus Deum proterva ".
Ps 75:7 Quia neque ab oriente neque ab occidenteneque a desertis exaltatio.
Ps 75:8 Quoniam Deus iudex est:hunc humiliat et hunc exaltat.
Ps 75:9 Quia calix in manu Dominivini meri plenus mixto.Et inclinavit ex hoc in hoc;verumtamen usque ad faeces epotabunt,bibent omnes peccatores terrae.
Ps 75:10 Ego autem annuntiabo in saeculum,cantabo Deo Iacob.
Ps 75:11 Et omnia cornua peccatorum confringam,et exaltabuntur cornua iusti.
Ps 76:1 Magistro chori. Fidibus. PSALMUS. Asaph. Canticum.
Ps 76:2 Notus in Iudaea Deus,in Israel magnum nomen eius.
Ps 76:3 Et est in Salem tabernaculum eius,et habitatio eius in Sion.
Ps 76:4 Ibi confregit coruscationes arcus,scutum, gladium et bellum.
Ps 76:5 Illuminans tu, Mirabilis,a montibus direptionis.
Ps 76:6 Spoliati sunt potentes corde, dormierunt somnum suum,et non invenerunt omnes viri fortes manus suas.
Ps 76:7 Ab increpatione tua, Deus Iacob,dormitaverunt auriga et equus.
Ps 76:8 Tu terribilis es, et quis resistet tibi?Ex tunc ira tua.
Ps 76:9 De caelo auditum fecisti iudicium;terra tremuit et quievit,
Ps 76:10 cum exsurgeret in iudicium Deus,ut salvos faceret omnes mansuetos terrae.
Ps 76:11 Quoniam furor hominis confitebitur tibi,et reliquiae furoris diem festum agent tibi.
Ps 76:12 Vovete et reddite Domino Deo vestro;omnes in circuitu eius afferant munera Terribili,
Ps 76:13 ei, qui aufert spiritum principum,terribili apud reges terrae.
Ps 77:1 Magistro chori. Secundum Idithun. Asaph. PSALMUS.
Ps 77:2 Voce mea ad Dominum clamavi;voce mea ad Deum, et intendit mihi.
Ps 77:3 In die tribulationis meae Deum exquisivi,manus meae nocte expansae suntet non fatigantur.Renuit consolari anima mea;
Ps 77:4 memor sum Dei et ingemisco,exerceor, et deficit spiritus meus.
Ps 77:5 Vigiles tenuisti palpebras oculi mei; turbatus sum et non sum locutus.
Ps 77:6 Cogitavi dies antiquoset annos aeternos in mente habui.
Ps 77:7 Meditatus sum nocte cum corde meoet exercitabar et scobebam spiritum meum.
Ps 77:8 Numquid in aeternum proiciet Deus,aut non apponet, ut complacitior sit adhuc?
Ps 77:9 Aut deficiet in finem misericordia sua,cessabit verbum a generatione in generationem?
Ps 77:10 Aut obliviscetur misereri Deus,aut continebit in ira sua misericordias suas?
Ps 77:11 Et dixi: " Hoc vulnus meum:mutatio dexterae Excelsi ".
Ps 77:12 Memor ero operum Domini,memor ero ab initio mirabilium tuorum.
Ps 77:13 Et meditabor in omnibus operibus tuiset in adinventionibus tuis exercebor.
Ps 77:14 Deus, in sancto via tua;quis deus magnus sicut Deus noster?
Ps 77:15 Tu es Deus, qui facis mirabilia,notam fecisti in populis virtutem tuam.
Ps 77:16 Redemisti in brachio tuo populum tuum,filios Iacob et Ioseph.
Ps 77:17 Viderunt te aquae, Deus,viderunt te aquae et doluerunt;etenim commotae sunt abyssi.
Ps 77:18 Effuderunt aquas nubila,vocem dederunt nubes,etenim sagittae tuae transeunt.
Ps 77:19 Vox tonitrui tui in rota;illuxerunt coruscationes tuae orbi terrae,commota est et contremuit terra.
Ps 77:20 In mari via tua, et semitae tuae in aquis multis;et vestigia tua non cognoscuntur.
Ps 77:21 Deduxisti sicut oves populum tuumin manu Moysi et Aaron.
Ps 78:1 Maskil. Asaph.Attendite, popule meus, doctrinam meam;inclinate aurem vestram in verba oris mei.
Ps 78:2 Aperiam in parabolis os meum,eloquar arcana aetatis antiquae.
Ps 78:3 Quanta audivimus et cognovimus ea,et patres nostri narraverunt nobis,
Ps 78:4 non occultabimus a filiis eorum,generationi alteri narranteslaudes Domini et virtutes eiuset mirabilia eius, quae fecit.
Ps 78:5 Constituit testimonium in Iacobet legem posuit in Israel;quanta mandaverat patribus nostrisnota facere ea filiis suis,
Ps 78:6 ut cognoscat generatio altera,filii, qui nascentur.Exsurgent et narrabunt filiis suis,
Ps 78:7 ut ponant in Deo spem suamet non obliviscantur operum Deiet mandata eius custodiant.
Ps 78:8 Ne fiant sicut patres eorum,generatio rebellis et exasperans;generatio, quae non firmavit cor suum,et non fuit fidelis Deo spiritus eius.
Ps 78:9 Filii Ephraim, intendentes et mittentes arcum,conversi sunt in die belli.
Ps 78:10 Non custodierunt testamentum Deiet in lege eius renuerunt ambulare.
Ps 78:11 Et obliti sunt factorum eiuset mirabilium eius, quae ostendit eis.
Ps 78:12 Coram patribus eorum fecit mirabiliain terra Aegypti, in campo Taneos.
Ps 78:13 Scidit mare et perduxit eoset statuit aquas quasi in utre.
Ps 78:14 Et deduxit eos in nube per diemet per totam noctem in illuminatione ignis.
Ps 78:15 Scidit petram in eremoet adaquavit eos velut abyssus multa.
Ps 78:16 Et eduxit rivulos de petraet deduxit tamquam flumina aquas.
Ps 78:17 Et apposuerunt adhuc peccare ei,in iram excitaverunt Excelsum in inaquoso.
Ps 78:18 Et tentaverunt Deum in cordibus suis,petentes escas animabus suis;
Ps 78:19 et contra Deum locuti sunt,dixerunt: " Numquid poterit Deus parare mensam in deserto? ".
Ps 78:20 Ecce percussit petram, et fluxerunt aquae,et torrentes inundaverunt. Numquid et panem poterit dareaut parare carnes populo suo? ".
Ps 78:21 Ideo audivit Dominus et exarsit,et ignis accensus est in Iacob,et ira ascendit in Israel.
Ps 78:22 Quia non crediderunt in Deonec speraverunt in salutari eius.
Ps 78:23 Verumtamen mandavit nubibus desuperet ianuas caeli aperuit;
Ps 78:24 et pluit illis manna ad manducandumet panem caeli dedit eis:
Ps 78:25 panem angelorum manducavit homo;cibaria misit eis ad abundantiam.
Ps 78:26 Excitavit austrum in caeloet induxit in virtute sua africum;
Ps 78:27 et pluit super eos sicut pulverem carneset sicut arenam maris volatilia pennata:
Ps 78:28 et ceciderunt in medio castrorum eorum,circa tabernacula eorum.
Ps 78:29 Et manducaverunt et saturati sunt nimis,et desiderium eorum attulit eis.
Ps 78:30 Nondum recesserant a desiderio suo,adhuc escae eorum erant in ore ipsorum,
Ps 78:31 et ira Dei ascendit super eoset occidit pingues eorumet electos Israel prostravit.
Ps 78:32 In omnibus his peccaverunt adhucet non crediderunt in mirabilibus eius;
Ps 78:33 et consumpsit in halitu dies eorumet annos eorum cum festinatione.
Ps 78:34 Cum occideret eos, quaerebant eumet conversi veniebant diluculo ad eum;
Ps 78:35 et rememorati sunt quia Deus adiutor est eorum,et Deus Excelsus redemptor eorum est.
Ps 78:36 Et suaserunt ei in ore suoet lingua sua mentiti sunt ei;
Ps 78:37 cor autem eorum non erat rectum cum eo,nec fideles erant in testamento eius.
Ps 78:38 Ipse autem est misericorset propitiatur iniquitati et non disperdit.Saepe avertit iram suamet non accendit omnem furorem suum.
Ps 78:39 Et recordatus est quia caro sunt,spiritus vadens et non rediens.
Ps 78:40 Quoties exacerbaverunt eum in deserto,in iram concitaverunt eum in inaquoso!
Ps 78:41 Et reversi sunt et tentaverunt Deumet Sanctum Israel exacerbaverunt.
Ps 78:42 Non sunt recordati manus eius,diei, qua redemit eos de manu tribulantis.
Ps 78:43 Cum posuit in Aegypto signa suaet prodigia sua in campo Taneos.
Ps 78:44 Convertit in sanguinem flumina eorumet rivulos eorum, ne biberent.
Ps 78:45 Misit in eos coenomyiam et comedit eos,ranam et perdidit eos.
Ps 78:46 Dedit brucho fructus eorum,labores eorum locustae.
Ps 78:47 Occidit in grandine vineas eorum,moros eorum in pruina.
Ps 78:48 Tradidit grandini iumenta eorumet greges eorum flammae ignis.
Ps 78:49 Misit in eos ardorem irae suae,indignationem et comminationem et angustiam,immissionem angelorum malorum.
Ps 78:50 Complanavit semitam irae suae;non pepercit a morte animabus eorumet vitam eorum in peste conclusit.
Ps 78:51 Percussit omne primogenitum in terra Aegypti,primitias roboris eorum in tabernaculis Cham.
Ps 78:52 Abstulit sicut oves populum suumet perduxit eos tamquam gregem in deserto.
Ps 78:53 Deduxit eos in spe, et non timuerunt,et inimicos eorum operuit mare.
Ps 78:54 Et induxit eos in fines sanctificationis suae,in montem, quem acquisivit dextera eius.
Ps 78:55 Et eiecit a facie eorum genteset divisit eis terram in funiculo hereditatiset habitare fecit in tabernaculis eorum tribus Israel.
Ps 78:56 Et tentaverunt et exacerbaverunt Deum Excelsumet testimonia eius non custodierunt.
Ps 78:57 Recesserunt et praevaricati sunt,quemadmodum patres eorum;conversi sunt retro ut arcus pravus.
Ps 78:58 In iram concitaverunt eum in collibus suiset in sculptilibus suis ad aemulationem eum provocaverunt.
Ps 78:59 Audivit Deus et exarsitet sprevit valde Israel.
Ps 78:60 Et reppulit habitaculum Silo,tabernaculum, ubi habitavit in hominibus.
Ps 78:61 Et tradidit in captivitatem virtutem suamet pulchritudinem suam in manus inimici.
Ps 78:62 Et conclusit in gladio populum suumet in hereditatem suam exarsit.
Ps 78:63 Iuvenes eorum comedit ignis,et virgines eorum non sunt desponsatae.
Ps 78:64 Sacerdotes eorum in gladio ceciderunt,et viduae eorum non plorabantur.
Ps 78:65 Et excitatus est tamquam dormiens Dominus,tamquam potens crapulatus a vino.
Ps 78:66 Et percussit inimicos suos in posteriora,opprobrium sempiternum dedit illis.
Ps 78:67 Et reppulit tabernaculum Iosephet tribum Ephraim non elegit,
Ps 78:68 sed elegit tribum Iudae,montem Sion, quem dilexit.
Ps 78:69 Et aedificavit sicut excelsum sanctuarium suum,sicut terram, quam fundavit in saecula.
Ps 78:70 Et elegit David servum suumet sustulit eum de gregibus ovium,
Ps 78:71 de post fetantes accepit eum:pascere Iacob populum suumet Israel hereditatem suam.
Ps 78:72 Et pavit eos in innocentia cordis suiet in prudentia manuum suarum deduxit eos.
Ps 79:1 PSALMUS. Asaph.Deus, venerunt gentes in hereditatem tuam,polluerunt templum sanctum tuum,posuerunt Ierusalem in ruinas.
Ps 79:2 Dederunt morticina servorum tuorum escas volatilibus caeli,carnes sanctorum tuorum bestiis terrae.
Ps 79:3 Effuderunt sanguinem eorum tamquam aquamin circuitu Ierusalem, et non erat qui sepeliret.
Ps 79:4 Facti sumus opprobrium vicinis nostris,subsannatio et illusio his, qui in circuitu nostro sunt.
Ps 79:5 Usquequo, Domine? Irasceris in finem?Accendetur velut ignis zelus tuus?
Ps 79:6 Effunde iram tuam in gentes, quae te non noverunt,et in regna, quae nomen tuum non invocaverunt,
Ps 79:7 quia comederunt Iacobet sedem eius desolaverunt.
Ps 79:8 Ne memineris iniquitatum patrum nostrorum,cito anticipent nos misericordiae tuae,quia pauperes facti sumus nimis.
Ps 79:9 Adiuva nos, Deus salutaris nostri,propter gloriam nominis tui et libera nos;et propitius esto peccatis nostris propter nomen tuum.
Ps 79:10 Quare dicent in gentibus: " Ubi est Deus eorum? ".Innotescat in nationibus coram oculis nostrisultio sanguinis servorum tuorum, qui effusus est.
Ps 79:11 Introeat in conspectu tuo gemitus compeditorum;secundum magnitudinem brachii tuisuperstites relinque filios mortis.
Ps 79:12 Et redde vicinis nostris septuplum in sinu eorum,improperium ipsorum, quod exprobraverunt tibi, Domine.
Ps 79:13 Nos autem, populus tuus et oves pascuae tuae,confitebimur tibi in saeculum;in generationem et generationem annuntiabimus laudem tuam.
Ps 80:1 Magistro chori. Secundum " Lilium praecepti ".Asaph. PSALMUS.
Ps 80:2 Qui pascis Israel, intende,qui deducis velut ovem Ioseph.Qui sedes super cherubim, effulge
Ps 80:3 coram Ephraim, Beniamin et Manasse.Excita potentiam tuam et veni,ut salvos facias nos.
Ps 80:4 Deus, converte nos,illustra faciem tuam, et salvi erimus.
Ps 80:5 Domine, Deus virtutum,quousque irasceris super orationem populi tui?
Ps 80:6 Cibasti nos pane lacrimarumet potum dedisti nobis in lacrimis copiose.
Ps 80:7 Posuisti nos in contradictionem vicinis nostris,et inimici nostri subsannaverunt nos.
Ps 80:8 Deus virtutum, converte nos,illustra faciem tuam, et salvi erimus.
Ps 80:9 Vineam de Aegypto transtulisti,eiecisti gentes et plantasti eam.
Ps 80:10 Purgasti locum in conspectu eius,plantasti radices eius, et implevit terram.
Ps 80:11 Operti sunt montes umbra eius,et ramis eius cedri Dei;
Ps 80:12 extendit palmites suos usque ad mareet usque ad flumen propagines suas.
Ps 80:13 Ut quid destruxisti maceriam eius,et vindemiant eam omnes, qui praetergrediuntur viam?
Ps 80:14 Exterminavit eam aper de silva,et singularis ferus depastus est eam.
Ps 80:15 Deus virtutum, convertere,respice de caelo et vide et visita vineam istam.
Ps 80:16 Et protege eam, quam plantavit dextera tua,et super filium hominis, quem confirmasti tibi.
Ps 80:17 Incensa est igni et suffossa;ab increpatione vultus tui peribunt.
Ps 80:18 Fiat manus tua super virum dexterae tuae,super filium hominis, quem confirmasti tibi.
Ps 80:19 Et non discedemus a te, vivificabis nos,et nomen tuum invocabimus.
Ps 80:20 Domine, Deus virtutum, converte noset illustra faciem tuam, et salvi erimus.
Ps 81:1 Magistro chori. Secundum " Torcularia... ". Asaph.
Ps 81:2 Exsultate Deo adiutori nostro;iubilate Deo Iacob.
Ps 81:3 Sumite psalmum et date tympanum,psalterium iucundum cum cithara.
Ps 81:4 Bucinate in neomenia tuba,in die plenae lunae, in sollemnitate nostra.
Ps 81:5 Quia praeceptum in Israel est,et iudicium Deo Iacob.
Ps 81:6 Testimonium in Ioseph posuit illud,cum exiret de terra Aegypti;sermonem, quem non noveram, audivi:
Ps 81:7 " Diverti ab oneribus dorsum eius;manus eius a cophino recesserunt.
Ps 81:8 In tribulatione invocasti me, et liberavi te,exaudivi te in abscondito tempestatis,probavi te apud aquam Meriba.
Ps 81:9 Audi, populus meus, et contestabor te;Israel, utinam audias me!
Ps 81:10 Non erit in te deus alienus,neque adorabis deum extraneum.
Ps 81:11 Ego enim sum Dominus Deus tuus,qui eduxi te de terra Aegypti;dilata os tuum, et implebo illud.
Ps 81:12 Et non audivit populus meus vocem meam,et Israel non intendit mihi.
Ps 81:13 Et dimisi eos secundum duritiam cordis eorum,ibunt in adinventionibus suis.
Ps 81:14 Si populus meus audisset me,Israel si in viis meis ambulasset!
Ps 81:15 In brevi inimicos eorum humiliassemet super tribulantes eos misissem manum meam.
Ps 81:16 Inimici Domini blandirentur ei,et esset sors eorum in saecula;
Ps 81:17 et cibarem eos ex adipe frumentiet de petra melle saturarem eos ".
Ps 82:1 PSALMUS. Asaph.Deus stetit in concilio divino,in medio deorum iudicat.
Ps 82:2 " Usquequo iudicabitis iniqueet facies peccatorum sumetis?
Ps 82:3 Iudicate egeno et pupillo,humilem et pauperem iustificate.
Ps 82:4 Eripite pauperemet egenum de manu peccatoris liberate ".
Ps 82:5 Nescierunt neque intellexerunt, in tenebris ambulant;movebuntur omnia fundamenta terrae.
Ps 82:6 Ego dixi: " Dii estis,et filii Excelsi omnes ".
Ps 82:7 Vos autem sicut homines morieminiet sicut unus de principibus cadetis.
Ps 82:8 Surge, Deus, iudica terram,quoniam tu hereditabis in omnibus gentibus.
Ps 83:1 Canticum. PSALMUS. Asaph.
Ps 83:2 Deus, ne quiescas, ne taceasneque compescaris, Deus,
Ps 83:3 quoniam ecce inimici tui fremuerunt,et, qui oderunt te, extulerunt caput.
Ps 83:4 Adversus populum tuum malignaverunt consiliumet cogitaverunt adversus eos, quos abscondisti tibi.
Ps 83:5 Dixerunt: " Venite, et disperdamus eos de gente,et non memoretur nomen Israel ultra! ".
Ps 83:6 Quoniam cogitaverunt unanimiter,adversum te testamentum statuerunt:
Ps 83:7 tabernacula Idumaeorum et Ismaelitae,Moab et Agareni,
Ps 83:8 Gebal et Ammon et Amalec,Philistaea cum habitantibus Tyrum.
Ps 83:9 Etenim Assur sociabatur cum illis;facti sunt in adiutorium filiis Lot.
Ps 83:10 Fac illis sicut Madian et Sisarae,sicut Iabin in torrente Cison.
Ps 83:11 Disperierunt in Endor,facti sunt ut stercus super terram.
Ps 83:12 Pone duces eorum sicut Oreb et Zebet Zebee et Salmana, omnes principes eorum,
Ps 83:13 qui dixerunt: Hereditate possideamus pascua Dei! ".
Ps 83:14 Deus meus, pone illos ut rotamet sicut stipulam ante ventum.
Ps 83:15 Sicut ignis, qui comburit silvam,et sicut flamma devorans montes,
Ps 83:16 ita persequeris illos in tempestate tuaet in procella tua turbabis eos.
Ps 83:17 Imple facies eorum ignominia,et quaerent nomen tuum, Domine.
Ps 83:18 Erubescant et conturbentur in saeculum saeculiet confundantur et pereant;
Ps 83:19 et cognoscant quia nomen tibi Dominus:tu solus Altissimus super omnem terram.
Ps 84:1 Magistro chori. Secundum " Torcularia ".Filiorum Core. PSALMUS.
Ps 84:2 Quam dilecta tabernacula tua, Domine virtutum!
Ps 84:3 Concupiscit et deficit anima mea in atria Domini.Cor meum et caro mea exsultaverunt in Deum vivum.
Ps 84:4 Etenim passer invenit sibi domum,et turtur nidum sibi, ubi ponat pullos suos:altaria tua, Domine virtutum, rex meus et Deus meus.
Ps 84:5 Beati, qui habitant in domo tua:in perpetuum laudabunt te.
Ps 84:6 Beatus vir, cuius est auxilium abs te,ascensiones in corde suo disposuit.
Ps 84:7 Transeuntes per vallem sitientemin fontem ponent eam,etenim benedictionibus vestiet eam pluvia matutina.
Ps 84:8 Ibunt de virtute in virtutem,videbitur Deus deorum in Sion.
Ps 84:9 Domine, Deus virtutum, exaudi orationem meam;auribus percipe, Deus Iacob.
Ps 84:10 Protector noster aspice, Deus,et respice in faciem christi tui.
Ps 84:11 Quia melior est dies una in atriis tuis super milia,elegi ad limen esse in domo Dei meimagis quam habitare in tabernaculis peccatorum.
Ps 84:12 Quia sol et scutum est Dominus Deus,gratiam et gloriam dabit Dominus;non privabit bonis eos,qui ambulant in innocentia.
Ps 84:13 Domine virtutum, beatus homo, qui sperat in te.
Ps 85:1 Magistro chori. Filiorum Core. PSALMUS.
Ps 85:2 Complacuisti tibi, Domine, in terra tua,convertisti captivitatem Iacob.
Ps 85:3 Remisisti iniquitatem plebis tuae,operuisti omnia peccata eorum.
Ps 85:4 Contraxisti omnem iram tuam,revertisti a furore indignationis tuae.
Ps 85:5 Converte nos, Deus, salutaris noster,et averte iram tuam a nobis.
Ps 85:6 Numquid in aeternum irasceris nobisaut extendes iram tuam a generatione in generationem?
Ps 85:7 Nonne tu conversus vivificabis nos,et plebs tua laetabitur in te?
Ps 85:8 Ostende nobis, Domine, misericordiam tuamet salutare tuum da nobis.
Ps 85:9 Audiam, quid loquatur Dominus Deus,quoniam loquetur pacem ad plebem suam et sanctos suoset ad eos, qui convertuntur corde.
Ps 85:10 Vere prope timentes eum salutare ipsius,ut inhabitet gloria in terra nostra.
Ps 85:11 Misericordia et veritas obviaverunt sibi,iustitia et pax osculatae sunt.
Ps 85:12 Veritas de terra orta est,et iustitia de caelo prospexit.
Ps 85:13 Etenim Dominus dabit benignitatem,et terra nostra dabit fructum suum.
Ps 85:14 Iustitia ante eum ambulabitet ponet in via gressus suos.
Ps 86:1 Precatio. David.Inclina, Domine, aurem tuam et exaudi me,quoniam inops et pauper sum ego.
Ps 86:2 Custodi animam meam, quoniam sanctus sum;salvum fac servum tuum, Deus meus, sperantem in te
Ps 86:3 Miserere mei, Domine, quoniam ad te clamavi tota die.
Ps 86:4 Laetifica animam servi tui,quoniam ad te, Domine, animam meam levavi.
Ps 86:5 Quoniam tu, Domine, suavis et mitiset multae misericordiae omnibus invocantibus te. -
Ps 86:6 Auribus percipe, Domine, orationem meamet intende voci deprecationis meae.
Ps 86:7 In die tribulationis meae clamavi ad te,quia exaudies me.
Ps 86:8 Non est similis tui in diis, Domine,et nihil sicut opera tua.
Ps 86:9 Omnes gentes, quascumque fecisti, venientet adorabunt coram te, Domine,et glorificabunt nomen tuum,
Ps 86:10 quoniam magnus es tu et faciens mirabilia:tu es Deus solus.
Ps 86:11 Doce me, Domine, viam tuam,et ingrediar in veritate tua;simplex fac cor meum,ut timeat nomen tuum.
Ps 86:12 Confitebor tibi, Domine Deus meus, in toto corde meoet glorificabo nomen tuum in aeternum,
Ps 86:13 quia misericordia tua magna est super me,et eruisti animam meam ex inferno inferiori.
Ps 86:14 Deus, superbi insurrexerunt super me,et synagoga potentium quaesierunt animam meamet non proposuerunt te in conspectu suo.
Ps 86:15 Et tu, Domine, Deus miserator et misericors,patiens et multae misericordiae et veritatis,
Ps 86:16 respice in me et miserere mei;da fortitudinem tuam puero tuoet salvum fac filium ancillae tuae.
Ps 86:17 Fac mecum signum in bonum,ut videant, qui oderunt me, et confundantur,quoniam tu, Domine, adiuvisti me et consolatus es me.
Ps 87:1 Filiorum Core. PSALMUS. Canticum.Fundamenta eius in montibus sanctis;
Ps 87:2 diligit Dominus portas Sionsuper omnia tabernacula Iacob.
Ps 87:3 Gloriosa dicta sunt de te, civitas Dei! -
Ps 87:4 Memor ero Rahab et Babylonis inter scientes me;ecce Philistaea et Tyrus cum Aethiopia:hi nati sunt illic.
Ps 87:5 Et de Sion dicetur: " Hic et ille natus est in ea;et ipse firmavit eam Altissimus ".
Ps 87:6 Dominus referet in librum populorum: Hi nati sunt illic ".
Ps 87:7 Et cantant sicut choros ducentes: Omnes fontes mei in te ".
Ps 88:1 Canticum. PSALMUS. Filiorum Core. Magistro chori.Secundum " Mahalat ". Ad cantandum. Maskil. Heman Ezrahitae.
Ps 88:2 Domine, Deus salutis meae,in die clamavi et nocte coram te.
Ps 88:3 Intret in conspectu tuo oratio mea;inclina aurem tuam ad precem meam.
Ps 88:4 Quia repleta est malis anima mea,et vita mea inferno appropinquavit.
Ps 88:5 Aestimatus sum cum descendentibus in lacum,factus sum sicut homo sine adiutorio.
Ps 88:6 Inter mortuos liber,sicut vulnerati dormientes in sepulcris;quorum non es memor amplius,et ipsi de manu tua abscissi sunt.
Ps 88:7 Posuisti me in lacu inferiori,in tenebrosis et in umbra mortis.
Ps 88:8 Super me gravatus est furor tuus,et omnes fluctus tuos induxisti super me.
Ps 88:9 Longe fecisti notos meos a me,posuisti me abominationem eis;conclusus sum et non egrediar.
Ps 88:10 Oculi mei languerunt prae afflictione.Clamavi ad te, Domine, tota die,expandi ad te manus meas. -
Ps 88:11 Numquid mortuis facies mirabilia,aut surgent umbrae et confitebuntur tibi?
Ps 88:12 Numquid narrabit aliquis in sepulcro misericordiam tuamet veritatem tuam in loco perditionis?
Ps 88:13 Numquid cognoscentur in tenebris mirabilia tua,et iustitia tua in terra oblivionis?
Ps 88:14 Et ego ad te, Domine, clamavi,et mane oratio mea praeveniet te.
Ps 88:15 Ut quid, Domine, repellis animam meam,abscondis faciem tuam a me?
Ps 88:16 Pauper sum ego et moriens a iuventute mea;portavi pavores tuos et conturbatus sum.
Ps 88:17 Super me transierunt irae tuae,et terrores tui exciderunt me.
Ps 88:18 Circuierunt me sicut aqua tota die,circumdederunt me simul.
Ps 88:19 Elongasti a me amicum et proximum,et noti mei sunt tenebrae.
Ps 89:1 Maskil. Ethan Ezrahitae.
Ps 89:2 Misericordias Domini in aeternum cantabo;in generationem et generationemannuntiabo veritatem tuam in ore meo.
Ps 89:3 Quoniam dixisti: " In aeternum misericordia aedificabitur ",in caelis firmabitur veritas tua.
Ps 89:4 " Disposui testamentum electo meo,iuravi David servo meo:
Ps 89:5 Usque in aeternum confirmabo semen tuumet aedificabo in generationem et generationem sedem tuam ".
Ps 89:6 Confitebuntur caeli mirabilia tua, Domine,etenim veritatem tuam in ecclesia sanctorum.
Ps 89:7 Quoniam quis in nubibus aequabitur Domino,similis erit Domino in filiis Dei?
Ps 89:8 Deus, metuendus in consilio sanctorum,magnus et terribilis super omnes, qui in circuitu eius sunt.
Ps 89:9 Domine, Deus virtutum, quis similis tibi?Potens es, Domine, et veritas tua in circuitu tuo.
Ps 89:10 Tu dominaris superbiae maris,elationes fluctuum eius tu mitigas.
Ps 89:11 Tu conculcasti sicut vulneratum Rahab,in brachio virtutis tuae dispersisti inimicos tuos.
Ps 89:12 Tui sunt caeli, et tua est terra,orbem terrae et plenitudinem eius tu fundasti;
Ps 89:13 Aquilonem et austrum tu creasti,Thabor et Hermon in nomine tuo exsultabunt.
Ps 89:14 Tibi brachium cum potentia;firma est manus tua, et exaltata dextera tua.
Ps 89:15 Iustitia et iudicium firmamentum sedis tuae.Misericordia et veritas praecedent faciem tuam.
Ps 89:16 Beatus populus, qui scit iubilationem.Domine, in lumine vultus tui ambulabunt
Ps 89:17 et in nomine tuo exsultabunt tota die et in iustitia tua exaltabuntur,
Ps 89:18 quoniam decor virtutis eorum tu es,et in beneplacito tuo exaltabitur cornu nostrum.
Ps 89:19 Quia Domini est scutum nostrum,et Sancti Israel rex noster.
Ps 89:20 Tunc locutus es in visione sanctis tuis et dixisti: Posui adiutorium in potenteet exaltavi electum de plebe.
Ps 89:21 Inveni David servum meum;oleo sancto meo unxi eum.
Ps 89:22 Manus enim mea firma erit cum eo, et brachium meum confortabit eum.
Ps 89:23 Nihil proficiet inimicus in eo,et filius iniquitatis non opprimet eum.
Ps 89:24 Et concidam a facie ipsius inimicos eiuset odientes eum percutiam.
Ps 89:25 Et veritas mea et misericordia mea cum ipso,et in nomine meo exaltabitur cornu eius.
Ps 89:26 Et ponam super mare manum eiuset super flumina dexteram eius.
Ps 89:27 Ipse invocabit me: "Pater meus es tu,Deus meus et refugium salutis meae".
Ps 89:28 Et ego primogenitum ponam illum,excelsum prae regibus terrae.
Ps 89:29 In aeternum servabo illi misericordiam meam;et testamentum meum fidele ipsi.
Ps 89:30 Et ponam in saeculum saeculi semen eius;et thronum eius sicut dies caeli.
Ps 89:31 Si autem dereliquerint filii eius legem meamet in iudiciis meis non ambulaverint,
Ps 89:32 si iustificationes meas profanaverintet mandata mea non custodierint,
Ps 89:33 visitabo in virga delictum eorumet in verberibus iniquitatem eorum.
Ps 89:34 Misericordiam autem meam non avertam ab eoneque mentiar in veritate mea.
Ps 89:35 Non profanabo testamentum meum et, quae procedunt de labiis meis, non faciam irrita.
Ps 89:36 Semel iuravi in sancto meo: David non mentiar.
Ps 89:37 Semen eius in aeternum manebit,et thronus eius sicut sol in conspectu meo
Ps 89:38 et sicut luna firmus stabit in aeternumet testis in caelo fidelis ".
Ps 89:39 Tu vero reppulisti et reiecisti,iratus es contra christum tuum;
Ps 89:40 evertisti testamentum servi tui,profanasti in terram diadema eius.
Ps 89:41 Destruxisti omnes muros eius,posuisti munitiones eius in ruinas.
Ps 89:42 Diripuerunt eum omnes transeuntes viam,factus est opprobrium vicinis suis.
Ps 89:43 Exaltasti dexteram deprimentium eum,laetificasti omnes inimicos eius.
Ps 89:44 Avertisti aciem gladii eiuset non es auxiliatus ei in bello.
Ps 89:45 Finem posuisti splendori eiuset sedem eius in terram collisisti.
Ps 89:46 Minorasti dies iuventutis eius,perfudisti eum confusione.
Ps 89:47 Usquequo, Domine, absconderis in finem,exardescet sicut ignis ira tua?
Ps 89:48 Memorare, quam brevis mea substantia.Ad quam vanitatem creasti omnes filios hominum?
Ps 89:49 Quis est homo, qui vivet et non videbit mortem,eruet animam suam de manu inferi?
Ps 89:50 Ubi sunt misericordiae tuae antiquae, Domine,sicut iurasti David in veritate tua?
Ps 89:51 Memor esto, Domine, opprobrii servorum tuorum,quod continui in sinu meo, multarum gentium,
Ps 89:52 quo exprobraverunt inimici tui, Domine,quo exprobraverunt vestigia christi tui.
Ps 89:53 Benedictus Dominus in aeternum. Fiat, fiat.
Ps 90:1 Precatio. Moysis viri Dei. Domine, refugium factus es nobisa generatione in generationem.
Ps 90:2 Priusquam montes nascerentur, aut gigneretur terra et orbis,a saeculo et usque in saeculum tu es Deus.
Ps 90:3 Reducis hominem in pulverem;et dixisti: " Revertimini, filii hominum ".
Ps 90:4 Quoniam mille anni ante oculos tuostamquam dies hesterna, quae praeteriit,et custodia in nocte.
Ps 90:5 Auferes eos, somnium erunt:
Ps 90:6 mane sicut herba succrescens,mane floret et crescit,vespere decidit et arescit.
Ps 90:7 Quia defecimus in ira tuaet in furore tuo turbati sumus.
Ps 90:8 Posuisti iniquitates nostras in conspectu tuo,occulta nostra in illuminatione vultus tui.
Ps 90:9 Quoniam omnes dies nostri evanuerunt in ira tua,consumpsimus ut suspirium annos nostros.
Ps 90:10 Dies annorum nostrorum sunt septuaginta anniaut in valentibus octoginta anni,et maior pars eorum labor et dolor,quoniam cito transeunt, et avolamus.
Ps 90:11 Quis novit potestatem irae tuaeet secundum timorem tuum indignationem tuam?
Ps 90:12 Dinumerare dies nostros sic doce nos, ut inducamus cor ad sapientiam.
Ps 90:13 Convertere, Domine, usquequo?Et deprecabilis esto super servos tuos.
Ps 90:14 Reple nos mane misericordia tua,et exsultabimus et delectabimur omnibus diebus nostris.
Ps 90:15 Laetifica nos pro diebus, quibus nos humiliasti,pro annis, quibus vidimus mala.
Ps 90:16 Appareat servis tuis opus tuum,et decor tuus filiis eorum.
Ps 90:17 Et sit splendor Domini Dei nostri super nos,et opera manuum nostrarum confirma super noset opus manuum nostrarum confirma.
Ps 91:1 Qui habitat in protectione Altissimi,sub umbra Omnipotentis commorabitur.
Ps 91:2 Dicet Domino: " Refugium meumet fortitudo mea, Deus meus, sperabo in eum ".
Ps 91:3 Quoniam ipse liberabit te de laqueo venantiumet a verbo maligno.
Ps 91:4 Alis suis obumbrabit tibi,et sub pennas eius confugies;scutum et lorica veritas eius.
Ps 91:5 Non timebis a timore nocturno,a sagitta volante in die,
Ps 91:6 a peste perambulante in tenebris,ab exterminio vastante in meridie.
Ps 91:7 Cadent a latere tuo milleet decem milia a dextris tuis;ad te autem non appropinquabit.
Ps 91:8 Verumtamen oculis tuis considerabiset retributionem peccatorum videbis.
Ps 91:9 Quoniam tu es, Domine, refugium meum.Altissimum posuisti habitaculum tuum.
Ps 91:10 Non accedet ad te malum,et flagellum non appropinquabit tabernaculo tuo,
Ps 91:11 quoniam angelis suis mandabit de te,ut custodiant te in omnibus viis tuis.
Ps 91:12 In manibus portabunt te,ne forte offendas ad lapidem pedem tuum.
Ps 91:13 Super aspidem et basiliscum ambulabiset conculcabis leonem et draconem.
Ps 91:14 Quoniam mihi adhaesit, liberabo eum;suscipiam eum, quoniam cognovit nomen meum.
Ps 91:15 Clamabit ad me, et ego exaudiam eum;cum ipso sum in tribulatione;eripiam eum et glorificabo eum.
Ps 91:16 Longitudine dierum replebo eumet ostendam illi salutare meum.
Ps 92:1 PSALMUS. Canticum. Pro die Sabbati.
Ps 92:2 Bonum est confiteri Dominoet psallere nomini tuo, Altissime,
Ps 92:3 annuntiare mane misericordiam tuamet veritatem tuam per noctem
Ps 92:4 in decachordo et psalterio,cum cantico in cithara.
Ps 92:5 Quia delectasti me, Domine, in factura tua,et in operibus manuum tuarum exsultabo.
Ps 92:6 Quam magnificata sunt opera tua, Domine:nimis profundae factae sunt cogitationes tuae.
Ps 92:7 Vir insipiens non cognoscet,et stultus non intelleget haec.
Ps 92:8 Cum germinaverint peccatores sicut fenum,et floruerint omnes, qui operantur iniquitatem,hoc tamen erit ad interitum in saeculum saeculi;
Ps 92:9 tu autem altissimus in aeternum, Domine.
Ps 92:10 Quoniam ecce inimici tui, Domine,quoniam ecce inimici tui peribunt,et dispergentur omnes, qui operantur iniquitatem.
Ps 92:11 Exaltabis sicut unicornis cornu meum,perfusus sum oleo uberi.
Ps 92:12 Et despiciet oculus meus inimicos meos,et in insurgentibus in me malignantibus audiet auris mea. -
Ps 92:13 Iustus ut palma florebit,sicut cedrus Libani succrescet.
Ps 92:14 Plantati in domo Domini,in atriis Dei nostri florebunt.
Ps 92:15 Adhuc fructus dabunt in senecta,uberes et bene virentes erunt,
Ps 92:16 ut annuntient quoniam rectus Dominus,refugium meum, et non est iniquitas in eo.
Ps 93:1 Dominus regnavit! Decorem indutus est;indutus est Dominus, fortitudine praecinxit se.Etenim firmavit orbem terrae, qui non commovebitur.
Ps 93:2 Firmata sedes tua ex tunc,a saeculo tu es.
Ps 93:3 Elevaverunt flumina, Domine.elevaverunt flumina vocem suam,elevaverunt flumina fragorem suum.
Ps 93:4 Super voces aquarum multarum,super potentes elationes maris,potens in altis Dominus.
Ps 93:5 Testimonia tua credibilia facta sunt nimis;domum tuam decet sanctitudo Domine,in longitudinem dierum.
Ps 94:1 Deus ultionum, Domine,Deus ultionum, effulge.
Ps 94:2 Exaltare, qui iudicas terram,redde retributionem superbis.
Ps 94:3 Usquequo peccatores, Domine,usquequo peccatores exsultabunt?
Ps 94:4 Effabuntur et loquentur proterva,gloriabuntur omnes, qui operantur iniquitatem. -
Ps 94:5 Populum tuum, Domine, humiliantet hereditatem tuam vexant.
Ps 94:6 Viduam et advenam interficiuntet pupillos occidunt.
Ps 94:7 Et dixerunt: " Non videbit Dominus,nec intelleget Deus Iacob ".
Ps 94:8 Intellegite, insipientes in populo;et stulti, quando sapietis?
Ps 94:9 Qui plantavit aurem, non audiet,aut qui finxit oculum, non respiciet?
Ps 94:10 Qui corripit gentes, non arguet,qui docet hominem scientiam?
Ps 94:11 Dominus scit cogitationes hominum,quoniam vanae sunt.
Ps 94:12 Beatus homo, quem tu erudieris, Domine,et de lege tua docueris eum,
Ps 94:13 ut mitiges ei a diebus malis,donec fodiatur peccatori fovea.
Ps 94:14 Quia non repellet Dominus plebem suamet hereditatem suam non derelinquet.
Ps 94:15 Quia ad iustitiam revertetur iudicium,et sequentur illam omnes, qui recto sunt corde.
Ps 94:16 Quis consurget mihi adversus malignantes,aut quis stabit mecum adversus operantes iniquitatem?
Ps 94:17 Nisi quia Dominus adiuvit me,paulo minus habitasset in loco silentii anima mea.
Ps 94:18 Si dicebam: " Motus est pes meus ", misericordia tua, Domine, sustentabat me.
Ps 94:19 In multitudine sollicitudinum mearum in corde meo,consolationes tuae laetificaverunt animam meam.
Ps 94:20 Numquid sociabitur tibi sedes iniquitatis,quae fingit molestiam contra praeceptum?
Ps 94:21 Irruunt in animam iustiet sanguinem innocentem condemnant.
Ps 94:22 Et factus est mihi Dominus in praesidium,et Deus meus in rupem refugii mei;
Ps 94:23 et reddet illis iniquitatem ipsorumet in malitia eorum disperdet eos,
Ps 94:24 disperdet illos Dominus Deus noster.
Ps 95:1 Venite, exsultemus Domino;iubilemus Deo salutari nostro.
Ps 95:2 Praeoccupemus faciem eius in confessioneet in psalmis iubilemus ei.
Ps 95:3 Quoniam Deus magnus Dominus,et rex magnus super omnes deos.
Ps 95:4 Quia in manu eius sunt profunda terrae,et altitudines montium ipsius sunt.
Ps 95:5 Quoniam ipsius est mare, et ipse fecit illud,et siccam manus eius formaverunt.
Ps 95:6 Venite, adoremus et procidamuset genua flectamus ante Dominum, qui fecit nos,
Ps 95:7 quia ipse est Deus noster,et nos populus pascuae eius et oves manus eius.
Ps 95:8 Utinam hodie vocem eius audiatis: Nolite obdurare corda vestra,
Ps 95:9 sicut in Meriba, secundum diem Massa in deserto,ubi tentaverunt me patres vestri:probaverunt me, etsi viderunt opera mea.
Ps 95:10 Quadraginta annis taeduit me generationis illiuset dixi: Populus errantium corde sunt isti.
Ps 95:11 Et ipsi non cognoverunt vias meas;ideo iuravi in ira mea:Non introibunt in requiem meam ".
Ps 96:1 Cantate Domino canticum novum,cantate Domino, omnis terra.
Ps 96:2 Cantate Domino, benedicite nomini eius,annuntiate de die in diem salutare eius.
Ps 96:3 Annuntiate inter gentes gloriam eius,in omnibus populis mirabilia eius.
Ps 96:4 Quoniam magnus Dominus et laudabilis nimis,terribilis est super omnes deos.
Ps 96:5 Quoniam omnes dii gentium inania,Dominus autem caelos fecit.
Ps 96:6 Magnificentia et pulchritudo in conspectu eius,potentia et decor in sanctuario eius.
Ps 96:7 Afferte Domino, familiae populorum,afferte Domino gloriam et potentiam,
Ps 96:8 afferte Domino gloriam nominis eius.Tollite hostias et introite in atria eius,
Ps 96:9 adorate Dominum in splendore sancto.Contremiscite a facie eius, universa terra;
Ps 96:10 dicite in gentibus: " Dominus regnavit! ".Etenim correxit orbem terrae, qui non commovebitur;iudicabit populos in aequitate.
Ps 96:11 Laetentur caeli, et exsultet terra,sonet mare et plenitudo eius;
Ps 96:12 gaudebunt campi et omnia, quae in eis sunt.Tunc exsultabunt omnia ligna silvarum
Ps 96:13 a facie Domini, quia venit,quoniam venit iudicare terram.Iudicabit orbem terrae in iustitiaet populos in veritate sua.
Ps 97:1 Dominus regnavit! Exsultet terra,laetentur insulae multae.
Ps 97:2 Nubes et caligo in circuitu eius,iustitia et iudicium firmamentum sedis eius.
Ps 97:3 Ignis ante ipsum praecedetet inflammabit in circuitu inimicos eius.
Ps 97:4 Illustrarunt fulgura eius orbem terrae:vidit et contremuit terra.
Ps 97:5 Montes sicut cera fluxerunt a facie Domini,a facie Domini omnis terra.
Ps 97:6 Annuntiaverunt caeli iustitiam eius,et viderunt omnes populi gloriam eius.
Ps 97:7 Confundantur omnes, qui adorant sculptilia,et qui gloriantur in simulacris suis.Adorate eum, omnes angeli eius.
Ps 97:8 Audivit et laetata est Sion,et exsultaverunt filiae Iudaepropter iudicia tua, Domine.
Ps 97:9 Quoniam tu Dominus, Altissimus super omnem terram,nimis exaltatus es super omnes deos.
Ps 97:10 Qui diligitis Dominum, odite malum;custodit ipse animas sanctorum suorum,de manu peccatoris liberabit eos.
Ps 97:11 Lux orta est iusto,et rectis corde laetitia.
Ps 97:12 Laetamini, iusti, in Dominoet confitemini memoriae sanctitatis eius.
Ps 98:1 PSALMUS.Cantate Domino canticum novum,quia mirabilia fecit.Salvavit sibi dextera eius,et brachium sanctum eius.
Ps 98:2 Notum fecit Dominus salutare suum,in conspectu gentium revelavit iustitiam suam.
Ps 98:3 Recordatus est misericordiae suaeet veritatis suae domui Israel.Viderunt omnes termini terraesalutare Dei nostri.
Ps 98:4 Iubilate Deo, omnis terra;erumpite, exsultate et psallite.
Ps 98:5 Psallite Domino in cithara,in cithara et voce psalmi;
Ps 98:6 in tubis ductilibus et voce tubae corneae,iubilate in conspectu regis Domini.
Ps 98:7 Sonet mare et plenitudo eius,orbis terrarum et qui habitant in eo.
Ps 98:8 Flumina plaudent manu,simul montes exsultabunt
Ps 98:9 a conspectu Domini, quoniam venit iudicare terram.Iudicabit orbem terrarum in iustitiaet populos in aequitate.
Ps 99:1 Dominus regnavit! Commoveantur populisedet super cherubim, moveatur terra.
Ps 99:2 Dominus in Sion magnuset excelsus super omnes populos.
Ps 99:3 Confiteantur nomini tuo magno et terribili,quoniam sanctum est.
Ps 99:4 Rex potens iudicium diligit:tu statuisti, quae recta sunt,iudicium et iustitiam in Iacob tu fecisti.
Ps 99:5 Exaltate Dominum Deum nostrumet adorate ad scabellum pedum eius,quoniam sanctus est.
Ps 99:6 Moyses et Aaron in sacerdotibus eius,et Samuel inter eos, qui invocant nomen eius.Invocabant Dominum, et ipse exaudiebat eos,
Ps 99:7 in columna nubis loquebatur ad eos.Custodiebant testimonia eiuset praeceptum, quod dedit illis.
Ps 99:8 Domine Deus noster, tu exaudiebas eos;Deus, tu propitius fuisti eis,ulciscens autem adinventiones eorum.
Ps 99:9 Exaltate Dominum Deum nostrumet adorate ad montem sanctum eius,quoniam sanctus Dominus Deus noster.
Ps 100:1 PSALMUS. Ad gratiarum actionem.
Ps 100:2 Iubilate Domino, omnis terra,servite Domino in laetitia;introite in conspectu eius in exsultatione.
Ps 100:3 Scitote quoniam Dominus ipse est Deus;ipse fecit nos, et ipsius sumus,populus eius et oves pascuae eius.
Ps 100:4 Introite portas eius in confessione,atria eius in hymnis,confitemini illi, benedicite nomini eius.
Ps 100:5 Quoniam suavis est Dominus;in aeternum misericordia eius,et usque in generationem et generationem veritas eius.
Ps 101:1 David. PSALMUS.Misericordiam et iudicium cantabo;tibi, Domine, psallam.
Ps 101:2 Intellegam in via immaculata;quando venies ad me?Perambulabo in innocentia cordis mei,in medio domus meae.
Ps 101:3 Non proponam ante oculos meos rem iniustam;facientem praevaricationes odio habebo,non adhaerebit mihi.
Ps 101:4 Cor pravum recedet a me,malignum non cognoscam.
Ps 101:5 Detrahentem secreto proximo suo,hunc cessare faciam;superbum oculo et inflatum corde,hunc non sustinebo.
Ps 101:6 Oculi mei ad fideles terrae, ut sedeant mecum;qui ambulat in via immaculata, hic mihi ministrabit.
Ps 101:7 Non habitabit in medio domus meae, qui facit superbiam;qui loquitur iniqua, non stabit in conspectu oculorum meorum.
Ps 101:8 In matutino cessare faciam omnes peccatores terrae,ut disperdam de civitate Domini omnes operantes iniquitatem.
Ps 102:1 Preces afflicti, qui defessusangorem suum ante Dominum profundit.
Ps 102:2 Domine, exaudi orationem meam,et clamor meus ad te veniat.
Ps 102:3 Non abscondas faciem tuam a me;in quacumque die tribulor,inclina ad me aurem tuam.In quacumque die invocavero te,velociter exaudi me.
Ps 102:4 Quia defecerunt sicut fumus dies mei,et ossa mea sicut cremium aruerunt.
Ps 102:5 Percussum est ut fenum et aruit cor meum,etenim oblitus sum comedere panem meum.
Ps 102:6 A voce gemitus meiadhaesit os meum carni meae.
Ps 102:7 Similis factus sum pellicano solitudinis,factus sum sicut nycticorax in ruinis.
Ps 102:8 Vigilavi et factus sum sicut passer solitarius in tecto.
Ps 102:9 Tota die exprobrabant mihi inimici mei,exardescentes in me per me iurabant.
Ps 102:10 Quia cinerem tamquam panem manducabamet potum meum cum fletu miscebam,
Ps 102:11 a facie irae et increpationis tuae,quia elevans allisisti me.
Ps 102:12 Dies mei sicut umbra declinaverunt,et ego sicut fenum arui.
Ps 102:13 Tu autem, Domine, in aeternum permanes,et memoriale tuum in generationem et generationem.
Ps 102:14 Tu exsurgens misereberis Sion,quia tempus miserendi eius,quia venit tempus,
Ps 102:15 quoniam placuerunt servis tuis lapides eius,et pulveris eius miserentur.
Ps 102:16 Et timebunt gentes nomen tuum, Domine,et omnes reges terrae gloriam tuam,
Ps 102:17 quia aedificavit Dominus Sionet apparuit in gloria sua.
Ps 102:18 Respexit in orationem inopumet non sprevit precem eorum.
Ps 102:19 Scribantur haec pro generatione altera,et populus, qui creabitur, laudabit Dominum.
Ps 102:20 Quia prospexit de excelso sanctuario suo,Dominus de caelo in terram aspexit,
Ps 102:21 ut audiret gemitus compeditorum, ut solveret filios mortis;
Ps 102:22 ut annuntient in Sion nomen Dominiet laudem eius in Ierusalem,
Ps 102:23 cum congregati fuerint populi in unumet regna, ut serviant Domino.
Ps 102:24 Humiliavit in via virtutem meam,abbreviavit dies meos.Dicam: " Deus meus,
Ps 102:25 ne auferas me in dimidio dierum meorum;in generationem et generationem sunt anni tui.
Ps 102:26 Initio terram fundasti;et opera manuum tuarum sunt caeli.
Ps 102:27 Ipsi peribunt, tu autem permanes;et omnes sicut vestimentum veterascent,et sicut opertorium mutabis eos, et mutabuntur.
Ps 102:28 Tu autem idem ipse es, et anni tui non deficient.
Ps 102:29 Filii servorum tuorum habitabunt,et semen eorum in conspectu tuo firmabitur ".
Ps 103:1 David.Benedic, anima mea, Domino,et omnia, quae intra me sunt, nomini sancto eius.
Ps 103:2 Benedic, anima mea, Dominoet noli oblivisci omnes retributiones eius.
Ps 103:3 Qui propitiatur omnibus iniquitatibus tuis,qui sanat omnes infirmitates tuas;
Ps 103:4 qui redimit de interitu vitam tuam,qui coronat te in misericordia et miserationibus;
Ps 103:5 qui replet in bonis aetatem tuam:renovabitur ut aquilae iuventus tua.
Ps 103:6 Faciens iustitias Dominuset iudicium omnibus iniuriam patientibus.
Ps 103:7 Notas fecit vias suas Moysi,filiis Israel adinventiones suas. -
Ps 103:8 Miserator et misericors Dominus,longanimis et multae misericordiae.
Ps 103:9 Non in perpetuum contendetneque in aeternum irascetur.
Ps 103:10 Non secundum peccata nostra fecit nobisneque secundum iniquitates nostras retribuit nobis.
Ps 103:11 Quoniam, quantum exaltatur caelum a terra,praevaluit misericordia eius super timentes eum;
Ps 103:12 quantum distat ortus ab occidente,longe fecit a nobis iniquitates nostras.
Ps 103:13 Quomodo miseretur pater filiorum,misertus est Dominus timentibus se.
Ps 103:14 Quoniam ipse cognovit figmentum nostrum,recordatus est quoniam pulvis sumus.
Ps 103:15 Homo: sicut fenum dies eius,tamquam flos agri sic efflorebit.
Ps 103:16 Spirat ventus in illum, et non subsistet,et non cognoscet eum amplius locus eius.
Ps 103:17 Misericordia autem Domini ab aeternoet usque in aeternum super timentes eum;et iustitia illius in filios filiorum,
Ps 103:18 in eos, qui servant testamentum eiuset memores sunt mandatorum ipsius ad faciendum ea.
Ps 103:19 Dominus in caelo paravit sedem suam,et regnum ipsius omnibus dominabitur.
Ps 103:20 Benedicite Domino, omnes angeli eius, potentes virtute, facientes verbum illiusin audiendo vocem sermonum eius.
Ps 103:21 Benedicite Domino, omnes virtutes eius,ministri eius, qui facitis voluntatem eius.
Ps 103:22 Benedicite Domino, omnia opera eius,in omni loco dominationis eius.Benedic, anima mea, Domino.
Ps 104:1 Benedic, anima mea, Domino.Domine Deus meus, magnificatus es vehementer!Maiestatem et decorem induisti,
Ps 104:2 amictus lumine sicut vestimento.Extendens caelum sicut velum,
Ps 104:3 qui exstruis in aquis cenacula tua.Qui ponis nubem ascensum tuum,qui ambulas super pennas ventorum.
Ps 104:4 Qui facis angelos tuos spirituset ministros tuos ignem urentem.
Ps 104:5 Qui fundasti terram super stabilitatem suam,non inclinabitur in saeculum saeculi.
Ps 104:6 Abyssus sicut vestimentum operuit eam,super montes stabant aquae.
Ps 104:7 Ab increpatione tua fugiunt,a voce tonitrui tui formidant.
Ps 104:8 Ascendunt in montes et descendunt in valles,in locum, quem statuisti eis.
Ps 104:9 Terminum posuisti, quem non transgredientur,neque convertentur operire terram.
Ps 104:10 Qui emittis fontes in torrentes;inter medium montium pertransibunt,
Ps 104:11 potabunt omnes bestias agri,exstinguent onagri sitim suam.
Ps 104:12 Super ea volucres caeli habitabunt,de medio ramorum dabunt voces.
Ps 104:13 Rigas montes de cenaculis tuis,de fructu operum tuorum satias terram.
Ps 104:14 Producis fenum iumentiset herbam servituti hominum,educens panem de terra
Ps 104:15 et vinum, quod laetificat cor hominis;exhilarans faciem in oleo,panis autem cor hominis confirmat.
Ps 104:16 Saturabuntur ligna Dominiet cedri Libani, quas plantavit.
Ps 104:17 Illic passeres nidificabunt,erodii domus in vertice earum.
Ps 104:18 Montes excelsi cervis,petrae refugium hyracibus.
Ps 104:19 Fecit lunam ad tempora signanda,sol cognovit occasum suum.
Ps 104:20 Posuisti tenebras, et facta est nox:in ipsa reptabunt omnes bestiae silvae,
Ps 104:21 catuli leonum rugientes, ut rapiantet quaerant a Deo escam sibi.
Ps 104:22 Oritur sol, et congreganturet in cubilibus suis recumbunt.
Ps 104:23 Exit homo ad opus suumet ad operationem suam usque ad vesperum.
Ps 104:24 Quam multiplicata sunt opera tua, Domine!Omnia in sapientia fecisti,impleta est terra creatura tua.
Ps 104:25 Hoc mare magnum et spatiosum et latum:illic reptilia, quorum non est numerus,animalia pusilla cum magnis;
Ps 104:26 illic naves pertransibunt,Leviathan, quem formasti ad ludendum cum eo.
Ps 104:27 Omnia a te exspectant,ut des illis escam in tempore suo.
Ps 104:28 Dante te illis, colligent,aperiente te manum tuam, implebuntur bonis.
Ps 104:29 Avertente autem te faciem, turbabuntur;auferes spiritum eorum, et deficientet in pulverem suum revertentur.
Ps 104:30 Emittes spiritum tuum, et creabuntur,et renovabis faciem terrae.
Ps 104:31 Sit gloria Domini in saeculum;laetetur Dominus in operibus suis.
Ps 104:32 Qui respicit terram et facit eam tremere,qui tangit montes, et fumigant.
Ps 104:33 Cantabo Domino in vita mea,psallam Deo meo quamdiu sum.
Ps 104:34 Iucundum sit ei eloquium meum,ego vero delectabor in Domino.
Ps 104:35 Deficiant peccatores a terraet iniqui, ita ut non sint.Benedic, anima mea, Domino.
Ps 105:1 ALLELUIA.Confitemini Domino et invocate nomen eius,annuntiate inter gentes opera eius.
Ps 105:2 Cantate ei et psallite ei,meditamini in omnibus mirabilibus eius.
Ps 105:3 Laudamini in nomine sancto eius,laetetur cor quaerentium Dominum.
Ps 105:4 Quaerite Dominum et potentiam eius,quaerite faciem eius semper.
Ps 105:5 Mementote mirabilium eius, quae fecit,prodigia eius et iudicia oris eius,
Ps 105:6 semen Abraham, servi eius,filii Iacob, electi eius.
Ps 105:7 Ipse Dominus Deus noster;in universa terra iudicia eius.
Ps 105:8 Memor fuit in saeculum testamenti sui,verbi, quod mandavit in mille generationes,
Ps 105:9 quod disposuit cum Abraham,et iuramenti sui ad Isaac.
Ps 105:10 Et statuit illud Iacob in praeceptumet Israel in testamentum aeternum
Ps 105:11 dicens: " Tibi dabo terram Chanaanfuniculum hereditatis vestrae ".
Ps 105:12 Cum essent numero brevi,paucissimi et peregrini in ea,
Ps 105:13 et pertransirent de gente in gentemet de regno ad populum alterum,
Ps 105:14 non permisit hominem nocere eiset corripuit pro eis reges:
Ps 105:15 " Nolite tangere christos meoset in prophetis meis nolite malignari ".
Ps 105:16 Et vocavit famem super terramet omne baculum panis contrivit.
Ps 105:17 Misit ante eos virum,in servum venumdatus est Ioseph.
Ps 105:18 Strinxerunt in compedibus pedes eius,in ferrum intravit collum eius,
Ps 105:19 donec veniret verbum eius,eloquium Domini purgaret eum.
Ps 105:20 Misit rex et solvit eum,princeps populorum, et dimisit eum;
Ps 105:21 constituit eum dominum domus suaeet principem omnis possessionis suae,
Ps 105:22 ut erudiret principes eius sicut semetipsumet senes eius prudentiam doceret.
Ps 105:23 Et intravit Israel in Aegyptum,et Iacob peregrinus fuit in terra Cham.
Ps 105:24 Et auxit populum suum vehementeret confortavit eum super inimicos eius.
Ps 105:25 Convertit cor eorum, ut odirent populum eiuset dolum facerent in servos eius.
Ps 105:26 Misit Moysen servum suum,Aaron, quem elegit.
Ps 105:27 Posuit in eis verba signorum suorumet prodigiorum in terra Cham.
Ps 105:28 Misit tenebras et obscuravit,et restiterunt sermonibus eius.
Ps 105:29 Convertit aquas eorum in sanguinemet occidit pisces eorum.
Ps 105:30 Edidit terra eorum ranasin penetralibus regum ipsorum.
Ps 105:31 Dixit, et venit coenomyiaet scinifes in omnibus finibus eorum.
Ps 105:32 Posuit pluvias eorum grandinem,ignem comburentem in terra ipsorum.
Ps 105:33 Et percussit vineas eorum et ficulneas eorumet contrivit lignum finium eorum.
Ps 105:34 Dixit, et venit locustaet bruchus, cuius non erat numerus,
Ps 105:35 et comedit omne fenum in terra eorumet comedit fructum terrae eorum.
Ps 105:36 Et percussit omne primogenitum in terra eorum,primitias omnis roboris eorum.
Ps 105:37 Et eduxit eos cum argento et auro;et non erat in tribubus eorum infirmus.
Ps 105:38 Laetata est Aegyptus in profectione eorum,quia incubuit timor eorum super eos.
Ps 105:39 Expandit nubem in protectionemet ignem, ut luceret eis per noctem.
Ps 105:40 Petierunt, et venit coturnix,et pane caeli saturavit eos.
Ps 105:41 Dirupit petram, et fluxerunt aquae,abierunt in sicco flumina.
Ps 105:42 Quoniam memor fuit verbi sancti suiad Abraham puerum suum.
Ps 105:43 Et eduxit populum suum in exsultatione,electos suos in laetitia.
Ps 105:44 Et dedit illis regiones gentium,et labores populorum possederunt,
Ps 105:45 ut custodiant iustificationes eiuset leges eius servent.ALLELUIA.
Ps 106:1 ALLELUIA.Confitemini Domino, quoniam bonus,quoniam in saeculum misericordia eius.
Ps 106:2 Quis loquetur potentias Domini,auditas faciet omnes laudes eius?
Ps 106:3 Beati, qui custodiunt iudiciumet faciunt iustitiam in omni tempore.
Ps 106:4 Memento nostri, Domine, in beneplacito populi tui,visita nos in salutari tuo,
Ps 106:5 ut videamus bona electorum tuorum,ut laetemur in laetitia gentis tuae,ut gloriemur cum hereditate tua.
Ps 106:6 Peccavimus cum patribus nostris,iniuste egimus, iniquitatem fecimus.
Ps 106:7 Patres nostri in Aegypto non intellexerunt mirabilia tua,non fuerunt memores multitudinis misericordiarum tuarumet irritaverunt ascendentes in mare, mare Rubrum.
Ps 106:8 Et salvavit eos propter nomen suum,ut notam faceret potentiam suam. -
Ps 106:9 Et increpuit mare Rubrum, et exsiccatum est,et deduxit eos in abyssis sicut in deserto.
Ps 106:10 Et salvavit eos de manu odientiset redemit eos de manu inimici.
Ps 106:11 Et operuit aqua tribulantes eos:unus ex eis non remansit.
Ps 106:12 Et crediderunt verbis eiuset cantaverunt laudem eius.
Ps 106:13 Cito obliti sunt operum eiuset non sustinuerunt consilium eius;
Ps 106:14 et concupierunt concupiscentiam in desertoet tentaverunt Deum in inaquoso.
Ps 106:15 Et dedit eis petitionem ipsorumet misit saturitatem in animas eorum.
Ps 106:16 Et zelati sunt Moysen in castris,Aaron sanctum Domini.
Ps 106:17 Aperta est terra et deglutivit Dathanet operuit super congregationem Abiram.
Ps 106:18 Et exarsit ignis in synagoga eorum,flamma combussit peccatores.
Ps 106:19 Et fecerunt vitulum in Horebet adoraverunt sculptile;
Ps 106:20 et mutaverunt gloriam suamin similitudinem tauri comedentis fenum.
Ps 106:21 Obliti sunt Deum, qui salvavit eos,qui fecit magnalia in Aegypto,
Ps 106:22 mirabilia in terra Cham,terribilia in mari Rubro.
Ps 106:23 Et dixit quia disperderet eos,nisi affuisset Moyses electus eius:stetit in confractione in conspectu eius,ut averteret iram eius, ne destrueret eos.
Ps 106:24 Et pro nihilo habuerunt terram desiderabilem,non crediderunt verbo eius.
Ps 106:25 Et murmuraverunt in tabernaculis suis,non exaudierunt vocem Domini.
Ps 106:26 Et elevavit manum suam super eos,ut prosterneret eos in deserto
Ps 106:27 et ut deiceret semen eorum in nationibuset dispergeret eos in regionibus.
Ps 106:28 Et adhaeserunt Baalphegoret comederunt sacrificia mortuorum;
Ps 106:29 et irritaverunt eum in adinventionibus suis,et irrupit in eos ruina.
Ps 106:30 Et stetit Phinees et fecit iudicium,et cessavit quassatio,
Ps 106:31 et reputatum est ei in iustitiamin generationem et generationem usque in sempiternum.
Ps 106:32 Et irritaverunt eum ad aquas Meriba,et vexatus est Moyses propter eos,
Ps 106:33 quia exacerbaverunt spiritum eius,et temere locutus est in labiis suis.
Ps 106:34 Non disperdiderunt gentes,quas dixit Dominus illis.
Ps 106:35 Et commixti sunt inter genteset didicerunt opera eorum.
Ps 106:36 Et servierunt sculptilibus eorum,et factum est illis in scandalum.
Ps 106:37 Et immolaverunt filios suoset filias suas daemoniis.
Ps 106:38 Et effuderunt sanguinem innocentem,sanguinem filiorum suorum et filiarum suarum,quas sacrificaverunt sculptilibus Chanaan.Et infecta est terra in sanguinibus,
Ps 106:39 et contaminati sunt in operibus suiset fornicati sunt in adinventionibus suis.
Ps 106:40 Et exarsit ira Dominus in populum suumet abominatus est hereditatem suam
Ps 106:41 et tradidit eos in manus gentium,et dominati sunt eorum, qui oderunt eos.
Ps 106:42 Et tribulaverunt eos inimici eorum,et humiliati sunt sub manibus eorum.
Ps 106:43 Saepe liberavit eos;ipsi autem exacerbaverunt eum in consilio suoet corruerunt in iniquitatibus suis.
Ps 106:44 Et vidit tribulationem eorum,cum audivit clamorem eorum. -
Ps 106:45 Et memor fuit testamenti suiet paenituit eum secundum multitudinem misericordiae suae.
Ps 106:46 Et dedit eos in miserationesin conspectu omnium, qui captivos duxerant eos.
Ps 106:47 Salvos nos fac, Domine Deus noster,et congrega nos de nationibus,ut confiteamur nomini sancto tuoet gloriemur in laude tua.
Ps 106:48 Benedictus Dominus, Deus Israel, a saeculo et usque in saeculum.Et dicet omnis populus: "Fiat, fiat".
Ps 107:1 ALLELUIA. Confitemini Domino, quoniam bonus, quoniam in saeculum misericordia eius.
Ps 107:2 Dicant, qui redempti sunt a Domino,quos redemit de manu adversarii
Ps 107:3 et de regionibus congregavit eos,a solis ortu et occasu,ab aquilone et mari.
Ps 107:4 Erraverunt in solitudine, in inaquoso,viam civitatis habitationis non invenerunt.
Ps 107:5 Esurientes et sitientes,anima eorum in ipsis defecit.
Ps 107:6 Et clamaverunt ad Dominum, cum tribularentur,et de necessitatibus eorum eripuit eos.
Ps 107:7 Et deduxit eos in viam rectam,ut irent in civitatem habitationis.
Ps 107:8 Confiteantur Domino propter misericordiam eiuset mirabilia eius in filios hominum,
Ps 107:9 quia satiavit animam sitientemet animam esurientem replevit bonis.
Ps 107:10 Sedentes in tenebris et umbra mortis,vincti in mendicitate et ferro,
Ps 107:11 quia exacerbaverunt eloquia Deiet consilium Altissimi spreverunt.
Ps 107:12 Et humiliavit in laboribus cor eorum,infirmati sunt, nec fuit qui adiuvaret.
Ps 107:13 Et clamaverunt ad Dominum, cum tribularentur,et de necessitatibus eorum liberavit eos.
Ps 107:14 Et eduxit eos de tenebris et umbra mortiset vincula eorum dirupit.
Ps 107:15 Confiteantur Domino propter misericordiam eiuset mirabilia eius in filios hominum,
Ps 107:16 quia contrivit portas aereaset vectes ferreos confregit.
Ps 107:17 Stulti facti sunt in via iniquitatis suaeet propter iniustitias suas afflicti sunt;
Ps 107:18 omnem escam abominata est anima eorum,et appropinquaverunt usque ad portas mortis.
Ps 107:19 Et clamaverunt ad Dominum, cum tribularentur,et de necessitatibus eorum liberavit eos.
Ps 107:20 Misit verbum suum et sanavit eoset eripuit eos de interitionibus eorum.
Ps 107:21 Confiteantur Domino propter misericordiam eiuset mirabilia eius in filios hominum;
Ps 107:22 et sacrificent sacrificium laudiset annuntient opera eius in exsultatione.
Ps 107:23 Qui descendunt mare in navibus,facientes operationem in aquis multis,
Ps 107:24 ipsi viderunt opera Dominiet mirabilia eius in profundo.
Ps 107:25 Dixit et excitavit spiritum procellae,et exaltati sunt fluctus eius.
Ps 107:26 Ascendunt usque ad caeloset descendunt usque ad abyssos;anima eorum in malis tabescebat.
Ps 107:27 Turbati sunt et moti sunt sicut ebrius,et omnis sapientia eorum devorata est.
Ps 107:28 Et clamaverunt ad Dominum, cum tribularentur,et de necessitatibus eorum eduxit eos.
Ps 107:29 Et statuit procellam eius in auram,et tacuerunt fluctus eius.
Ps 107:30 Et laetati sunt, quia siluerunt,et deduxit eos in portum voluntatis eorum.
Ps 107:31 Confiteantur Domino propter misericordiam eiuset mirabilia eius in filios hominum;
Ps 107:32 et exaltent eum in ecclesia plebiset in conventu seniorum laudent eum.
Ps 107:33 Posuit flumina in desertumet exitus aquarum in sitim,
Ps 107:34 terram fructiferam in salsuginema malitia inhabitantium in ea.
Ps 107:35 Posuit desertum in stagna aquarumet terram sine aqua in exitus aquarum.
Ps 107:36 Et collocavit illic esurientes,et constituerunt civitatem habitationis.
Ps 107:37 Et seminaverunt agros et plantaverunt vineas,et fecerunt fructum in proventum suum.
Ps 107:38 Et benedixit eis, et multiplicati sunt nimis,et iumenta eorum non minoravit.
Ps 107:39 Et pauci facti sunt et vexati sunta tribulatione malorum et dolore.
Ps 107:40 Effudit contemptionem super principeset errare fecit eos in deserto invio.
Ps 107:41 Et suscepit pauperem de inopiaet posuit sicut oves familias.
Ps 107:42 Videbunt recti et laetabuntur,et omnis iniquitas oppilabit os suum.
Ps 107:43 Quis sapiens, et custodiet haecet intelleget misericordias Domini?.
Ps 108:1 Canticum. PSALMUS. David.
Ps 108:2 Paratum cor meum, Deus,paratum cor meum,cantabo et psallam. Euge, gloria mea!
Ps 108:3 Exsurge, psalterium et cithara,excitabo auroram.
Ps 108:4 Confitebor tibi in populis, Domine,et psallam tibi in nationibus,
Ps 108:5 quia magna est usque ad caelos misericordia tua,et usque ad nubes veritas tua.
Ps 108:6 Exaltare super caelos, Deus,et super omnem terram gloria tua.
Ps 108:7 Ut liberentur dilecti tui,salvum fac dextera tua et exaudi me.
Ps 108:8 Deus locutus est in sancto suo: Exsultabo et dividam Sichimamet convallem Succoth dimetiar;
Ps 108:9 meus est Galaad, et meus est Manasses,et Ephraim fortitudo capitis mei,Iuda sceptrum meum.
Ps 108:10 Moab lebes lavacri mei;super Idumaeam extendam calceamentum meum,super Philistaeam vociferabor ".
Ps 108:11 Quis deducet me in civitatem munitam?Quis deducet me usque in Idumaeam?.
Ps 108:12 Nonne, Deus, qui reppulisti nos?Et non exibis, Deus, in virtutibus nostris?
Ps 108:13 Da nobis auxilium de tribulatione,quia vana salus hominis.
Ps 108:14 In Deo faciemus virtutem,et ipse conculcabit inimicos nostros.
Ps 109:1 Magistro chori. David. PSALMUS.Deus laudis meae, ne tacueris,
Ps 109:2 quia os peccatoris et os dolosi super me apertum est.Locuti sunt adversum me lingua dolosa
Ps 109:3 et sermonibus odii circumdederunt meet expugnaverunt me gratis.
Ps 109:4 Pro dilectione mea adversabantur mihi;ego autem orabam.
Ps 109:5 Et posuerunt adversum me mala pro boniset odium pro dilectione mea.
Ps 109:6 Constitue super eum peccatorem,et adversarius stet a dextris eius.
Ps 109:7 Cum iudicatur, exeat condemnatus,et oratio eius fiat in peccatum.
Ps 109:8 Fiant dies eius pauci,et ministerium eius accipiat alter.
Ps 109:9 Fiant filii eius orphani,et uxor eius vidua.
Ps 109:10 Instabiles vagentur filii eius et mendicentet eiciantur de ruinis suis. -
Ps 109:11 Scrutetur fenerator omnem substantiam eius,et diripiant alieni labores eius.
Ps 109:12 Non sit qui praebeat illi misericordiam,nec sit qui misereatur pupillis eius.
Ps 109:13 Fiant nati eius in interitum,in generatione una deleatur nomen eorum.
Ps 109:14 In memoriam redeat iniquitas patrum eius in conspectu Domini,et peccatum matris eius non deleatur.
Ps 109:15 Fiant contra Dominum semper,et disperdat de terra memoriam eorum.
Ps 109:16 Pro eo quod non est recordatus facere misericordiamet persecutus est hominem inopem et mendicumet compunctum corde, ut mortificaret.
Ps 109:17 Et dilexit maledictionem: et veniat ei;et noluit benedictionem: et elongetur ab eo.
Ps 109:18 Et induit maledictionem sicut vestimentum:et intret sicut aqua in interiora eius,et sicut oleum in ossa eius.
Ps 109:19 Fiat ei sicut indumentum, quo operitur,et sicut zona, qua semper praecingitur.
Ps 109:20 Haec retributio eorum, qui adversantur mihi apud Dominum,et qui loquuntur mala adversus animam meam.
Ps 109:21 Et tu, Domine, Domine, fac mecum propter nomen tuum,quia suavis est misericordia tua;libera me,
Ps 109:22 quia egenus et pauper ego sum,et cor meum vulneratum est intra me.
Ps 109:23 Sicut umbra, cum declinat, pertransii,excussus sum sicut locustae.
Ps 109:24 Genua mea infirmata sunt ieiunio,et caro mea contabuit absque oleo.
Ps 109:25 Et ego factus sum opprobrium illis:viderunt me et moverunt capita sua.
Ps 109:26 Adiuva me, Domine Deus meus,salvum me fac secundum misericordiam tuam.
Ps 109:27 Et sciant quia manus tua haec:tu, Domine, hoc fecisti.
Ps 109:28 Maledicant illi, et tu benedicas;qui insurgunt in me, confundantur,servus autem tuus laetabitur.
Ps 109:29 Induantur, qui detrahunt mihi, pudoreet operiantur sicut diploide confusione sua.
Ps 109:30 Confitebor Domino nimis in ore meoet in medio multorum laudabo eum,
Ps 109:31 quia astitit a dextris pauperis,ut salvam faceret a iudicantibus animam eius.
Ps 110:1 David. PSALMUS.Dixit Dominus Domino meo: " Sede a dextris meis,donec ponam inimicos tuos scabellum pedum tuorum ".
Ps 110:2 Virgam potentiae tuae emittet Dominus ex Sion:dominare in medio inimicorum tuorum.
Ps 110:3 Tecum principatus in die virtutis tuae,in splendoribus sanctis,ex utero ante luciferum genui te.
Ps 110:4 Iuravit Dominus et non paenitebit eum: Tu es sacerdos in aeternum secundum ordinem Melchisedech ".
Ps 110:5 Dominus a dextris tuis,conquassabit in die irae suae reges.
Ps 110:6 Iudicabit in nationibus: cumulantur cadavera,conquassabit capita in terra spatiosa.
Ps 110:7 De torrente in via bibet,propterea exaltabit caput.
Ps 111:1 ALLELUIA.ALEPH. Confitebor Domino in toto corde meo,BETH. in consilio iustorum et congregatione.
Ps 111:2 GHIMEL. Magna opera Domini,DALETH. exquirenda omnibus, qui cupiunt ea.
Ps 111:3 HE. Decor et magnificentia opus eius,VAU. et iustitia eius manet in saeculum saeculi.
Ps 111:4 ZAIN. Memoriam fecit mirabilium suorum,HETH. misericors et miserator Dominus.
Ps 111:5 TETH. Escam dedit timentibus se;IOD. memor erit in saeculum testamenti sui.
Ps 111:6 CAPH. Virtutem operum suorum annuntiavit populo suo,LAMED. ut det illis hereditatem gentium;
Ps 111:7 MEM. opera manuum eius veritas et iudicium.NUN. Fidelia omnia mandata eius,
Ps 111:8 SAMECH. confirmata in saeculum saeculi,AIN. facta in veritate et aequitate.
Ps 111:9 PHE. Redemptionem misit populo suo,SADE. mandavit in aeternum testamentum suum.COPH. Sanctum et terribile nomen eius.
Ps 111:10 RES. Initium sapientiae timor Domini,SIN. intellectus bonus omnibus facientibus ea;TAU. laudatio eius manet in saeculum saeculi.
Ps 112:1 ALLELUIA.ALEPH. Beatus vir, qui timet Dominum,BETH. in mandatis eius cupit nimis.
Ps 112:2 GHIMEL. Potens in terra erit semen eius,DALETH. generatio rectorum benedicetur.
Ps 112:3 HE. Gloria et divitiae in domo eius,VAU. et iustitia eius manet in saeculum saeculi.
Ps 112:4 ZAIN. Exortum est in tenebris lumen rectis,HETH. misericors et miserator et iustus.
Ps 112:5 TETH. Iucundus homo, qui miseretur et commodat,IOD. disponet res suas in iudicio,
Ps 112:6 CAPH. quia in aeternum non commovebitur.LAMED. In memoria aeterna erit iustus,
Ps 112:7 MEM. ab auditione mala non timebit.NUN. Paratum cor eius, sperans in Domino,
Ps 112:8 SAMECH. confirmatum est cor eius, non timebit,AIN. donec despiciat inimicos suos.
Ps 112:9 PHE. Distribuit, dedit pauperibus;SADE. iustitia eius manet in saeculum saeculi,COPH. cornu eius exaltabitur in gloria.
Ps 112:10 RES. Peccator videbit et irascetur,SIN. dentibus suis fremet et tabescet.TAU. Desiderium peccatorum peribit.
Ps 113:1 ALLELUIA.Laudate, pueri Domini,laudate nomen Domini.
Ps 113:2 Sit nomen Domini benedictumex hoc nunc et usque in saeculum.
Ps 113:3 A solis ortu usque ad occasumlaudabile nomen Domini.
Ps 113:4 Excelsus super omnes gentes Dominus,super caelos gloria eius.
Ps 113:5 Quis sicut Dominus Deus noster,qui in altis habitat
Ps 113:6 et se inclinat, ut respiciatin caelum et in terram?
Ps 113:7 Suscitans de terra inopem,de stercore erigens pauperem,
Ps 113:8 ut collocet eum cum principibus,cum principibus populi sui.
Ps 113:9 Qui habitare facit sterilem in domo,matrem filiorum laetantem.
Ps 114:1 ALLELUIA.In exitu Israel de Aegypto,domus Iacob de populo barbaro,
Ps 114:2 factus est Iuda sanctuarium eius,Israel potestas eius.
Ps 114:3 Mare vidit et fugit,Iordanis conversus est retrorsum;
Ps 114:4 montes saltaverunt ut arietes,et colles sicut agni ovium. -
Ps 114:5 Quid est tibi, mare, quod fugisti?Et tu, Iordanis, quia conversus es retrorsum?
Ps 114:6 Montes, quod saltastis sicut arietes,et colles, sicut agni ovium?
Ps 114:7 A facie Domini contremisce, terra,a facie Dei Iacob,
Ps 114:8 qui convertit petram in stagna aquarumet silicem in fontes aquarum.
Ps 115:1 Non nobis, Domine, non nobis,sed nomini tuo da gloriamsuper misericordia tua et veritate tua.
Ps 115:2 Quare dicent gentes: Ubi est Deus eorum? ".
Ps 115:3 Deus autem noster in caelo;omnia, quaecumque voluit, fecit.
Ps 115:4 Simulacra gentium argentum et aurum,opera manuum hominum.
Ps 115:5 Os habent et non loquentur,oculos habent et non videbunt.
Ps 115:6 Aures habent et non audient,nares habent et non odorabunt.
Ps 115:7 Manus habent et non palpabunt,pedes habent et non ambulabunt;non clamabunt in gutture suo.
Ps 115:8 Similes illis erunt, qui faciunt ea,et omnes, qui confidunt in eis.
Ps 115:9 Domus Israel speravit in Domino:adiutorium eorum et scutum eorum est.
Ps 115:10 Domus Aaron speravit in Domino:adiutorium eorum et scutum eorum est.
Ps 115:11 Qui timent Dominum, speraverunt in Domino:adiutorium eorum et scutum eorum est.
Ps 115:12 Dominus memor fuit nostriet benedicet nobis:benedicet domui Israel,benedicet domui Aaron,
Ps 115:13 benedicet omnibus, qui timent Dominum,pusillis cum maioribus.
Ps 115:14 Adiciat Dominus super vos,super vos et super filios vestros.
Ps 115:15 Benedicti vos a Domino,qui fecit caelum et terram.
Ps 115:16 Caeli, caeli sunt Domino,terram autem dedit filiis hominum.
Ps 115:17 Non mortui laudabunt te, Domine,neque omnes, qui descendunt in silentium,
Ps 115:18 sed nos, qui vivimus, benedicimus Dominoex hoc nunc et usque in saeculum.
Ps 116:1 ALLELUIA.Dilexi, quoniam exaudit Dominusvocem deprecationis meae.
Ps 116:2 Quia inclinavit aurem suam mihi,cum in diebus meis invocabam.
Ps 116:3 Circumdederunt me funes mortis,et angustiae inferni invenerunt me. Tribulationem et dolorem inveni
Ps 116:4 et nomen Domini invocabam: O Domine, libera animam meam ".
Ps 116:5 Misericors Dominus et iustus,et Deus noster miseretur.
Ps 116:6 Custodiens parvulos Dominus;humiliatus sum, et salvum me faciet.
Ps 116:7 Convertere, anima mea, in requiem tuam,quia Dominus benefecit tibi;
Ps 116:8 quia eripuit animam meam de morte,oculos meos a lacrimis,pedes meos a lapsu.
Ps 116:9 Ambulabo coram Dominoin regione vivorum. -
Ps 116:10 Credidi, etiam cum locutus sum: " Ego humiliatus sum nimis ".
Ps 116:11 Ego dixi in trepidatione mea: " Omnis homo mendax ".
Ps 116:12 Quid retribuam Dominopro omnibus, quae retribuit mihi?
Ps 116:13 Calicem salutaris accipiamet nomen Domini invocabo.
Ps 116:14 Vota mea Domino reddamcoram omni populo eius.
Ps 116:15 Pretiosa in conspectu Dominimors sanctorum eius.
Ps 116:16 O Domine, ego servus tuus,ego servus tuus et filius ancillae tuae.Dirupisti vincula mea:
Ps 116:17 tibi sacrificabo hostiam laudiset nomen Domini invocabo.
Ps 116:18 Vota mea Domino reddamcoram omni populo eius
Ps 116:19 in atriis domus Domini,in medio tui, Ierusalem.
Ps 117:1 ALLELUIA.Laudate Dominum, omnes gentes;collaudate eum, omnes populi.
Ps 117:2 Quoniam confirmata est super nos misericordia eius,et veritas Domini manet in aeternum.
Ps 118:1 ALLELUIA.Confitemini Domino, quoniam bonus,quoniam in saeculum misericordia eius.
Ps 118:2 Dicat nunc Israel, quoniam bonus,quoniam in saeculum misericordia eius.
Ps 118:3 Dicat nunc domus Aaron,quoniam in saeculum misericordia eius.
Ps 118:4 Dicant nunc, qui timent Dominum,quoniam in saeculum misericordia eius.
Ps 118:5 De tribulatione invocavi Dominum,et exaudivit me educens in latitudinem Dominus.
Ps 118:6 Dominus mecum,non timebo, quid faciat mihi homo.
Ps 118:7 Dominus mecum adiutor meus,et ego despiciam inimicos meos.
Ps 118:8 Bonum est confugere ad Dominumquam confidere in homine.
Ps 118:9 Bonum est confugere ad Dominumquam confidere in principibus.
Ps 118:10 Omnes gentes circuierunt me,et in nomine Domini excidi eos.
Ps 118:11 Circumdantes circumdederunt me,et in nomine Domini excidi eos.
Ps 118:12 Circumdederunt me sicut apeset exarserunt sicut ignis in spinis,et in nomine Domini excidi eos.
Ps 118:13 Impellentes impulerunt me, ut caderem,et Dominus adiuvit me.
Ps 118:14 Fortitudo mea et laus mea Dominuset factus est mihi in salutem.
Ps 118:15 Vox iubilationis et salutisin tabernaculis iustorum: Dextera Domini fecit virtutem!
Ps 118:16 Dextera Domini exaltata est;dextera Domini fecit virtutem! ".
Ps 118:17 Non moriar, sed vivamet narrabo opera Domini.
Ps 118:18 Castigans castigavit me Dominuset morti non tradidit me.
Ps 118:19 Aperite mihi portas iustitiae;ingressus in eas confitebor Domino.
Ps 118:20 Haec porta Domini;iusti intrabunt in eam. -
Ps 118:21 Confitebor tibi, quoniam exaudisti meet factus es mihi in salutem.
Ps 118:22 Lapidem quem reprobaverunt aedificantes,hic factus est in caput anguli;
Ps 118:23 a Domino factum est istudet est mirabile in oculis nostris.
Ps 118:24 Haec est dies, quam fecit Dominus:exsultemus et laetemur in ea.
Ps 118:25 O Domine, salvum me fac;o Domine, da prosperitatem!
Ps 118:26 Benedictus, qui venit in nomine Domini.Benedicimus vobis de domo Domini.
Ps 118:27 Deus Dominus et illuxit nobis.Instruite sollemnitatem in ramis condensisusque ad cornua altaris.
Ps 118:28 Deus meus es tu, et confitebor tibi,Deus meus, et exaltabo te.
Ps 118:29 Confitemini Domino, quoniam bonus,quoniam in saeculum misericordia eius.
Ps 119:1 ALLELUIA.ALEPH. Beati immaculati in via,qui ambulant in lege Domini.
Ps 119:2 Beati, qui servant testimonia eius,in toto corde exquirunt eum.
Ps 119:3 Non enim operati sunt iniquitatem,in viis eius ambulaverunt.
Ps 119:4 Tu mandastimandata tua custodiri nimis.
Ps 119:5 Utinam dirigantur viae meaead custodiendas iustificationes tuas!
Ps 119:6 Tunc non confundar,cum perspexero in omnibus praeceptis tuis.
Ps 119:7 Confitebor tibi in directione cordis,in eo quod didici iudicia iustitiae tuae.
Ps 119:8 Iustificationes tuas custodiam,non me derelinquas usquequaque.
Ps 119:9 BETH. In quo mundabit adulescentior viam suam?In custodiendo sermones tuos.
Ps 119:10 In toto corde meo exquisivi te;ne errare me facias a praeceptis tuis.
Ps 119:11 In corde meo abscondi eloquia tua,ut non peccem tibi.
Ps 119:12 Benedictus es, Domine;doce me iustificationes tuas.
Ps 119:13 In labiis meisnumeravi omnia iudicia oris tui.
Ps 119:14 In via testimoniorum tuorum delectatus sumsicut in omnibus divitiis.
Ps 119:15 In mandatis tuis exerceboret considerabo vias tuas.
Ps 119:16 In iustificationibus tuis delectabor,non obliviscar sermonem tuum.
Ps 119:17 GHIMEL. Benefac servo tuo, et vivamet custodiam sermonem tuum.
Ps 119:18 Revela oculos meos,et considerabo mirabilia de lege tua.
Ps 119:19 Incola ego sum in terra,non abscondas a me praecepta tua.
Ps 119:20 Defecit anima mea in desiderando iudicia tuain omni tempore.
Ps 119:21 Increpasti superbos;maledicti, qui errant a praeceptis tuis.
Ps 119:22 Aufer a me opprobrium et contemptum,quia testimonia tua servavi.
Ps 119:23 Etsi principes sedent et adversum me loquuntur,servus tamen tuus exercetur in iustificationibus tuis.
Ps 119:24 Nam et testimonia tua delectatio mea,et consilium meum iustificationes tuae.
Ps 119:25 DALETH. Adhaesit pulveri anima mea;vivifica me secundum verbum tuum.
Ps 119:26 Vias meas enuntiavi, et exaudisti me;doce me iustificationes tuas.
Ps 119:27 Viam mandatorum tuorum fac me intellegere,et exercebor in mirabilibus tuis.
Ps 119:28 Lacrimata est anima mea prae maerore;erige me secundum verbum tuum.
Ps 119:29 Viam mendacii averte a meet legem tuam da mihi benigne.
Ps 119:30 Viam veritatis elegi,iudicia tua proposui mihi.
Ps 119:31 Adhaesi testimoniis tuis, Domine;noli me confundere.
Ps 119:32 Viam mandatorum tuorum curram,quia dilatasti cor meum.
Ps 119:33 HE. Legem pone mihi, Domine, viam iustificationum tuarum,et servabo eam semper.
Ps 119:34 Da mihi intellectum, et servabo legem tuamet custodiam illam in toto corde meo.
Ps 119:35 Deduc me in semitam praeceptorum tuorum,quia ipsam volui.
Ps 119:36 Inclina cor meum in testimonia tuaet non in avaritiam.
Ps 119:37 Averte oculos meos, ne videant vanitatem;in via tua vivifica me.
Ps 119:38 Suscita servo tuo eloquium tuum,quod est ad timorem tuum.
Ps 119:39 Amove opprobrium meum, quod suspicatus sum,quia iudicia tua iucunda.
Ps 119:40 Ecce concupivi mandata tua;in iustitia tua vivifica me.
Ps 119:41 VAU. Et veniat super me misericordia tua, Domine,salutare tuum secundum eloquium tuum.
Ps 119:42 Et respondebo exprobrantibus mihi verbum,quia speravi in sermonibus tuis.
Ps 119:43 Et ne auferas de ore meo verbum veritatis usquequaque,quia in iudiciis tuis supersperavi.
Ps 119:44 Et custodiam legem tuam semper,in saeculum et in saeculum saeculi.
Ps 119:45 Et ambulabo in latitudine,quia mandata tua exquisivi.
Ps 119:46 Et loquar de testimoniis tuis in conspectu regumet non confundar.
Ps 119:47 Et delectabor in praeceptis tuis,quae dilexi.
Ps 119:48 Et levabo manus meas ad praecepta tua, quae dilexi;et exercebor in iustificationibus tuis. -
Ps 119:49 ZAIN. Memor esto verbi tui servo tuo,in quo mihi spem dedisti.
Ps 119:50 Hoc me consolatum est in humiliatione mea,quia eloquium tuum vivificavit me.
Ps 119:51 Superbi deriserunt me vehementer;a lege autem tua non declinavi.
Ps 119:52 Memor fui iudiciorum tuorum a saeculo, Domine,et consolatus sum.
Ps 119:53 Indignatio tenuit mepropter peccatores derelinquentes legem tuam.
Ps 119:54 Cantica factae sunt mihi iustificationes tuaein loco peregrinationis meae.
Ps 119:55 Memor fui nocte nominis tui, Domine,et custodiam legem tuam.
Ps 119:56 Hoc factum est mihi,quia mandata tua servavi.
Ps 119:57 HETH. Portio mea Dominus:dixi custodire verba tua.
Ps 119:58 Deprecatus sum faciem tuam in toto corde meo;miserere mei secundum eloquium tuum.
Ps 119:59 Cogitavi vias measet converti pedes meos in testimonia tua.
Ps 119:60 Festinavi et non sum moratus,ut custodiam praecepta tua.
Ps 119:61 Funes peccatorum circumplexi sunt me,et legem tuam non sum oblitus.
Ps 119:62 Media nocte surgebam ad confitendum tibisuper iudicia iustitiae tuae.
Ps 119:63 Particeps ego sum omnium timentium teet custodientium mandata tua.
Ps 119:64 Misericordia tua, Domine, plena est terra;iustificationes tuas doce me.
Ps 119:65 TETH. Bonitatem fecisti cum servo tuo, Domine,secundum verbum tuum.
Ps 119:66 Bonitatem et prudentiam et scientiam doce me,quia praeceptis tuis credidi.
Ps 119:67 Priusquam humiliarer ego erravi;nunc autem eloquium tuum custodiam.
Ps 119:68 Bonus es tu et benefaciens,doce me iustificationes tuas.
Ps 119:69 Excogitaverunt contra me dolosa superbi,ego autem in toto corde meo servabo mandata tua.
Ps 119:70 Incrassatum est sicut adeps cor eorum,ego vero in lege tua delectatus sum.
Ps 119:71 Bonum mihi quia humiliatus sum,ut discam iustificationes tuas.
Ps 119:72 Bonum mihi lex oris tuisuper milia auri et argenti.
Ps 119:73 IOD. Manus tuae fecerunt me et plasmaverunt me;da mihi intellectum, et discam praecepta tua.
Ps 119:74 Qui timent te, videbunt me et laetabuntur,quia in verba tua supersperavi.
Ps 119:75 Cognovi, Domine, quia aequitas iudicia tua,et in veritate humiliasti me.
Ps 119:76 Fiat misericordia tua, ut consoletur me,secundum eloquium tuum servo tuo.
Ps 119:77 Veniant mihi miserationes tuae, et vivam,quia lex tua delectatio mea est.
Ps 119:78 Confundantur superbi, quoniam dolose incurvaverunt me,ego autem exercebor in mandatis tuis.
Ps 119:79 Convertantur mihi timentes te,et qui noverunt testimonia tua.
Ps 119:80 Fiat cor meum immaculatum in iustificationibus tuis,ut non confundar.
Ps 119:81 CAPH. Defecit in salutare tuum anima mea,et in verbum tuum supersperavi.
Ps 119:82 Defecerunt oculi mei in eloquium tuum,dicentes: " Quando consolaberis me? ".
Ps 119:83 Quia factus sum sicut uter in fumo;iustificationes tuas non sum oblitus.
Ps 119:84 Quot sunt dies servi tui?Quando facies de persequentibus me iudicium?
Ps 119:85 Foderunt mihi foveas superbi,qui non sunt secundum legem tuam.
Ps 119:86 Omnia praecepta tua veritas;dolose persecuti sunt me; adiuva me.
Ps 119:87 Paulo minus consummaverunt me in terra,ego autem non dereliqui mandata tua.
Ps 119:88 Secundum misericordiam tuam vivifica me,et custodiam testimonia oris tui. -
Ps 119:89 LAMED. In aeternum, Domine,verbum tuum constitutum est in caelo.
Ps 119:90 In generationem et generationem veritas tua;firmasti terram, et permanet.
Ps 119:91 Secundum iudicia tua permanent hodie,quoniam omnia serviunt tibi.
Ps 119:92 Nisi quod lex tua delectatio mea est,tunc forte periissem in humilia tione mea.
Ps 119:93 In aeternum non obliviscar man data tua,quia in ipsis vivificasti me.
Ps 119:94 Tuus sum ego: salvum me fac,quoniam mandata tua exqui sivi.
Ps 119:95 Me exspectaverunt peccatores, ut perderent me;testimonia tua intellexi.
Ps 119:96 Omni consummationi vidi finem,latum praeceptum tuum nimis.
Ps 119:97 MEM. Quomodo dilexi legem tuam, Domine;tota die meditatio mea est.
Ps 119:98 Super inimicos meos sapientem me fecit praeceptum tuum,quia in aeternum mihi est.
Ps 119:99 Super omnes docentes me prudens factus sum,quia testimonia tua meditatio mea est.
Ps 119:100 Super senes intellexi,quia mandata tua servavi.
Ps 119:101 Ab omni via mala prohibui pedes meos,ut custodiam verba tua.
Ps 119:102 A iudiciis tuis non declinavi,quia tu legem posuisti mihi.
Ps 119:103 Quam dulcia faucibus meis eloquia tua,super mel ori meo.
Ps 119:104 A mandatis tuis intellexi;propterea odivi omnem viam mendacii.
Ps 119:105 NUN. Lucerna pedibus meis verbum tuumet lumen semitis meis.
Ps 119:106 Iuravi et statuicustodire iudicia iustitiae tuae.
Ps 119:107 Humiliatus sum usquequaque, Domine;vivifica me secundum verbum tuum.
Ps 119:108 Voluntaria oris mei beneplacita sint, Domine,et iudicia tua doce me.
Ps 119:109 Anima mea in manibus meis semper,et legem tuam non sum oblitus.
Ps 119:110 Posuerunt peccatores laqueum mihi,et de mandatis tuis non erravi.
Ps 119:111 Hereditas mea testimonia tua in aeternum,quia exsultatio cordis mei sunt.
Ps 119:112 Inclinavi cor meum ad faciendas iustificationes tuasin aeternum, in finem.
Ps 119:113 SAMECH. Duplices corde odio habuiet legem tuam dilexi.
Ps 119:114 Tegmen et scutum meum es tu,et in verbum tuum supersperavi.
Ps 119:115 Declinate a me, maligni,et servabo praecepta Dei mei.
Ps 119:116 Suscipe me secundum eloquium tuum, et vivam;et non confundas me ab exspectatione mea.
Ps 119:117 Sustenta me, et salvus eroet delectabor in iustificationibus tuis semper.
Ps 119:118 Sprevisti omnes discedentes a iustificationibus tuis,quia mendacium cogitatio eorum.
Ps 119:119 Quasi scoriam delesti omnes peccatores terrae;ideo dilexi testimonia tua.
Ps 119:120 Horruit a timore tuo caro mea;a iudiciis enim tuis timui.
Ps 119:121 AIN. Feci iudicium et iustitiam;non tradas me calumniantibus me.
Ps 119:122 Sponde pro servo tuo in bonum;non calumnientur me superbi.
Ps 119:123 Oculi mei defecerunt in desiderio salutaris tuiet eloquii iustitiae tuae.
Ps 119:124 Fac cum servo tuo secundum misericordiam tuamet iustificationes tuas doce me.
Ps 119:125 Servus tuus sum ego;da mihi intellectum, ut sciam testimonia tua.
Ps 119:126 Tempus faciendi Domino;dissipaverunt legem tuam.
Ps 119:127 Ideo dilexi praecepta tuasuper aurum et obryzum.
Ps 119:128 Propterea ad omnia mandata tua dirigebar,omnem viam mendacii odio habui. -
Ps 119:129 PHE. Mirabilia testimonia tua,ideo servavit ea anima mea.
Ps 119:130 Declaratio sermonum tuorum illuminatet intellectum dat parvulis.
Ps 119:131 Os meum aperui et attraxi spiritum,quia praecepta tua desiderabam.
Ps 119:132 Convertere in me et miserere meisecundum iudicium tuum cum diligentibus nomen tuum.
Ps 119:133 Gressus meos dirige secundum eloquium tuum,et non dominetur mei omnis iniquitas.
Ps 119:134 Redime me a calumniis hominum,ut custodiam mandata tua.
Ps 119:135 Faciem tuam illumina super servum tuumet doce me iustificationes tuas.
Ps 119:136 Rivulos aquarum deduxerunt oculi mei,quia non custodierunt legem tuam.
Ps 119:137 SADE. Iustus es, Domine,et rectum iudicium tuum.
Ps 119:138 Mandasti in iustitia testimonia tuaet in veritate nimis.
Ps 119:139 Consumpsit me zelus meus,quia obliti sunt verba tua inimici mei.
Ps 119:140 Ignitum eloquium tuum vehementer,et servus tuus dilexit illud.
Ps 119:141 Adulescentulus sum ego et contemptus;mandata tua non sum oblitus.
Ps 119:142 Iustitia tua iustitia in aeternum,et lex tua veritas.
Ps 119:143 Tribulatio et angustia invenerunt me;praecepta tua delectatio mea est.
Ps 119:144 Iustitia testimonia tua in aeternum;intellectum da mihi, et vivam.
Ps 119:145 COPH. Clamavi in toto corde, exaudi me, Domine;iustificationes tuas servabo.
Ps 119:146 Clamavi ad te, salvum me fac,ut custodiam testimonia tua.
Ps 119:147 Praeveni diluculo et clamavi,in verba tua supersperavi.
Ps 119:148 Praevenerunt oculi mei vigilias,ut meditarer eloquia tua.
Ps 119:149 Vocem meam audi secundum misericordiam tuam, Domine,secundum iudicium tuum vivifica me.
Ps 119:150 Appropinquaverunt persequentes me in malitia,a lege autem tua longe facti sunt.
Ps 119:151 Prope es tu, Domine,et omnia praecepta tua veritas.
Ps 119:152 Ab initio cognovi de testimoniis tuis,quia in aeternum fundasti ea.
Ps 119:153 RES. Vide humiliationem meam et eripe me,quia legem tuam non sum oblitus.
Ps 119:154 Iudica causam meam et redime me;propter eloquium tuum vivifica me.
Ps 119:155 Longe a peccatoribus salus,quia iustificationes tuas non exquisierunt.
Ps 119:156 Misericordiae tuae multae, Domine;secundum iudicia tua vivifica me.
Ps 119:157 Multi, qui persequuntur me et tribulant me;a testimoniis tuis non declinavi.
Ps 119:158 Vidi praevaricantes, et taeduit me,quia eloquia tua non custodierunt.
Ps 119:159 Vide quoniam mandata tua dilexi, Domine;secundum misericordiam tuam vivifica me.
Ps 119:160 Principium verborum tuorum veritas,in aeternum omnia iudicia iustitiae tuae.
Ps 119:161 SIN. Principes persecuti sunt me gratis,et a verbis tuis formidavit cor meum.
Ps 119:162 Laetabor ego super eloquia tua,sicut qui invenit spolia multa.
Ps 119:163 Mendacium odio habui et abominatus sum;legem autem tuam dilexi.
Ps 119:164 Septies in die laudem dixi tibisuper iudicia iustitiae tuae.
Ps 119:165 Pax multa diligentibus legem tuam, et non est illis scandalum.
Ps 119:166 Exspectabam salutare tuum, Domine,et praecepta tua feci.
Ps 119:167 Custodivit anima mea testimonia tua,et dilexi ea vehementer.
Ps 119:168 Servavi mandata tua et testimonia tua,quia omnes viae meae in conspectu tuo.
Ps 119:169 TAU. Appropinquet deprecatio mea in conspectu tuo, Domine;iuxta verbum tuum da mihi intellectum.
Ps 119:170 Intret postulatio mea in conspectu tuo;secundum eloquium tuum libera me.
Ps 119:171 Eructabunt labia mea hymnum,cum docueris me iustificationes tuas.
Ps 119:172 Cantet lingua mea eloquium tuum,quia omnia praecepta tua iustitia.
Ps 119:173 Fiat manus tua, ut adiuvet me,quoniam mandata tua elegi.
Ps 119:174 Concupivi salutare tuum, Domine,et lex tua delectatio mea est.
Ps 119:175 Vivet anima mea et laudabit te,et iudicia tua adiuvabunt me.
Ps 119:176 Erravi sicut ovis, quae periit;quaere servum tuum, quia praecepta tua non sum oblitus.
Ps 120:1 Canticum ascensionum.Ad Dominum, cum tribularer, clamavi,et exaudivit me.
Ps 120:2 Domine, libera animam meam a labiis mendacii,a lingua dolosa.
Ps 120:3 Quid detur tibi aut quid apponatur tibi,lingua dolosa?
Ps 120:4 Sagittae potentis acutaecum carbonibus iuniperorum.
Ps 120:5 Heu mihi, quia peregrinatus sum in Mosoch,habitavi ad tabernacula Cedar!
Ps 120:6 Multum incola fuit anima meacum his, qui oderunt pacem.
Ps 120:7 Ego eram pacificus;cum loquebar, illi impugnabant me.
Ps 121:1 Canticum ascensionum.Levabo oculos meos in montes:unde veniet auxilium mihi?
Ps 121:2 Auxilium meum a Domino,qui fecit caelum et terram.
Ps 121:3 Non dabit in commotionem pedem tuumneque dormitabit, qui custodit te.
Ps 121:4 Ecce non dormitabit neque dormiet,qui custodit Israel.
Ps 121:5 Dominus custodit te,Dominus umbraculum tuumad manum dexteram tuam.
Ps 121:6 Per diem sol non percutiet te,neque luna per noctem.
Ps 121:7 Dominus custodiet te ab omni malo;custodiet animam tuam Dominus.
Ps 121:8 Dominus custodiet introitum tuum et exitum tuumex hoc nunc et usque in saeculum.
Ps 122:1 Canticum ascensionum. David.Laetatus sum in eo, quod dixerunt mihi: In domum Domini ibimus ".
Ps 122:2 Stantes iam sunt pedes nostriin portis tuis, Ierusalem.
Ps 122:3 Ierusalem, quae aedificata est ut civitas,sibi compacta in idipsum.
Ps 122:4 Illuc enim ascenderunt tribus, tribus Domini,testimonium Israel, ad confitendum nomini Domini.
Ps 122:5 Quia illic sederunt sedes ad iudicium,sedes domus David.
Ps 122:6 Rogate, quae ad pacem sunt Ierusalem: Securi sint diligentes te!
Ps 122:7 Fiat pax in muris tuis,et securitas in turribus tuis! ".
Ps 122:8 Propter fratres meos et proximos meosloquar: " Pax in te! ".
Ps 122:9 Propter domum Domini Dei nostriexquiram bona tibi.
Ps 123:1 Canticum ascensionum.Ad te levavi oculos meos,qui habitas in caelis.
Ps 123:2 Ecce sicut oculi servorum ad manus dominorum suorum,sicut oculi ancillae ad manus dominae suae,ita oculi nostri ad Dominum Deum nostrum,donec misereatur nostri.
Ps 123:3 Miserere nostri, Domine, miserere nostri,quia multum repleti sumus despectione;
Ps 123:4 quia multum repleta est anima nostraderisione abundantium et despectione superborum.
Ps 124:1 Canticum ascensionum. David.Nisi quia Dominus erat in nobis,dicat nunc Israel,
Ps 124:2 nisi quia Dominus erat in nobis,cum exsurgerent homines in nos:
Ps 124:3 forte vivos deglutissent nos,cum irasceretur furor eorum in nos.
Ps 124:4 Forsitan aqua absorbuisset nos,torrens pertransisset animam nostram;
Ps 124:5 forsitan pertransissent animam nostramaquae intumescentes.
Ps 124:6 Benedictus Dominus,qui non dedit nos in direptionem dentibus eorum.
Ps 124:7 Anima nostra sicut passer erepta estde laqueo venantium:laqueus contritus est,et nos erepti sumus.
Ps 124:8 Adiutorium nostrum in nomine Domini,qui fecit caelum et terram.
Ps 125:1 Canticum ascensionum.Qui confidunt in Domino, sicut mons Sion:non commovebitur, in aeternum manet.
Ps 125:2 Ierusalem, montes in circuitu eius,et Dominus in circuitu populi suiex hoc nunc et usque in saeculum.
Ps 125:3 Quia non requiescet virga iniquitatis super sortem iustorum,ut non extendant iusti ad iniquitatem manus suas.
Ps 125:4 Benefac, Domine, boniset rectis corde.
Ps 125:5 Declinantes autem per vias pravasadducet Dominus cum operantibus iniquitatem.Pax super Israel!
Ps 126:1 Canticum ascensionum.In convertendo Dominus captivitatem Sion,facti sumus quasi somniantes.
Ps 126:2 Tunc repletum est gaudio os nostrum,et lingua nostra exsultatione.Tunc dicebant inter gentes: Magnificavit Dominus facere cum eis ".
Ps 126:3 Magnificavit Dominus facere nobiscum;facti sumus laetantes.
Ps 126:4 Converte, Domine, captivitatem nostram,sicut torrentes in austro.
Ps 126:5 Qui seminant in lacrimis,in exsultatione metent.
Ps 126:6 Euntes ibant et flebantsemen spargendum portantes;venientes autem venient in exsultationeportantes manipulos suos.
Ps 127:1 Canticum ascensionum. Salomonis.Nisi Dominus aedificaverit domum,in vanum laborant, qui aedificant eam.Nisi Dominus custodierit civitatem,frustra vigilat, qui custodit eam.
Ps 127:2 Vanum est vobis ante lucem surgere et sero quiescere,qui manducatis panem laboris,quia dabit dilectis suis somnum.
Ps 127:3 Ecce hereditas Domini filii,merces fructus ventris.
Ps 127:4 Sicut sagittae in manu potentis,ita filii iuventutis.
Ps 127:5 Beatus vir, qui implevit pharetram suam ex ipsis:non confundetur, cum loquetur inimicis suis in porta.
Ps 128:1 Canticum ascensionum.Beatus omnis, qui timet Dominum,qui ambulat in viis eius.
Ps 128:2 Labores manuum tuarum manducabis,beatus es, et bene tibi erit.
Ps 128:3 Uxor tua sicut vitis fructiferain lateribus domus tuae;filii tui sicut novellae olivarumin circuitu mensae tuae.
Ps 128:4 Ecce sic benedicetur homo,qui timet Dominum.
Ps 128:5 Benedicat tibi Dominus ex Sion,et videas bona Ierusalemomnibus diebus vitae tuae;
Ps 128:6 et videas filios filiorum tuorum.Pax super Israel!
Ps 129:1 Canticum ascensionum.Saepe expugnaverunt me a iuventute mea,dicat nunc Israel,
Ps 129:2 saepe expugnaverunt me a iuventute mea,etenim non potuerunt adversum me.
Ps 129:3 Supra dorsum meum araverunt aratores,prolongaverunt sulcos suos.
Ps 129:4 Dominus autem iustusconcidit cervices peccatorum.
Ps 129:5 Confundantur et convertantur retrorsumomnes, qui oderunt Sion.
Ps 129:6 Fiant sicut fenum tectorum,quod, priusquam evellatur, exaruit;
Ps 129:7 de quo non implevit manum suam, qui metit,et sinum suum, qui manipulos colligit.
Ps 129:8 Et non dixerunt, qui praeteribant: Benedictio Domini super vos,benedicimus vobis in nomine Domini ".
Ps 130:1 Canticum ascensionum.De profundis clamavi ad te, Domine;
Ps 130:2 Domine, exaudi vocem meam.Fiant aures tuae intendentesin vocem deprecationis meae.
Ps 130:3 Si iniquitates observaveris, Domine,Domine, quis sustinebit?
Ps 130:4 Quia apud te propitiatio est,ut timeamus te.
Ps 130:5 Sustinui te, Domine,sustinuit anima mea in verbo eius;speravit
Ps 130:6 anima mea in Dominomagis quam custodes auroram.Magis quam custodes auroram
Ps 130:7 speret Israel in Domino,quia apud Dominum misericordia,et copiosa apud eum redemptio.
Ps 130:8 Et ipse redimet Israelex omnibus iniquitatibus eius.
Ps 131:1 Canticum ascensionum. David.Domine, non est exaltatum cor meum,neque elati sunt oculi mei,neque ambulavi in magnisneque in mirabilibus super me.
Ps 131:2 Vere pacatam et quietamfeci animam meam;sicut ablactatus in sinu matris suae,sicut ablactatus, ita in me est anima mea.
Ps 131:3 Speret Israel in Dominoex hoc nunc et usque in saeculum.
Ps 132:1 Canticum ascensionum.Memento, Domine, Davidet omnis mansuetudinis eius,
Ps 132:2 quia iuravit Domino,votum vovit Potenti Iacob:
Ps 132:3 " Non introibo in tabernaculum domus meae,non ascendam in lectum strati mei,
Ps 132:4 non dabo somnum oculis meiset palpebris meis dormitationem,
Ps 132:5 donec inveniam locum Domino,tabernaculum Potenti Iacob ".
Ps 132:6 Ecce audivimus eam esse in Ephratha,invenimus eam in campis Iaar.
Ps 132:7 Ingrediamur in tabernaculum eius,adoremus ad scabellum pedum eius. -
Ps 132:8 Surge, Domine, in requiem tuam,tu et arca fortitudinis tuae.
Ps 132:9 Sacerdotes tui induantur iustitiam,et sancti tui exsultent.
Ps 132:10 Propter David servum tuumnon avertas faciem christi tui.
Ps 132:11 Iuravit Dominus David veritatemet non recedet ab ea: De fructu ventris tuiponam super sedem tuam.
Ps 132:12 Si custodierint filii tui testamentum meumet testimonia mea, quae docebo eos,filii eorum usque in saeculumsedebunt super sedem tuam ".
Ps 132:13 Quoniam elegit Dominus Sion,desideravit eam in habitationem sibi:
Ps 132:14 " Haec requies mea in saeculum saeculi;hic habitabo, quoniam desideravi eam.
Ps 132:15 Cibaria eius benedicens benedicam,pauperes eius saturabo panibus.
Ps 132:16 Sacerdotes eius induam salutari,et sancti eius exsultatione exsultabunt.
Ps 132:17 Illic germinare faciam cornu David,parabo lucernam christo meo.
Ps 132:18 Inimicos eius induam confusione,super ipsum autem efflorebit diadema eius ".
Ps 133:1 Canticum ascensionum. David.Ecce quam bonum et quam iucundumhabitare fratres in unum:
Ps 133:2 sicut unguentum optimum in capite,quod descendit in barbam, barbam Aaron,quod descendit in oram vestimenti eius;
Ps 133:3 sicut ros Hermon, qui descendit in montes Sion,quoniam illic mandavit Dominus benedictionem,vitam usque in saeculum.
Ps 134:1 Canticum ascensionum.Ecce benedicite Dominum,omnes servi Domini,qui statis in domo Domini per noctes.
Ps 134:2 Extollite manus vestras ad sanctuariumet benedicite Dominum.
Ps 134:3 Benedicat te Dominus ex Sion,qui fecit caelum et terram.
Ps 135:1 ALLELUIA.Laudate nomen Domini,laudate, servi Domini,
Ps 135:2 qui statis in domo Domini,in atriis domus Dei nostri.
Ps 135:3 Laudate Dominum, quia bonus Dominus;psallite nomini eius, quoniam suave.
Ps 135:4 Quoniam Iacob elegit sibi Dominus,Israel in peculium sibi.
Ps 135:5 Quia ego cognovi quod magnus est Dominus,et Deus noster prae omnibus diis.
Ps 135:6 Omnia, quaecumque voluit,Dominus fecit in caelo et in terra,in mari et in omnibus abyssis.
Ps 135:7 Adducens nubes ab extremo terrae,fulgura in pluviam facit,producit ventos de thesauris suis.
Ps 135:8 Qui percussit primogenita Aegyptiab homine usque ad pecus.
Ps 135:9 Misit signa et prodigia in medio tui, Aegypte,in pharaonem et in omnes servos eius.
Ps 135:10 Qui percussit gentes multaset occidit reges fortes:
Ps 135:11 Sehon regem Amorraeorumet Og regem Basanet omnia regna Chanaan.
Ps 135:12 Et dedit terram eorum hereditatem,hereditatem Israel populo suo.
Ps 135:13 Domine, nomen tuum in aeternum;Domine, memoriale tuum in generationem et generationem.
Ps 135:14 Quia iudicabit Dominus populum suumet servorum suorum miserebitur.
Ps 135:15 Simulacra gentium argentum et aurum,opera manuum hominum.
Ps 135:16 Os habent et non loquentur,oculos habent et non videbunt.
Ps 135:17 Aures habent et non audient;neque enim est spiritus in ore ipsorum.
Ps 135:18 Similes illis erunt, qui faciunt ea,et omnes, qui confidunt in eis.
Ps 135:19 Domus Israel, benedicite Domino;domus Aaron, benedicite Domino;
Ps 135:20 domus Levi, benedicite Domino;qui timetis Dominum, benedicite Domino.
Ps 135:21 Benedictus Dominus ex Sion,qui habitat in Ierusalem. ALLELUIA.
Ps 136:1 ALLELUIA.Confitemini Domino, quoniam bonus,quoniam in aeternum misericordia eius.
Ps 136:2 Confitemini Deo deorum,quoniam in aeternum misericordia eius.
Ps 136:3 Confitemini Domino dominorum,quoniam in aeternum misericordia eius.
Ps 136:4 Qui facit mirabilia magna solus,quoniam in aeternum misericordia eius.
Ps 136:5 Qui fecit caelos in intellectu,quoniam in aeternum misericordia eius.
Ps 136:6 Qui expandit terram super aquas,quoniam in aeternum misericordia eius.
Ps 136:7 Qui fecit luminaria magna,quoniam in aeternum misericordia eius:
Ps 136:8 solem, ut praeesset diei,quoniam in aeternum misericordia eius;
Ps 136:9 lunam et stellas, ut praeessent nocti, quoniam in aeternum misericordia eius.
Ps 136:10 Qui percussit Aegyptum in primogenitis eorum,quoniam in aeternum misericordia eius.
Ps 136:11 Qui eduxit Israel de medio eorum,quoniam in aeternum misericordia eius,
Ps 136:12 in manu potenti et brachio extento,quoniam in aeternum misericordia eius.
Ps 136:13 Qui divisit mare Rubrum in divisiones,quoniam in aeternum misericordia eius.
Ps 136:14 Et traduxit Israel per medium eius,quoniam in aeternum misericordia eius.
Ps 136:15 Et excussit pharaonem et virtutem eius in mari Rubro,quoniam in aeternum misericordia eius.
Ps 136:16 Qui traduxit populum suum per desertum,quoniam in aeternum misericordia eius.
Ps 136:17 Qui percussit reges magnos,quoniam in aeternum misericordia eius;
Ps 136:18 et occidit reges potentes,quoniam in aeternum misericordia eius:
Ps 136:19 Sehon regem Amorraeorum,quoniam in aeternum misericordia eius;
Ps 136:20 et Og regem Basan,quoniam in aeternum misericordia eius.
Ps 136:21 Et dedit terram eorum hereditatem,quoniam in aeternum misericordia eius,
Ps 136:22 hereditatem Israel servo suo,quoniam in aeternum misericordia eius.
Ps 136:23 Qui in humilitate nostra memor fuit nostri,quoniam in aeternum misericordia eius;
Ps 136:24 et redemit nos ab inimicis nostris,quoniam in aeternum misericordia eius.
Ps 136:25 Qui dat escam omni carni,quoniam ìn aeternum misericordia eius.
Ps 136:26 Confitemini Deo caeli,quoniam in aeternum misericordia eius.
Ps 137:1 Super flumina Babylonis,illic sedimus et flevimus,cum recordaremur Sion.
Ps 137:2 In salicibus in medio eiussuspendimus citharas nostras.
Ps 137:3 Quia illic rogaverunt nos,qui captivos duxerunt nos,verba cantionum,et, qui affligebant nos, laetitiam: Cantate nobis de canticis Sion ".
Ps 137:4 Quomodo cantabimus canticum Dominiin terra aliena?
Ps 137:5 Si oblitus fuero tui, Ierusalem,oblivioni detur dextera mea;
Ps 137:6 adhaereat lingua mea faucibus meis,si non meminero tui,si non praeposuero Ierusalemin capite laetitiae meae.
Ps 137:7 Memor esto, Domine, adversus filios Edomdiei Ierusalem;qui dicebant: " Exinanite, exinaniteusque ad fundamentum in ea ".
Ps 137:8 Filia Babylonis devastans,beatus, qui retribuet tibi retributionem tuam,quam retribuisti nobis;
Ps 137:9 beatus, qui tenebitet allidet parvulos tuos ad petram.
Ps 138:1 David.Confitebor tibi, Domine, in toto corde meo,quoniam audisti verba oris mei.In conspectu angelorum psallam tibi,
Ps 138:2 adorabo ad templum sanctum tuum;et confitebor nomini tuopropter misericordiam tuam et veritatem tuam,quoniam magnificasti super omne nomen eloquium tuum.
Ps 138:3 In quacumque die invocavero te, exaudi me;multiplicabis in anima mea virtutem.
Ps 138:4 Confitebuntur tibi, Domine, omnes reges terrae,quia audierunt eloquia oris tui.
Ps 138:5 Et cantabunt vias Domini,quoniam magna est gloria Domini;
Ps 138:6 quoniam excelsus Dominus et humilem respicitet superbum a longe cognoscit.
Ps 138:7 Si ambulavero in medio tribulationis, vivificabis me;et contra iram inimicorum meorum extendes manum tuam,et salvum me faciet dextera tua.
Ps 138:8 Dominus perficiet pro me;Domine, misericordia tua in saeculum:opera manuum tuarum ne despicias.
Ps 139:1 Magistro chori. David. PSALMUS.Domine, scrutatus es et cognovisti me,
Ps 139:2 tu cognovisti sessionem meam et resurrectionem meam.Intellexisti cogitationes meas de longe,
Ps 139:3 semitam meam et accubitum meum investigasti.Et omnes vias meas perspexisti,
Ps 139:4 quia nondum est sermo in lingua mea,et ecce, Domine, tu novisti omnia.
Ps 139:5 A tergo et a fronte coartasti meet posuisti super me manum tuam.
Ps 139:6 Mirabilis nimis facta est scientia tua super me,sublimis, et non attingam eam.
Ps 139:7 Quo ibo a spiritu tuoet quo a facie tua fugiam?
Ps 139:8 Si ascendero in caelum, tu illic es;si descendero in infernum, ades.
Ps 139:9 Si sumpsero pennas auroraeet habitavero in extremis maris,
Ps 139:10 etiam illuc manus tua deducet me,et tenebit me dextera tua.
Ps 139:11 Si dixero: " Forsitan tenebrae compriment me,et nox illuminatio erit circa me ",
Ps 139:12 etiam tenebrae non obscurabuntur a te,et nox sicut dies illuminabiturC sicut tenebrae eius ita et lumen eius -.
Ps 139:13 Quia tu formasti renes meos,contexuisti me in utero matris meae.
Ps 139:14 Confitebor tibi, quia mirabiliter plasmatus sum;mirabilia opera tua,et anima mea cognoscit nimis.
Ps 139:15 Non sunt abscondita ossa mea a te,cum factus sum in occulto,contextus in inferioribus terrae.
Ps 139:16 Imperfectum adhuc me viderunt oculi tui,et in libro tuo scripti erant omnes dies:ficti erant, et nondum erat unus ex eis.
Ps 139:17 Mihi autem nimis pretiosae cogitationes tuae, Deus;nimis gravis summa earum.
Ps 139:18 Si dinumerabo eas, super arenam multiplicabuntur;si ad finem pervenerim, adhuc sum tecum.
Ps 139:19 Utinam occidas, Deus, peccatores;viri sanguinum, declinate a me.
Ps 139:20 Qui loquuntur contra te maligne:exaltantur in vanum contra te.
Ps 139:21 Nonne, qui oderunt te, Domine, oderamet insurgentes in te abhorrebam?
Ps 139:22 Perfecto odio oderam illos,et inimici facti sunt mihi.
Ps 139:23 Scrutare me, Deus, et scito cor meum;proba me et cognosce semitas meas
Ps 139:24 et vide, si via vanitatis in me est,et deduc me in via aeterna.
Ps 140:1 Magistro chori. PSALMUS. David.
Ps 140:2 Eripe me, Domine, ab homine malo, a viro violentiae serva me.
Ps 140:3 Qui cogitaverunt mala in corde,tota die constituebant proelia.
Ps 140:4 Acuerunt linguas suas sicut serpentis, venenum aspidum sub labiis eorum.
Ps 140:5 Custodi me, Domine, de manu peccatoriset a viro violentiae serva me,qui cogitaverunt supplantare gressus meos.
Ps 140:6 Absconderunt superbi laqueum mihiet funes extenderunt in rete,iuxta iter offendicula posuerunt mihi.
Ps 140:7 Dixi Domino: " Deus meus es tu;auribus percipe, Domine, vocem deprecationis meae ".
Ps 140:8 Domine, Domine, virtus salutis meae,obumbrasti caput meum in die belli.
Ps 140:9 Ne concedas, Domine, desideria impii;consilia eius ne perficias.
Ps 140:10 Exaltant caput, qui circumdant me;malitia labiorum ipsorum operiat eos.
Ps 140:11 Cadant super eos carbones ignis,in foveas deicias eos, et non exsurgant.
Ps 140:12 Vir linguosus non firmabitur in terra,virum violentiae mala capient in interitu.
Ps 140:13 Cognovi quia faciet Dominus iudicium inopiset vindictam pauperum.
Ps 140:14 Verumtamen iusti confitebuntur nomini tuo,et habitabunt recti in conspectu tuo.
Ps 141:1 PSALMUS. David.Domine, clamavi ad te, ad me festina;intende voci meae, cum clamo ad te.
Ps 141:2 Dirigatur oratio mea sicut incensum in conspectu tuo,elevatio manuum mearum ut sacrificium vespertinum. -
Ps 141:3 Pone, Domine, custodiam ori meoet vigiliam ad ostium labiorum meorum.
Ps 141:4 Non declines cor meum in verbum malitiaead machinandas machinationes in impietatecum hominibus operantibus iniquitatem;et non comedam ex deliciis eorum.
Ps 141:5 Percutiat me iustus in misericordia et increpet me;oleum autem peccatoris non impinguet caput meum,quoniam adhuc et oratio mea in malitiis eorum.
Ps 141:6 Deiecti in manus duras iudicum eorum,audient verba mea, quoniam suavia erant.
Ps 141:7 Sicut frusta dolantis et dirumpentis in terra,dissipata sunt ossa eorum ad fauces inferni.
Ps 141:8 Quia ad te, Domine, Domine, oculi mei;ad te confugi, non effundas animam meam.
Ps 141:9 Custodi me a laqueo, quem statuerunt mihi,et a scandalis operantium iniquitatem.
Ps 141:10 Cadent in retiacula sua peccatores simul,ego autem ultra pertranseam.
Ps 142:1 Maskil. David, cum esset in caverna. Precatio.
Ps 142:2 Voce mea ad Dominum clamo,voce mea ad Dominum deprecor;
Ps 142:3 effundo in conspectu eius lamentationem meam,et tribulationem meam ante ipsum pronuntio.
Ps 142:4 Cum deficit in me spiritus meus,tu nosti semitas meas.In via, qua ambulabam,absconderunt laqueum mihi.
Ps 142:5 Considerabam ad dexteram et videbam,et non erat qui cognosceret me.Periit fuga a me,et non est qui requirat animam meam. -
Ps 142:6 Clamavi ad te, Domine;dixi: " Tu es refugium meum,portio mea in terra viventium.
Ps 142:7 Intende ad deprecationem meam,quia humiliatus sum nimis.Libera me a persequentibus me,quia confortati sunt super me.
Ps 142:8 Educ de custodia animam meamad confitendum nomini tuo;me circumdabunt iusti,cum retribueris mihi ".
Ps 143:1 PSALMUS. David.Domine, exaudi orationem meam, auribus percipe obsecrationem meam in veritate tua;exaudi me in tua iustitia.
Ps 143:2 Et non intres in iudicium cum servo tuo,quia non iustificabitur in conspectu tuo omnis vivens.
Ps 143:3 Quia persecutus est inimicus animam meam,contrivit in terra vitam meam,collocavit me in obscuris sicut mortuos a saeculo.
Ps 143:4 Et anxiatus est in me spiritus meus,in medio mei obriguit cor meum.
Ps 143:5 Memor fui dierum antiquorum,meditatus sum in omnibus operibus tuis,in factis manuum tuarum recogitabam.
Ps 143:6 Expandi manus meas ad te,anima mea sicut terra sine aqua tibi.
Ps 143:7 Velociter exaudi me, Domine;defecit spiritus meus.Non abscondas faciem tuam a me,ne similis fiam descendentibus in lacum.
Ps 143:8 Auditam fac mihi mane misericordiam tuam,quia in te speravi.Notam fac mihi viam, in qua ambulem,quia ad te levavi animam meam.
Ps 143:9 Eripe me de inimicis meis,Domine, ad te confugi.
Ps 143:10 Doce me facere voluntatem tuam,quia Deus meus es tu.Spiritus tuus bonus deducet me in terram rectam;
Ps 143:11 propter nomen tuum, Domine, vivificabis me.In iustitia tua educes de tribulatione animam meam
Ps 143:12 et in misericordia tua disperdes inimicos meos;et perdes omnes, qui tribulant animam meam,quoniam ego servus tuus sum.
Ps 144:1 David.Benedictus Dominus, adiutor meus,qui docet manus meas ad proeliumet digitos meos ad bellum.
Ps 144:2 Misericordia mea et fortitudo mea,refugium meum et liberator meus;scutum meum, et in ipso speravi,qui subdit populum meum sub me.
Ps 144:3 Domine, quid est homo, quod agnoscis eum,aut filius hominis, quod reputas eum?
Ps 144:4 Homo vanitati similis factus est,dies eius sicut umbra praeteriens.
Ps 144:5 Domine, inclina caelos tuos et descende;tange montes, et fumigabunt.
Ps 144:6 Fulgura coruscationem et dissipa eos;emitte sagittas tuas et conturba eos.
Ps 144:7 Emitte manum tuam de alto;eripe me et libera me de aquis multis,de manu filiorum alienigenarum,
Ps 144:8 quorum os locutum est vanitatem,et dextera eorum dextera mendacii.
Ps 144:9 Deus, canticum novum cantabo tibi,in psalterio decachordo psallam tibi,
Ps 144:10 qui das salutem regibus,qui redimis David servum tuum de gladio maligno.
Ps 144:11 Eripe me et libera mede manu filiorum alienigenarum,quorum os locutum est vanitatem,et dextera eorum dextera mendacii.
Ps 144:12 Filii nostri sicut novellae crescentesin iuventute sua;filiae nostrae sicut columnae angulares,sculptae ut structura templi.
Ps 144:13 Promptuaria nostra plena,redundantia omnibus bonis;oves nostrae in milibusinnumerabiles in campis nostris,
Ps 144:14 boves nostrae crassae.Non est ruina maceriae neque egressusneque clamor in plateis nostris.
Ps 144:15 Beatus populus, cui haec sunt;beatus populus, cui Dominus est Deus.
Ps 145:1 Laudes. David.ALEPH. Exaltabo te, Deus meus, rex,et benedicam nomini tuoin saeculum et in saeculum saeculi.
Ps 145:2 BETH. Per singulos dies benedicam tibiet laudabo nomen tuumin saeculum et in saeculum saeculi.
Ps 145:3 GHIMEL. Magnus Dominus et laudabilis nimis,et magnitudinis eius non est investigatio.
Ps 145:4 DALETH. Generatio generationi laudabit opera tua,et potentiam tuam pronuntiabunt.
Ps 145:5 HE. Magnificentiam gloriae maiestatis tuae loquenturet mirabilia tua enarrabunt.
Ps 145:6 VAU. Et virtutem terribilium tuorum dicentet magnitudinem tuam narrabunt.
Ps 145:7 ZAIN. Memoriam abundantiae suavitatis tuae eructabuntet iustitia tua exsultabunt.
Ps 145:8 HETH. Miserator et misericors Dominus,longanimis et multae misericordiae.
Ps 145:9 TETH. Suavis Dominus universis,et miserationes eius super omnia opera eius.
Ps 145:10 IOD. Confiteantur tibi, Domine, omnia opera tua;et sancti tui benedicant tibi.
Ps 145:11 CAPH. Gloriam regni tui dicantet potentiam tuam loquantur,
Ps 145:12 LAMED. ut notas faciant filiis hominum potentias tuaset gloriam magnificentiae regni tui.
Ps 145:13 MEM. Regnum tuum regnum omnium saeculorum,et dominatio tua in omnem generationem et generationem.NUN. Fidelis Dominus in omnibus verbis suiset sanctus in omnibus operibus suis.
Ps 145:14 SAMECH. Allevat Dominus omnes, qui corruunt,et erigit omnes depressos.
Ps 145:15 AIN. Oculi omnium in te sperant,et tu das illis escam in tempore opportuno.
Ps 145:16 PHE. Aperis tu manum tuamet imples omne animal in beneplacito.
Ps 145:17 SADE. Iustus Dominus in omnibus viis suiset sanctus in omnibus operibus suis.
Ps 145:18 COPH. Prope est Dominus omnibus invocantibus eum,omnibus invocantibus eum in veritate.
Ps 145:19 RES. Voluntatem timentium se facietet deprecationem eorum exaudiet et salvos faciet eos.
Ps 145:20 SIN. Custodit Dominus omnes diligentes seet omnes peccatores disperdet.
Ps 145:21 TAU. Laudationem Domini loquetur os meum,et benedicat omnis caro nomini sancto eiusin saeculum et in saeculum saeculi.
Ps 146:1 ALLELUIA.Lauda, anima mea, Dominum;
Ps 146:2 laudabo Dominum in vita mea,psallam Deo meo, quamdiu fuero.
Ps 146:3 Nolite confidere in principibus,in filiis hominum, in quibus non est salus.
Ps 146:4 Exibit spiritus eius, et revertetur in terram suam;in illa die peribunt cogitationes eorum.
Ps 146:5 Beatus, cuius Deus Iacob est adiutor,cuius spes in Domino Deo suo,
Ps 146:6 qui fecit caelum et terram,mare et omnia, quae in eis sunt;qui custodit veritatem in saeculum,
Ps 146:7 facit iudicium oppressis,dat escam esurientibus.Dominus solvit compeditos,
Ps 146:8 Dominus illuminat caecos,Dominus erigit depressos,Dominus diligit iustos,
Ps 146:9 Dominus custodit advenas,pupillum et viduam sustentatet viam peccatorum disperdit.
Ps 146:10 Regnabit Dominus in saecula,Deus tuus, Sion,in generationem et generationem.
Ps 147:1 ALLELUIA.Laudate Dominum, quoniam bonum est psallere Deo nostro,quoniam iucundum est celebrare laudem.
Ps 147:2 Aedificans Ierusalem Dominus,dispersos Israelis congregabit.
Ps 147:3 Qui sanat contritos cordeet alligat plagas eorum;
Ps 147:4 qui numerat multitudinem stellarumet omnibus eis nomina vocat.
Ps 147:5 Magnus Dominus noster et magnus virtute,sapientiae eius non est numerus.
Ps 147:6 Sustentat mansuetos Dominus,humilians autem peccatores usque ad terram.
Ps 147:7 Praecinite Domino in confessione,psallite Deo nostro in cithara.
Ps 147:8 Qui operit caelum nubibuset parat terrae pluviam.Qui producit in montibus fenumet herbam servituti hominum.
Ps 147:9 Qui dat iumentis escam ipsorumet pullis corvorum invocantibus eum.
Ps 147:10 Non in fortitudine equi delectatur,nec in tibiis viri beneplacitum est ei.
Ps 147:11 Beneplacitum est Domino super timentes eumet in eis, qui sperant super misericordia eius.
Ps 147:12 Lauda, Ierusalem, Dominum;collauda Deum tuum, Sion.
Ps 147:13 Quoniam confortavit seras portarum tuarum,benedixit filiis tuis in te.
Ps 147:14 Qui ponit fines tuos pacemet adipe frumenti satiat te.
Ps 147:15 Qui emittit eloquium suum terrae,velociter currit verbum eius.
Ps 147:16 Qui dat nivem sicut lanam,pruinam sicut cinerem spargit.
Ps 147:17 Mittit crystallum suam sicut buccellas;ante faciem frigoris eius quis sustinebit?
Ps 147:18 Emittet verbum suum et liquefaciet ea,flabit spiritus eius, et fluent aquae.
Ps 147:19 Qui annuntiat verbum suum Iacob,iustitias et iudicia sua Israel.
Ps 147:20 Non fecit taliter omni nationiet iudicia sua non manifestavit eis. ALLELUIA.
Ps 148:1 ALLELUIA.Laudate Dominum de caelis,laudate eum in excelsis.
Ps 148:2 Laudate eum, omnes angeli eius,laudate eum, omnes virtutes eius.
Ps 148:3 Laudate eum, sol et luna,laudate eum, omnes stellae lucentes.
Ps 148:4 Laudate eum, caeli caelorumet aquae omnes, quae super caelos sunt. -
Ps 148:5 Laudent nomen Domini,quia ipse mandavit, et creata sunt;
Ps 148:6 statuit ea in aeternum et in saeculum saeculi;praeceptum posuit, et non praeteribit.
Ps 148:7 Laudate Dominum de terra,dracones et omnes abyssi,
Ps 148:8 ignis, grando, nix, fumus,spiritus procellarum, qui facit verbum eius,
Ps 148:9 montes et omnes colles,ligna fructifera et omnes cedri,
Ps 148:10 bestiae et universa pecora,serpentes et volucres pennatae.
Ps 148:11 Reges terrae et omnes populi,principes et omnes iudices terrae,
Ps 148:12 iuvenes et virgines,senes cum iunioribus
Ps 148:13 laudent nomen Domini,quia exaltatum est nomen eius solius.Magnificentia eius super caelum et terram,
Ps 148:14 et exaltavit cornu populi sui.Hymnus omnibus sanctis eius,filiis Israel, populo, qui propinquus est ei. ALLELUIA.
Ps 149:1 ALLELUIA.Cantate Domino canticum novum;laus eius in ecclesia sanctorum.
Ps 149:2 Laetetur Israel in eo, qui fecit eum,et filii Sion exsultent in rege suo.
Ps 149:3 Laudent nomen eius in choro,in tympano et cithara psallant ei,
Ps 149:4 quia beneplacitum est Domino in populo suo,et honorabit mansuetos in salute.
Ps 149:5 Iubilent sancti in gloria,laetentur in cubilibus suis.
Ps 149:6 Exaltationes Dei in gutture eorum,et gladii ancipites in manibus eorum,
Ps 149:7 ad faciendam vindictam in nationibus,castigationes in populis,
Ps 149:8 ad alligandos reges eorum in compedibuset nobiles eorum in manicis ferreis,
Ps 149:9 ad faciendum in eis iudicium conscriptum.Gloria haec est omnibus sanctis eius. ALLELUIA.
Ps 150:1 ALLELUIA.Laudate Dominum in sanctuario eius,laudate eum in firmamento virtutis eius.
Ps 150:2 Laudate eum in magnalibus eius,laudate eum secundum multitudinem magnitudinis eius.
Ps 150:3 Laudate eum in sono tubae,laudate eum in psalterio et cithara,
Ps 150:4 laudate eum in tympano et choro,laudate eum in chordis et organo,
Ps 150:5 laudate eum in cymbalis benesonantibus,laudate eum in cymbalis iubilationis:omne quod spirat, laudet Dominum. ALLELUIA.
